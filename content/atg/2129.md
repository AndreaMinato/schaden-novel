---
title: Capitolo 2129 - Il Monarca Abissale (1)
pubDate: 2026-01-07T07:07:26.895Z
tags:
    - atg
---


Capitolo regolare
-Schadenfreude


La comparsa di una barriera al livello di un Vero Dio attirò subito l’attenzione di tutti. Contemporaneamente, la Divina Reggente Senza Luce emise un freddo sbuffo. "Questo sarebbe il cosiddetto erede perfetto del Regno Divino del Tessitore di Sogni? Quanto è patetico! Assolutamente ridicolo!"


Anche se la Divina Reggente Senza Luce era cieca, la sua percezione spirituale era spaventosamente elevata. Riusciva a cogliere chiaramente l'aura di ogni persona presente e ogni minimo cambiamento nelle loro espressioni.


Agli occhi degli estranei, la ragione per cui Meng Kongchan aveva improvvisamente eretto la barriera era perché Yun Che non poteva sopportare la pressione divina collettiva che si era concentrata in questo tempio. Aveva bisogno di neutralizzare e adattarsi agli effetti gradualmente.


Meng Kongchan era ostile nei confronti di Shenwu Yanye, così disse con voce grave: "Mio figlio è tornato solo da pochi anni, ed è solamente un Divino Maestro di quarto livello. Naturalmente, la pressione spirituale in questo luogo è difficile da sopportare per lui."


"A proposito, mi sorprende che una Divina Reggente si abbassi a tal punto da attaccare un membro della giovane generazione che ha appena incontrato. Qual è il problema? La comparsa di un uomo con essenza divina perfetta ha toccato un punto dolente, Divina Reggente Senza Luce?"


Shenwu Yanye era stata ferita dal suo amato e per questo aveva finito con il detestare gli uomini come nessun altro. Il mondo intero ne era a conoscenza. Tuttavia, pochi osavano sfidarla apertamente su questo punto... e Meng Kongchan era uno di loro.


Shenwu Yanye, tuttavia, non si arrabbiò. Invece, emise una bassa risatina che faceva rabbrividire. "Un uomo dall’essenza divina perfetta, dici? Impressionante. Farai meglio a proteggerlo bene e assicurarti che lui non… muoia… di nuovo, Divino Reggente Senzasogni."


"..."


Meng Kongchan emise un "hm" silenzioso, come se non si potersse abbassare a rispondere ad una provocazione simile. In realtà, un bagliore argentato lampeggiò freddo e omicida dietro i suoi occhi. La provocazione di Shenwu Yanye aveva senza dubbio superato il limite per lui e aveva indubbiamente toccato il suo punto più vulnerabile.


Tuttavia, questo era uno scontro verbale tra Divini Reggenti. Sebbene il suo disgusto per Shenwu Yanye fosse cresciuto moltissimo dopo aver ricevuto una tale provocazione, non era abbastanza da fargli perdere il decoro.


Era un problema. Nonostante fosse un Divino Reggente, alla fine aveva sottovalutato Shenwu Yanye. Più precisamente, non poteva comprendere la terrificante follia nata dalla psiche totalmente distorta di quella donna.


All'interno del mare spirituale di Shenwu Yi, risuonò la trasmissione sonora della Divino Reggente Senzaluce: "Cerca il momento e l'opportunità giusti, e distruggi la coltivazione di Meng Jianyuan."


Era più una pazza completa che una Divina Reggente.


“Ai suoi ordini."


L'ordine era insensato al punto da essere terrificante, eppure Shenwu Yi non esitò ad acconsentire. Figuriamoci provare paura, non era neanche trasalita. Era come se la fredda indifferenza fosse l'unica espressione di cui fosse capace.


Nel frattempo, Hua Caili non riusciva più a mantenere la sua maschera di calma. Nell'arco di pochi secondi, aveva ripetutamente tentato di avvicinarsi a Meng Kongchan per chiedere come stesse Yun Che.


"Tranquilla."


Hua Fuchen la consolò per l'ennesima volta: "Con suo padre al suo fianco, ci vorrebbe un miracolo perché incontri difficoltà. Le tue preoccupazioni sono comprensibili ma non necessarie."


Nella sua testa, si rammaricava del fatto che sua figlia fosse così cotta da perdere la testa, e il suo cuore diventasse fragile come il vetro in tutte le questioni riguardanti Yun Che.


Tuttavia, era anche perplesso. Aveva sperimentato la forza sovrannaturale e la straordinaria determinazione di Yun Che prima. Logicamente parlando, solo questa piccola pressione non avrebbe dovuto farlo crollare...


All'interno della barriera c'era solo il vuoto. L'unico suono che si poteva sentire era il respiro affannoso di Yun Che.


Bang!


Le sue ginocchia colpirono pesantemente il pavimento mentre si premeva una mano al petto. Il suo intero corpo tremava come una foglia, e ansimava come se il suo cuore stesse minacciando di esplodere.


"Heh... hehe... ha... sob... ugh..."


Teneva bassa la testa e ciocche di capelli scomposti coprivano la sua espressione fremente. Sembrava ridere, ma i suoni che gli uscivano dalla bocca potevano solo essere descritti come singhiozzi spezzati.


"Ah... haha... sss..."


"Il cielo... ha avuto pietà... tu... sei ancora viva..."


"Sei davvero... ancora viva..."


Ancora una volta, il destino gli aveva concesso un dono fantastico.


Li Suo apparve lentamente di fronte a Yun Che e lo guardò in silenzio. Dal momento in cui aveva messo piede nell'Abisso, aveva percepito ogni sua emozione. Aveva sperimentato la sua determinazione e solitudine, sentito l'immensa pressione che accompagnava ogni suo passo e decisione, e sopportato il peso di mantenere un'assoluta razionalità, cautela e una consapevolezza fredda e calcolatrice in ogni momento.


Proprio qui e ora, nel luogo più elevato dell'Abisso, nella Corona dell'Eden, dove assolutamente non poteva permettersi di rivelare nemmeno un accenno di debolezza o commettere un solo errore, stava lasciando libero corso alle sue emozioni senza alcun controllo.


Tutto a causa di quella donna di nome Shenwu Yi...


"È lei... Xia Qingyue?" Chiese dolcemente Li Suo.


Xia Qingyue era già caduta nell'Abisso del Nulla quando lei si era legata a Yun Che attraverso il Sigillo Primordiale della Vita e della Morte. Quindi, non aveva mai visto Xia Qingyue prima. Tuttavia, aveva sentito il dialogo tra lui e la Volontà Ancestrale, e aveva camminato con Yun Che attraverso quei ricordi al chiaro di luna, intrecciati con troppe emozioni e karma.


Potrebbe non comprendere ancora veramente l'amore tra un uomo e una donna, ma sapeva esattamente quanto significassero le parole "Xia Qingyue" per Yun Che. Se dovesse riassumere quella sensazione, sarebbe stato assoluto dolore, rimpianto, assoluto trauma e amore.


Dal momento in cui aveva appreso che era possibile che esistesse un altro mondo dall'altra parte dell'Abisso del Nulla, il primo desiderio che era germogliato nel suo cuore era che Xia Qingyue fosse sopravvissuta.


Dal momento in cui aveva messo piede nell'Abisso, si era presentato con il suo vero nome e aveva fatto tutto il possibile per unirsi al Regno Divino del Tessitore di Sogni. Insisteva a chiamarsi Yun Che nonostante avesse dovuto affrontare una pesante resistenza. Uno dei motivi principali per cui lo aveva fatto era la speranza che Xia Qingyue fosse ancora viva e avrebbe sentito il suo nome.


Aveva anche usato la Sala Xuanji per cercarla. Tuttavia, il cognome Xia non esisteva in tutto l'Abisso, per non parlare di un'altra donna la cui bellezza potesse rivaleggiare con quella della Figlia Divina della Distruzione Celeste. Dopodiché aveva smesso di cercare.


Xia Qingyue era caduta nell'Abisso quattro anni prima di lui. Nell'Abisso, sarebbero passati quarant'anni a causa degli effetti della Marea Nera del Tempo. Se fosse stata ancora viva, era impossibile che non avesse attirato l’attenzione visto il suo aspetto eccezionale, talento e coltivazione.
Anche se avesse cambiato nome fin dall'inizio, localizzarla non sarebbe stato affatto difficile. Quindi, istintivamente era giunto ad una conclusione.


Tuttavia, Yun Che non osava accettare quell’ipotesi e non aveva più toccato l’argomento. Si era aggrappato a quel barlume di speranza così effimero da essere paragonabile alla scia ormai sbiadita di una stella cadente.


Poi, l'assurda fantasia che in fondo credeva fosse andata in frantumi e fosse perita era apparsa dal nulla davanti ai suoi occhi, intatta.


"È lei... è lei..." Mormorò con voce tremula. Era sia una risposta alla domanda di Li Suo che una confessione a sé stesso. "Non la... scambierei mai per qualcun'altro... è ancora qui... è ancora qui..."


"Grazie al cielo..."


"Grazie... al cielo..."


"Io... finalmente... io..."


A questo punto era incoerente.


"Posso sentire che sei molto agitato in questo momento."


Disse Li Suo dolcemente: "La tua anima è caotica e calda. Ha così tanto calore che sembra che tu possa prendere fuoco.”


"Tutta la gioia e la soddisfazione che ho percepito in te negli ultimi due anni combinati potrebbero ancora non competere con ciò che stai provando ora."


"Quindi..."


Li Suo allungò la mano e toccò la fronte tremante di Yun Che con la punta di un dito pallido che brillava di luce bianca. "Ora più che mai, non devi fallire nella tua missione, giusto?"


"Se fallisci, la tua terra natale affronterà una crisi esistenziale, e persino questo bellissimo sogno scoppierà come una bolla."


Il suo bagliore placò l'anima di Yun Che e calmò rapidamente le onde sbalorditive che infuriavano nel suo mare spirituale.


Un respiro... due respiri... tre respiri...


Presto, smise di ansimare e il suo respiro rallentò. Anche i tremori che scuotevano il suo corpo scomparvero gradualmente.


Il suo sguardo era ancora velato quando alzò lentamente la testa. Tuttavia si rischiarò un istante dopo e finalmente tornò vigile davanti a Li Suo.


"Mm. Naturalmente.” Disse Yun Che con un sorriso. Era il primo sorriso sincero che non era mescolato con qualche altra emozione da quando era entrato nell'Abisso.


Era più fragile di quanto pensasse, poiché le lacrime che aveva appena vaporizzato riapparvero ancora una volta. Non ebbe altra scelta che dissiparle di nuovo.


Confermando che Yun Che si era ripreso, Li Suo smise di preoccuparsi e scomparve senza lasciare traccia. Lasciò solo due parole: "Stai attento."


Yun Che chiuse gli occhi per un momento. Quando li riaprì, abbreviò il suo momento di solitudine e toccò la barriera con il palmo della mano.


La barriera si frantumò con un lieve tintinnio e Yun Che riapparve nella visione di tutti, sembrando altrettanto bello e raffinato di prima. Ora mostrava un debole, caldo e innocuo sorriso, e la sua compostezza era perfetta e sublime. L'imbarazzo che aveva mostrato prima non era da nessuna parte.


La ricomparsa di Yun Che fece rilassare Meng Kongchan, che chiese con un sorriso: "Come ti senti?"


"Mai stato meglio." Rispose Yun Che sorridendo. Le sue parole erano scelte deliberatamente, sebbene non potessero descrivere nemmeno un milionesimo della vera gioia che riempiva la sua anima in quel momento.


"Mm."


Meng Kongchan annuì. "Se senti ulteriore disagio, allora non esitare a dirmelo. Non c'è bisogno che ti forzi a sopportarlo, figuriamoci di preoccuparti di cosa pensano gli altri."


"Non si preoccupi, signore." Yun Che brillò. "Con lei al mio fianco, cosa c'è da sopportare?"


"Hahahaha!"


Meng Kongchan rise fragorosamente. Chiaramente apprezzava la risposta di Yun Che. Aveva anche una vaga sensazione che lo stato dell'anima di Yun Che fosse cambiato leggermente dopo aver lasciato la barriera. Era come se una sorta di interruttore che era stato chiuso ermeticamente per tutto questo tempo fosse stato improvvisamente spalancato completamente.


Dall'altro lato, Pan Buzhuo fissava sbalordito Shenwu Yi quando, improvvisamente, rabbrividì e girò la testa all'indietro. I suoi occhi incontrarono immediatamente lo sguardo freddo di Pan Yusheng.


Pan Yusheng disse con un'espressione cupa: “Buzhuo, lei è una donna della Notte Eterna. Non dimenticare la lezione che il mio figlio indegno ha imparato a sue spese!"


Pan Buzhuo recuperò velocemente la calma e disse con serietà: "La bellezza di quella donna supera ogni immaginazione. Ammetto di essere stato colto alla sprovvista quando l'ha vista per la prima volta. Tuttavia, non si preoccupi, sono consapevole della sua natura demoniaca. Potrebbe essere dieci volte più bella e la eviterà comunque a tutti i costi!"


Pan Yusheng lo guardò per un po' prima di annuire finalmente soddisfatto. "Finché lo sai."


Nel frattempo, Yun Che scrutò oziosamente i suoi dintorni, sentendo che il mondo era molto più colorato e luminoso del solito. Le nuvole pure e la nebbia bianca non sembravano più opprimenti. No, ora sembravano un paradiso celestiale che sollevava lo spirito e calmava il cuore. Per prima cosa diede a Hua Caili uno sguardo rassicurante. Poi, i suoi occhi vagarono inconsciamente verso Shenwu Yi come attratti da una corda invisibile e incontrollabile.


Ogni volta che la ritrovava, lei avrebbe attraversato un certo cambiamento. Solo dopo molto tempo aveva saputo che era dovuto al graduale risveglio del Gelido Cuore di Vetro e alla crescita e alla fusione con lo Splendido Corpo dei Nove Misteri.


Ancora una volta, si erano ritrovati, e ancora una volta lei era cambiata. I suoi occhi e il suo corpo ora brillavano di una debole luce divina che non esisteva prima. Era come se una luna stesse proiettando permanentemente un raggio di luce lunare su di lei.


Era diventata così splendida. La dea della luna che una volta visitava i suoi sogni quando era un giovane non poteva sperare di paragonarsi nemmeno a un capello della sua persona. Ripensandoci, a sedici anni aveva avuto sempre bisogno di nascondere il senso di inferiorità che non riusciva a dissipare completamente con una facciata di noncuranza. Dopodiché, si era anche impegnato duramente per dimostrare di essere degno di essere suo marito...


Se il giovane che era una volta l’avesse vista, non era sicuro se potesse persino trovare il coraggio di guardarla negli occhi.


Percependo lo sguardo di un uomo, Shenwu Yi si girò improvvisamente nella sua direzione e gli scoccò uno sguardo che poteva solo essere descritto come una bella e vitrea punta di freddezza e crudeltà. Avrebbe potuto raggelare chiunque fino al midollo.


Eppure, Yun Che non lo evitò. Arricciò persino le labbra in un lieve sorriso.


"È davvero lei?"


Fu in quel momento che la voce di Li Suo risuonò all'interno del suo mare spirituale. Non voleva spezzare il suo sogno, ma scelse comunque di esprimere i suoi dubbi. "Non c'è emozione o senso di familiarità nel suo sguardo. I suoi occhi esistono sono privi di qualsiasi calore.”


"Anche tu hai quasi perso il controllo delle tue emozioni quando è improvvisamente apparsa davanti ai tuoi occhi. Non posso credere che lei possa nascondere le sue emozioni così perfettamente dopo averti ritrovato così improvvisamente e senza preavviso."


"Mm. Hai ragione. Ma... quella è lei. Potrebbe rimanere anche solo un frammento della mia anima, e comunque non la dimenticherei, né la scambierei per qualcun’altro.”


Non negò immediatamente il suo dubbio. Invece, spiegò con tono piatto: "In questo momento, è chiamata Shenwu Yi (Senza Ricordi). Probabilmente ha perso la memoria come dicono le voci."


Una delle dicerie riguardanti l'attuale Figlia Divina della Notte Eterna era che avesse perso tutti i ricordi prima di ricoprire la sua carica. Era possibile che avesse subito qualche tipo di ferita e avesse perso i ricordi come risultato. Tuttavia, ancora più persone credevano che la Divina Reggente Senza Luce l'avesse privata di tutti i ricordi e tracce del suo passato per creare una Figlia Divina impeccabile.


Yun Che ricordò le parole che la Volontà Ancestrale aveva detto prima di scomparire: "Ora che l’Artefatto del Fato è perito, anche la catena del fato tra voi due è scomparsa. Non c’è più motivo per me di rimanere in questo mondo. A partire da oggi, entrerò in un sonno profondo per recuperare il potere primario che ho perso non appena possibile.”


Era nata per essere un Artefatto del Fato. Dopo che la Catena del Fato tra lui e lei si era spezzata, anche la ragione della sua creazione e il significato della sua esistenza erano giunti alla fine.


In tal caso, era possibile che la vita che aveva condotto come "Artefatto del Fato" fosse scomparsa insieme al completamento della sua "missione"? Era possibile che, dopo che il suo passato e i suoi ricordi fossero stati completamente recisi, fosse stata ripristinata come una forma di vita totalmente indipendente e libera?


No... non importa... non importa quale sia la verità o se ti ricordi ancora... Finché esisti ancora, finché sei ancora viva, allora è già il miglior risultato.


"Neanche il periodo di tempo sembra corrispondere pienamente.”


Li Suo stava ancora esprimendo i suoi dubbi. Quando si trattava di Shenwu Yi, chiaramente era quella più razionale tra i due.


"Xia Qingyue è entrata nell'Abisso quattro anni prima di te. A causa degli effetti della Marea Nera del Tempo, questo significa che sono passati quarant'anni da quando è entrata nell'Abisso."


"Tuttavia, Shenwu Yi è diventata la Figlia Divina della Notte Eterna due decenni fa."


"Quindi, dovrebbe avere circa sessant’anni quando è diventata la Figlia Divina della Notte Eterna, non una metà."


"Shenwu Yi era una Divina Maestra al picco del suo stadio vent'anni fa. La sua coltivazione è identica a quella di Xia Qingyue quando è caduta nell'Abisso. Tuttavia, Xia Qingyue è la proprietaria del Splendido Corpo dei Nove Misteri. Non incontra intoppi durante la sua coltivazione. Non c'è modo che non abbia fatto progressi durante i vent'anni in cui ha vissuto nell'Abisso..."


Li Suo non voleva agitare Yun Che, quindi parlò il più lentamente e gentilmente possibile. Ma allo stesso tempo, Yun Che doveva essersi già reso conto di queste incongruenze. Erano così palesemente ovvie che persino lei le aveva notate dopo tutto.


"Forse... le voci erano sbagliate. La sua età e coltivazione quando è diventata la Figlia Divina della Notte Eterna potrebbero essere diverse."


Yun Che distolse lo sguardo da Shenwu Yi dopo un periodo di tempo appropriato. Sorrideva ancora, però. "Sono consapevole di tutte le tue preoccupazioni, ma... non importa affatto."


"Il fatto che sia ancora viva è meglio di qualsiasi cosa... Un giorno in futuro, potrà dirmi lei stessa cosa le è successo durante quei vent'anni vuoti... un giorno."


