---
title: Capitolo 2132 - Lo Scontro tra i Figli Divini
pubDate: 2026-01-13T14:22:53.077Z
tags:
    - atg
---


Capitolo regolare
-Schadenfreude


"Da quello che ho sentito, il Monarca Abissale ha appena fatto un annuncio ragionevole, quindi perché il tuo cuore si è improvvisamente fatto pesante?" Chiese Li Suo, percependo l'insolita agitazione nel suo cuore.


Yun Che si calmò e rispose: "Non lo so neanch'io.”


"Davvero?"


Yun Che rifletté un momento prima di rispondere: "Il Monarca Abissale non ha mai prestato attenzione ai Sei Regni Divini in passato, ma oggi si è preso la briga di dare consigli a due Divini Reggenti. Da quello che so del suo carattere, questo non può essere spiegato solo da dellìottimo umore. Temo che esista una qualche variabile sconosciuta e sfugge alle mie previsioni".


Li Suo rimuginò a lungo prima di chiedere: "Ma questa è solo una tua supposizione, giusto?"


"Sì..."


"Sei troppo cauto. Se devi farti problemi ad ogni passo, potresti crollare sotto la pressione prima di raggiungere la destinazione. Forse ci sono domande a cui non puoi trovare risposta ora, ma va bene così. Puoi metterle da parte per il momento e concentrarti sul completare ciò che richiede la tua massima attenzione adesso.”


"Mm..."


Le parole di Li Suo aiutarono Yun Che a rilassarsi gradualmente. "Va bene. Hai ragione.”


Poco dopo, la voce eterea e fatata di Li Suo risuonò di nuovo nel mare spirituale di Yun Che: "Non tenerti sempre distante, Yun Che, e sopratutto non aggiungere altre preoccupazioni al tuo percorso già difficile.”


"In questo mondo, non sei solo un monarca responsabile di salvare il mondo. Sei anche un padre e un marito. Tua figlia potrebbe non essere al tuo fianco, ma esiste un legame tra te e lei che assolutamente nulla può spezzare. Tua moglie potrebbe essersi dimenticata di te, ma il vincolo karmico e il passato che esistono tra voi due non possono essere sepolti neanche dalla polvere abissale della Foschia Sconfinata.”


"Mmh?"


Yun Che sollevò le sopracciglia, sorpreso. Non si aspettava di sentire qualcosa del genere da Li Suo. "Che discorso commovente. Hai... risvegliato di nascosto il tratto divino dell’amore universale della Dea della Creazione della Vita, mentre non ti guardavo?"


"Sto solo sottolineando un fatto di cui sia tu che io siamo consapevoli.”


"... Lascia stare.”


Le sopracciglia di Yun Che tornarono nella loro solita posizione, e borbottò: "Che risposta noiosa... Dopotutto, sei sempre tu.”


"È noiosa?"


Li Suo sembrò preoccupata da questa valutazione. Dopo un momento di silenzio, sussurrò: "Non sono gli unici a sostenerti. Che tu abbia successo o fallisca, ti accompagnerò fino alla fine di questo viaggio anch'io".


La risata di Yun Che risuonò nel suo mare spirituale. Sembrava sia un po' esasperata che scherzosa. "Ho intenzione di passare un po' di tempo a istruirti nell'arte della parola quando torneremo nel nostro mondo originale, ma sappi che non dovresti mai accennare al fallimento mentre stai consolando qualcuno, anche se sappiamo che è possibile.”


"... Capito. Lo ricorderò.” Rispose Li Suo con dolcezza.


A prescindere dall'inesperienza di Li Suo, era innegabile che la conversazione aiutò a sciogliere molto la tensione di Yun Che.


Nel mondo reale, il Monarca Abissale dichiarò: "Questo è tutto ciò che avevo da annunciare.”


Così il raduno era giunto al termine. Sebbene fosse incredibilmente semplice e breve, considerando gli innumerevoli Incontri della Terra Pura avvenuti nella lunga, lunga storia dell'Abisso, il Monarca Abissale oggi era stato nsolitamente "loquace".


Yun Che nascose il bagliore innaturale nei suoi occhi. Il Monarca Abissale aveva detto tutto ciò che desiderava dire, eppure non aveva mai menzionato mai il "Monarca della Nebbia”.


Negli ultimi due anni, Yun Che aveva fatto tutto il possibile per creare scompiglio per il "Monarca della Nebbia" nella Foschia Sconfinata. Sfruttando le sue capacità uniche di manipolare la polvere abissale e le informazioni che possedeva, era riuscito a seminare dubbi importanti tra la gente dell'Abisso e a farle dubitare che il loro signore avesse veramente salvato e creato il mondo.
Di conseguenza, la loro fede una volta inattaccabile nel Monarca Abissale era ora scossa e macchiata, e questa erosione cresceva solo giorno dopo giorno.


La fede era, senza dubbio, il fondamento più grande di qualsiasi istituzione. Nessun monarca poteva tollerare minacce simili. Tuttavia, il Monarca Abissale non aveva ordinato ai sei Regni Divini di reprimere la diffusione delle voci, né aveva tentato di confutare le calunnie del Monarca della Nebbia. Dall'inizio alla fine, non ne aveva nemmeno parlato. Sembrava quasi che non gli importasse affatto dell'esistenza del Monarca della Nebbia o del danno che causava.


Fu in quel momento che il capo dei sacerdoti parlò: "Sua maestà, è passato un po' di tempo dall'ultima udienza di questa portata. Anche gli eredi dei Regni Divini sono cambiati. Sarebbe interessato a osservare gli eredi divini questa volta?"


Escludendo il Rituale dello Squarcio del Vuoto che avveniva una volta ogni cinquant'anni e a cui partecipavano solo Divini Reggenti e il Signore dei Draghi, durante un formale Incontro della Terra Pura come questo si teneva sempre una competizione tra i successori.


"Certamente.”


Il Monarca Abissale sorrise lievemente. Il suo sguardo non si spostò, eppure sembrò toccare ogni successore in egual misura. "Gli eredi divini di questa generazione non sono solo il fondamento dei futuri Regni Divini. Sono anche nuovi germogli destinati a fiorire nella Terra Pura Eterna.”


"Le vostre competizioni oggi decideranno quale tipo di fiore farete sbocciare nella prima era della Terra Pura Eterna.”


In passato, il Monarca Abissale era per lo più solo un osservatore. Raramente esprimeva aspettative così calorose e profonde. Naturalmente, questo fece infiammare gli sguardi di ogni Figlio e Figlia Divini di spirito combattivo.


Aveva ragione. Dopo milioni di anni di sacrifici e sforzi, sarebbero diventati la prima generazione di Figli Divini a entrare nella Terra Pura Eterna. Sarebbero anche diventati i primi Divini Reggenti in assoluto a essere incoronati nella Terra Pura Eterna! Un tale onore e fortuna dovevano essere accompagnati dalla più grande dimostrazione di potere, grazia e splendore, naturalmente!


Il capo dei sacerdoti accettò l'ordine con un cenno del capo. Poi fece mezzo passo in avanti, sollevò il suo braccio gigante in aria e lo abbassò altrettanto rapidamente. Una barriera scintillante istantaneamente discese dall'alto e atterrò al centro della Corona dell'Eden. La protezione era quasi invisibile, a parte un tenue bagliore bronzeo che scorreva lentamente sulla sua superficie.


"Questa barriera isola l’energia, ma non il corpo fisico. Uscire dai confini è considerato una sconfitta.”


"La persona che viene sfidata può arrendersi, ma non può rifiutare la sfida!"


"Se i livelli di coltivazione dei combattenti sono diversi, il più debole può chiedere al più forte di combattere al suo stesso livello di coltivazione!"


"Questo combattimento è destinato a mostrare lo splendore di un erede divino. Non è uno scontro per la supremazia e le intenzioni malvagie non saranno tollerate!"


"Il combattente che mostrerà il più grande splendore potrà fare una richiesta al Monarca Abissale in persona.”


Le regole che il capo dei sacerdoti stava recitando erano concise e dirette al punto. Ogni parola sembrava un oracolo. Non menzionò regole basilari a cui ogni competizione aderiva, di come non erano ammessi interventi esterni, l’uso di una forza eccessiva per scopi malevoli o di tesori che non facevano parte delle capacità del combattente, e così via, non solo perché non ne aveva bisogno, ma anche perché nessuno avrebbe osato oltrepassare il limite proprio sotto il naso del Monarca Abissale.


La barriera era ampia meno di trenta chilometri ed era incredibilmente piccola. Era più o meno delle stesse dimensioni delle arene di combattimento passate. Era chiaramente costruita pensando ad incontri veloci.


"È iniziato.”


Meng Kongchan disse a bassa voce: "Tu non sei un Figlio Divino, Yuan'er, quindi questo combattimento non ha nulla a che fare con te. Tuttavia, dovresti osservarlo attentamente. Questa è la tua migliore occasione per comprendere gli eredi dei Regni Divini.”


"L'energia misteriosa non è l'unica cosa che muove ogni mossa e tecnica. C'è anche la volontà e il temperamento. Lo capirai quando avrai fatto qualche progresso nel Canone del Tessitore di Sogni.”


Dall'altro lato, gli occhi di Meng Jianxi erano già coperti da una sfumatura argentea. Sembrava ansioso di iniziare a combattere. Yun Che si girò poi ad osservare Hua Caili. Come se i loro cuori fossero connessi, lei ricambiò lo sguardo nello stesso momento. Yun Che capì istantaneamente il significato dietro l'intento di spada che brillava nei suoi occhi.


Hua Caili desiderava sfidare Dian Jiuzhi. Al secondo livello dell'Estinzione Divina, non era, ovviamente, alla pari di Dian Jiuzhi, che era all'ottavo livello. Tuttavia, poteva chiedergli di combattere al suo stesso livello di coltivazione.
In condizioni pari, era sicura di poterlo sconfiggere. Anche se la sua fiducia si fosse rivelata infondata in seguito, era determinata a provarci.


Forse credeva ingenuamente che sconfiggere Dian Jiuzhi avrebbe migliorato ulteriormente le sue possibilità di assicurarsi un futuro con lui. Tuttavia, Yun Che pensava che non importasse se avesse vinto o perso. L'unico che avrebbe ricevuto un desiderio dal Monarca Abissale era colui che "avesse mostrato il più grande splendore", e chiaramente Hua Caili desiderava chiedere al Monarca Abissale di ritirare il fidanzamento che aveva promesso.


Qualcuno mise piede sul campo di battaglia prima di lei, però. Ci fu un lampo di luce stellare, e una figura alta e di bell'aspetto apparve all'interno della barriera usando l'Ombra del Dio Stellare.


"Sha Xing del Regno Divino della Stella e della Luna osa farsi avanti per primo!"


Boom! Un'esplosione assordante riecheggiò sulla vetta della Corona dell'Eden, e uno spadone d’argento più grande dell'uomo stesso apparve di fronte a lui. Senza la minima esitazione, Sha Xing sollevò la lama e la puntò dritta verso il Regno Divino della Civetta e della Farfalla.


"Chiedo la tua guida, Figlio Divino della Civetta e della Farfalla Pan Buzhuo!"


ROAR!!!


L'ombra di un Lupo Azzurro apparve dietro la schiena di Sha Xing. Mentre sollevava la testa e emetteva un ululato acuto, ombre profonde ricolme di pressione infinita avvolsero lo spadone del Lupo Celeste con un’energia blu.


Pan Buzhuo fece un passo avanti mentre luce nera sgorgava dal suo corpo, tremolando in modo irregolare e violento come un fuoco ardente.


Chi veniva chiamato non poteva rifiutare una sfida. Un Figlio Divino poteva perdere, ma non evitare una battaglia!


In un lampo, Pan Buzhuo apparve all'interno della barriera e si pose sul lato opposto del Figlio Divino della Stella.


Allo stesso tempo, nella retroguardia del seguito del Regno Divino delle Stelle e della Luna, Pan Buwang sollevò lentamente la testa e trafisse Pan Buzhuo con uno sguardo di infinito odio. Tuttavia, ritirò rapidamente tutte quelle emozioni nei suoi occhi e le nascose perfettamente, senza lasciare fuori nemmeno un granello.


Nel frattempo, gli sguardi del Divino Reggente della Preghiera Eterna e del Divino Reggente della Stella Celeste si incrociarono con ferocia.


La voce del Divino Reggente della Preghiera Eterna risuonò nelle orecchie dell’altro sovrano della Stella Celeste. "E pensare che il tuo Figlio Divino si impegna in una lotta inutile per il bene di un reietto della Civetta e della Farfalla. L'erede che hai cresciuto con tanta fatica è "meglio" di quanto mi aspettassi, Divino Reggente della Stella Celeste.”


Wushen Xing rispose con un sorriso disinvolto: "Va bene seguire il proprio cuore ogni tanto. Anche nella peggiore delle ipotesi, una persona del genere è comunque molto meglio di un animale che potrebbe abbandonare senza pietà un proprio familiare. Non sei d'accordo?”


Pan Yushang emise un grugnito freddo e smise di parlare.


"Sha Xing della Stella e della Luna, Pan Buzhuo della Civetta e della Farfalla. Siete entrambi al quarto livello dell'Estinzione Divina, quindi non c'è bisogno di bilanciare. Iniziate".


Non appena il capo dei sacerdoti ebbe finito, Pan Buzhuo entrò subito in azione. Un raggio demoniaco nero squarciò immediatamente l'aria e puntò verso Sha Xing.


Meng Kongchan disse a bassa voce: "Il Tomo del Dio Infernale del Lupo Celeste che pratica il Figlio Divino della Stella usa uno spadone come arma. Le sue tecniche vantano una portata incredibile e un potere ineguagliabile, ma è più difficile da padroneggiare della maggior parte.
I modi per contrastarlo sono cogliere l'iniziativa ed evitare il grosso del suo potere".


Yun Che annuì leggermente per indicare che aveva ricevuto le istruzioni di Meng Kongchan.


"La spada che impugna si chiama Il Lupo Celeste Tiene una Stella. Tra tutte le armi brandite dai Figli Divini, è di gran lunga la più pesante e potente.”


"La lancia impugnata dal Figlio Divino della Civetta e della Farfalla si chiama "Corvo Gelido". Chi viene trafitto da essa viene invaso dall’oscurità e diventa triste come il pianto di un corvo.”


Era il Divino Reggente Senza Sogni, eppure stava spiegando meticolosamente e instancabilmente ogni dettaglio a Yun Che.


Clang! Spada e lancia si scontrarono mentre innumerevoli rune demoniache nere come la pece fiorirono nello spazio. Assomigliavano alle grida tristi di innumerevoli corvi demoniaci, e consumava il corpo e l'anima di Sha Xing. Anche la luce circostante stava svanendo rapidamente.


Tuttavia, il Lupo Celeste emise un ringhio arrabbiato l'istante successivo, e il suo potere divino annientò tutte le rune e i corvi demoniaci.


Boom!


Risuonò un crepitio, come se il cielo stesso stesse crollando, e il Lupo Celeste divorò la maggior parte dell'oscurità in un solo istante.


Sembrava come se chi avesse il sopravvento fosse già stato deciso nel primo scambio, ma il primo attacco di Pan Buzhuo, volto a cogliere l'iniziativa, era, in realtà, uno stratagemma.


Mentre il Lupo Celeste divorava i corvi demoniaci, era apparsa una piccola apertura nella sua forma. Allo stesso tempo, Pan Buzhuo apparve nell'aria come un fantasma e puntò la lancia verso il basso. Innumeri motivi neri come la pece si diffusero improvvisamente in ogni direzione come una ragnatela.


Un bagliore cupo eruppe nei suoi occhi, e innumerevoli corvi demoniaci volarono fuori dalle rune demoniache. I loro gridi erano acuti, tetri e acuti come i lamenti di un'anima morta, ma anche rancorosi e straripanti di odio simili ad una maledizione che avrebbe sciolto le stesse ossa. Volarono verso di lui come una fitta rete ineludibile che giurava di strappare la sua carne e penetrare la sua anima ad ogni costo.

