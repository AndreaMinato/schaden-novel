---
title: Capitolo 2135 - Affrontare da solo le Due Stelle Gemelle
pubDate: 2026-01-27T09:01:04.775Z
tags:
    - atg
---


Capitolo regolare
-Schadenfreude


Sha Xing era superiore a Pan Buwang sotto ogni aspetto, nella coltivazione, nelle armi, e perfino sul controllo dell'energia misteriosa. Come se non bastasse, era anche infuriato. Di conseguenza, riuscì a mettere in difficoltà Pan Buwang con un solo colpo. Questo... era il risultato che tutti si aspettavano. Non c'era nulla di straordinario.


Prima che il potere di Zanna Selvaggia si esaurisse, lo stile della spada di Sha Xing subì un improvviso cambiamento. L'ombra del lupo azzurro emise un ululato lamentoso, con occhi che brillavano come stelle, e una pressione devastante... Non era altro che il Terzo Stile della Spada: il Lamento della Stella Celeste!


Questo stile di spada discese come una meteora che avrebbe riportato indietro la civiltà di millenni. Era pienamente fiducioso che quell'attacco avrebbe messo Pan Buwang con le spalle al muro e avrebbe distrutto qualsiasi sua possibilità di riprendersi, lasciando solo inutili e disperate resistenze.


In effetti, sembrava proprio così. Pan Buwang era sotto pressione al punto da perdere leggermente l'equilibrio. Quando alzò il braccio apparentemente per bloccare l'attacco, il suo movimento sembrava faticoso e lento. Più che un contrattacco, sembrava più la reazione istintiva di una persona davanti a un pericolo imminente.


Poi, dal braccio all’apparenza alzato inutilmente divampò improvvisamente un'esplosione di energia misteriosa dell’oscurità. Sebbene fosse durata solo un istante, aveva emanato un bagliore incredibilmente puro e scuro. Inghiottì immediatamente la maggior parte della luce presente nello spazio in cui stavano combattendo.


"..." Il Monarca Abissale, che finora aveva osservato la battaglia con noncuranza, senza interferire o commentare al punto da sembrare uno spettatore estraneo, reagì per la prima volta. Nello specifico, un minuscolo lampo apparve nei suoi occhi prima di scomparire come se non fosse mai accaduto.


Quando il mondo si oscurò improvvisamente, e la sorpresa lo colse alla sprovvista, le pupille di Sha Xing si contrassero fino a sembrare spilli. Questa fu tutta la reazione che riuscì a mostrare prima che un palmo nero come la pece lo colpisse tre dita sotto l'osso della spalla destra. Fu completamente incapace di difendersi.


Bang!


L'esplosione di energia non era affatto intensa, ma distrusse completamente la forza che Sha Xing aveva appena accumulato e che avrebbe sprigionato in un istante. Di conseguenza, la "Stella Celeste" che avrebbe dovuto inghiottire Pan Buwang morì invece dentro il suo corpo e i suoi occhi. La conseguenza del fallimento fu un contraccolpo intenso quasi quando un impatto contro un muro inamovibile.


Crack! Le sue ossa si spezzarono come se fossero state travolte da una valanga, e il suo braccio fu mutilato fino al pettorale destro. Ma sopratutto la sua stessa energia del mistero divampò incontrollata.
Un gemito soffocato gli sfuggì dalle labbra mentre colpiva il terreno con un terribile tonfo per poi venire scaraventato via. Quel volo indesiderato continuò per un po', finché Sha Xing non riuscì finalmente a fermarsi, anche se a malapena.


La volontà del Lupo Celeste e l'orgoglio di un Figlio Divino erano incisi nel midollo di Sha Xing. Ecco perché alla fine non aveva lasciato andare Lupo Celeste Tiene una Stella nonostante avesse subito un colpo terribile e inaspettato. Tuttavia, il mondo si oscurò nuovamente, e si ritrovò proprio davanti agli occhi neri e glaciali di Pan Buwang.


Il suo braccio destro non aveva ancora ripreso sensibilità e la sua energia era fuori controllo. Di conseguenza, riuscì a radunare solo un quinto della sua forza e tenne lo spadone davanti a sé.


CLANG!!


Avvolto nell'energia misteriosa dell’oscurità, tracciò un arco silenzioso e distorto con Chang Geng della Notte Silente per poi colpire Sha Xing proprio sul torso. La scia non si sarebbe dissolta per molto, moltissimo tempo.
Con le sue immagini residue che aleggiavano nell’aria, Sha Xing iniziò a precipitare come il frammento di una meteora, producendo uno stridio acuto e irritante. Quando finalmente colpì il terreno, l’esplosione dell’impatto riecheggiò a lungo nella Corona dell’Eden.


I rimbombi furono accompagnati dal silenzio, nessuno stava dicendo una parola.


Ogni spettatore presente era una figura notevole, ma ora tutti mostravano espressioni diverse di stupore o addirittura shock.


Pan Buzhuo stava strabuzzando gli occhi. Non si era accorto di essersi dimenticato di coprirsi il lato destro del viso. Pan Yusheng, l'uomo che non aveva mai degnato Pan Buwang di uno sguardo dall'inizio alla fine, ora lo fissava. Era così scioccato che aveva perfino fatto istintivamente un passo in avanti.


In quanto Divino Reggente della Preghiera Eterna e l'uomo con la più forte energia misteriosa dell’oscurità al mondo, nessuno meglio di lui sapeva cosa significasse quell'istantanea esplosione.


Yun Che era l'unica persona sulla scena rimasta indifferente. Non provava stupore, né piacevole sorpresa. Per lui, Sha Xing era fin troppo prevedibile.


"Ahh!!!"


Sha Xing emise un ruggito esplosivo e si rialzò in uno scatto. Impugnando lo spadone con la mano sinistra e con un paio di occhi che si potevano trovare solo in un lupo messo all’angolo, fissò Pan Buwang ed esclamò: "Che piacevole sorpresa mi hai dato!!!"


Sebbene il suo braccio destro fosse mutilato, Sha Xing si era ripreso dal crollo improvviso delle sue energie interne. La sua aura era almeno diverse volte più impressionante e intensa di prima, e l'ombra del Lupo Celeste dietro la sua schiena si muoveva con una violenza senza precedenti.


Fu in quel momento che una mano calda afferrò lentamente il suo braccio. Come una secchiata d'acqua fredda, la sensazione spense rapidamente la sua rabbia e risvegliò la sua ragione. Solo allora Sha Xing si rese conto che era in piedi accanto a Xian Yue... e fuori dalla barriera!


In altre parole, aveva perso. Aveva perso contro qualcuno di indegno… e per di più in un solo scambio!


Xian Yue diede a Sha Xing una lunga occhiata e strinse leggermente la presa. Poi, dichiarò: "La tua mossa a sorpresa è oltre ogni immaginazione, Figlio Divino Buwang! Abbiamo perso!”


Ormai erano stati sconfitti. Non importava quanto sorprendente fosse la sconfitta, non importava quanto fosse riluttante ad accettarla, doveva accettarla. Questo era il livello minimo di dignità e portamento che ci si aspettava da un Figlio Divino in pubblico.


"..."


Sha Xing digrignava i denti, e l'ombra lupesca nei suoi occhi sembrava così distorta da lacerarsi. Tuttavia, non disse una parola. Lui, un Figlio Divino di Stella e Luna, aveva perso in un solo scambio contro un reietto della Farfalla Gufo! Ahah! Ridicolo! Che umiliazione!


E allora? Questa era la Terra Pura e le regole della battaglia tra Figli Divini. Cosa contavano i suoi sentimenti?


Nel frattempo, Wushen Xing e Wushen Yue si scambiarono delle occhiate. Persino ora, lo stupore nei loro occhi non si era completamente dissolto.


"Il potere che ha sprigionato era ordinario, ma ha colpito perfettamente il 'settimo pollice' della tecnica di Sha Xing."


Wushen Xing borbottò sottovoce: "Troppo preciso per non essere una coincidenza. Se non lo fosse... Preferirei credere che sia una coincidenza."


"Indipendentemente dal fatto che sia una coincidenza o meno." Gli occhi lunghi e stretti di Wushen Yue si restrinsero ulteriormente fino a somigliare a due belle e pericolose lune nuove. "Pan Yusheng potrebbe sprigionare la sua energia misteriosa dell’oscurità all’istante senza mostrare alcun preavviso?"


Wushen Xing rispose senza esitazione: "No."


Tutti coloro che percorrevano la via del mistero sanno che era come padroneggiare un’arma. Non importava quanto fosse complessa o pesante, finché il coltivatore avesse dato il massimo, sarebbe stata solo questione di tempo prima che imparasse ad utilizzarla. Tuttavia, padroneggiare l'energia misteriosa dell’oscurità era come cercare di controllare una potente ma vile bestia che si rivoltava sempre contro il suo padrone. Un passo falso, e quel mostro maledetto li avrebbe morsi.


Eppure il rilascio di energia misteriosa dell’oscurità di Pan Buwang poco fa... era sembrato così facile, tranquillo e senza impedimenti; era come se stesse muovendo il proprio corpo.


"Potrebbe essere... affinità con l’oscurità?" Dietro Pan Yusheng, un Anziano della Farfalla Gufo lasciò sfuggire un commento con voce tremante. Tuttavia, respinse immediatamente la sua stessa supposizione: "No, è impossibile. Nemmeno i Divini Reggenti potrebbero fare una cosa del genere, quindi lui come potrebbe… È semplicemente impossibile!"


"Naturalmente è impossibile. Probabilmente è solo una coincidenza. Dopotutto, anche la bestia più selvaggia e pazza non può scatenarsi per tutto il tempo, giusto?"


Tutti furono convinti con facilità da questa conclusione. Dopotutto, chi avrebbe potuto o voluto credere che il Figlio Divino che avevano scartato possedesse un'impensabile affinità oscura che persino i Divini Reggenti della Farfalla Gufo potevano solo sognare di possedere?


"Sha Xing è finito fuori dall’arena. Pan Buwang ha vinto!" Il capo dei sacerdoti annunciò il risultato con indifferenza, cogliendo tutti di sorpresa.


Sha Xing stava ancora ansimando, ma alla fine riuscì a calmare la rabbia che ancora ribolliva come un vulcano fuori controllo. Fissando Pan Buwang e stringendo forte i denti, esclamò: "Congratulazioni per aver rivendicato l'onore del Figlio Divino della Farfalla Gufo, Figlio Divino Buwang. Eh... eh eh eh... Finalmente... hai una reale possibilità di tornare, vero? Cosa stai aspettando? Vai a prenderti il merito per il tuo risultato e mendica già una ricompensa!"


Pan Buwang non ritirò la sua forza, tuttavia. L'oscurità ancora circolava attorno alla sua lancia, guardò Sha Xing e disse: "Sembra che tu abbia dimenticato qualcosa, Figlio Divino della Stella."


"Prima del nostro combattimento, mi hai promesso che avresti invitato il Figlio Divino della Luna sul campo di battaglia e mi avresti fatto la il favore di mostrare il vero potere delle Due Stelle Gemelle."


"...!"


L'espressione di Sha Xing si irrigidì in un istante.


Xian Yue non sembrò stupito o infastidito, tuttavia. Sorridendo, disse: "Certo che no. Il Regno Divino della Stella e della Luna tiene alle promesse come se fosse oro, e il Figlio Divino della Stella e il Figlio Divino della Luna sono stati uniti per molte generazioni."


"Le promesse di Sha Xing vincolano anche me. Visto che abbiamo perso, manterremo la nostra promessa naturalmente."


Sha Xing guardò Xian Yue. Nel momento in cui i loro sguardi si incontrarono, si compresero senza comunicare una sola parola. Sha Xing si stava scusando in silenzio con Xian Yue, e Xian Yue gli stava dicendo che non ce n'era bisogno.


Le Due Stelle Gemelle erano nate quando il Dio della Stella e la Dea della Luna avevano cominciato a condividere un unico artefatto dell’eredità. Ad ogni generazione, i due Figli Divini dovevano diventare sincronizzati nella coltivazione, nel respiro e persino nello spirito. Visto che i requisiti per la compatibilità erano così severi, il potere che sprigionavano quando collaboravano insieme andava oltre la semplice moltiplicazione.


Il fatto che avessero dovuto combattere insieme contro Pan Buwang… Era già una sconfitta per loro. Tuttavia dovevano mantenere ad ogni costo le promesse fatte. Così, entrarono insieme nella barriera e affrontarono Pan Buwang fianco a fianco.


La mano di Xian Yue fu circondata da luci e ombre, per poi manifestare una spada viola dall’aspetto meraviglioso. Tracciando un'elegante mezzaluna con la lama, Xian Yue la puntò verso Pan Buwang e dichiarò: "Xian Yue del Regno Divino della Stella e della Luna chiede la tua guida!"


Per un attimo, il bagliore viola illuminò il cielo, fantastico e onirico. Fu in quel momento che un'increspatura si agitò nello sguardo spento e smorto di Shenwu Yi. Sembrava confusione e perplessità, ma durò solo un istante prima di svanire come se non fosse mai stata.


Di nuovo sul campo di battaglia, Sha Xing non disse una parola. Puntava in silenzio verso il suolo Lupo Celeste Tiene una e conteneva alla perfezione il suo potere.
Tuttavia, tutti fuori dalla barriera percepivano una terribile pressione da lui. Un lupo era ancora più spaventoso quando era infuriato, ma era terrificante sopratutto se fosse stato messo alle strette.


Le posture dei gemelli erano diverse e i loro stili di spada sembravano contraddittori. Eppure, trasmettevano una vaga ma strana sensazione di sincronia impeccabile quando stavano insieme. Era come se fossero originariamente una persona sola. Era una sorta di completezza che non poteva tollerare alcun oggetto estraneo o persino il minimo accenno di separazione.


Poco fa, tutti avevano riso all'idea che Pan Buwang sfidasse le Due Stelle Gemelle. Ora, solo un batter d'occhio dopo, stava effettivamente accadendo.


Qualunque fosse l'esito di questa battaglia, questa scena da sola era sufficiente a far risuonare il nome di Pan Buwang in tutto l’Abisso, nonostante avesse perso il titolo di Figlio Divino.


"Tsk!! Non può smettere di fare lo sciocco. Si sarebbe potuto fermare qui dopo aver ottenuto una vittoria improbabile, ma no, doveva esagerare e rovinare tutto…”


Pan Buzhuo borbottò tra sé e sé con odio prima di dare una rapida occhiata a suo padre. Fu allora che si rese conto che Pan Yusheng aveva la fronte profondamente corrugata. Era accigliato e le sue pupille sembravano degli spilli. Il Divino Reggente non mostrava affatto l’espressione di fastidio e disgusto che si aspettava.


"Non sottovalutarlo."


L'inaspettata trasmissione della voce di Wushen Xing sorprese sia Sha Xing che Xian Yue.


"C'è qualcosa che non va in questo Pan Buwang... Non sottovalutatelo."


Stavano per affrontare Pan Buwang in coppia, in quanto Stelle Gemelle, eppure il Divino Reggente della Stella li aveva avvertiti di non sottovalutarlo?


Lo shock che la coppia provò in quel momento era probabilmente superiore allo shock che aveva sentito Sha Xing quando era stato sconfitto prima.


La mentalità dei due e persino il modo in cui guardavano Pan Buwang cambiarono leggermente. Poi, entrarono in uno stato di completa concentrazione.


La loro energia misteriosa si fuse in modo naturale e il loro respiro si sincronizzò alla perfezione. Potevano persino sentire i loro battiti cardiaci sovrapporsi.


"Iniziate." Dichiarò con indifferenza il capo dei sacerdoti.


Pan Buwang non disse nulla. Si limitò a rafforzare le increspature dell’oscurità che scorrevano attorno al suo corpo.


…


Buwang: "Supponendo che schiacci con successo Sha Xing, cosa dovrei fare dopo?"


Monarca della Foschia: "Cos'altro? Naturalmente dovrai schiacciare le due Stelle Gemelle!”


Buwang: "... La prima volta che ho visitato il Regno Divino della Stella e della Luna, ho avuto la fortuna di assistere alla forza delle Due Stelle Gemelle. Mi perdoni maestro, ma... non ho alcuna possibilità di vincere contro di loro."


Monarca della Foschia: "Naturalmente, non puoi batterle in un combattimento leale, ma hai ancora l’enorme vantaggio di prima, il vantaggio dell’informazione.”


"Non solo, hanno un enorme punto debole che puoi sfruttare."


Buwang: "Punto debole? Mi illumini, maestro."


Monarca della Foschia: "Il loro punto forte è il loro più grande punto debole!"


Buwang: "Eh?"


Monarca della Foschia: "Ricordatelo bene Buwang: Una persona è più indifesa nel suo campo di competenza di cui è più orgogliosa e formidabile. I Figli Divini della Stella e della Luna sono in perfetta armonia. È anche la più grande fonte di orgoglio."


"Quando sono uniti, è come se fili invisibili li collegassero insieme. Questi fili collegano la loro aura, percezione e volontà in modo naturale per creare un livello di potere di gran lunga superiore a quello che hanno individualmente.”


"Tuttavia... se questi 'fili' venissero recisi fin dall'inizio, allora i due potenti Figli Divini si trasformerebbero in mosche frenetiche e disorientate.”


"Quella sarà la tua occasione per tracciare il tuo percorso verso la vittoria!"


Buwang: "... Cosa dovrei fare?"


Monarca della Foschia: "L'energia misteriosa dell’oscurità ha una natura divorante e sarà la rovina della loro ‘armonia’. Sfortunatamente, l’Arte della Preghiera Eterna dell'Abisso praticata dal Regno Divino della Farfalla Gufo è ottima per divorare la vita, ma carente nella capacità di divorare l'anima."


"Questo è il motivo per cui ti insegnerò una nuova tecnica. Una tecnica misteriosa che divora lo spirito che ho ideato basandomi sulla tua 'Arte della Preghiera Eterna dell'Abisso Originale'. Lho chiamata 'Abisso dell’Origine che Recide la Notte'!"


"Ricorda. Sei tu ad aver scoperto e inventato questa Tecnica Misteriosa!"


…


Il Figlio Divino della Stella e il Figlio Divino della Luna attaccarono contemporaneamente. Il Lupo Celeste fece tremare il cielo e la luna viola illuminava l'anima. Le due forze erano completamente diverse, eppure avvolsero e bloccarono completamente lo spazio in cui esisteva Pan Buwang.
Non si poteva trovare un solo difetto nella loro coordinazione, sia dall’interno che dall’esterno. Erano come un paio di mani che creavano con facilità un campo di forza che compensava le debolezze reciproche.


L'oscurità balzò sul suo corpo mentre Pan Buwang alzava lentamente la testa. Sembrava che stesse incanalando la sua energia misteriosa, ma i suoi occhi si erano trasformati in abissi neri contenenti migliaia di strati di notti oscure già da molto tempo .


RUMBLE!!!


Si sollevarono correnti d'aria mentre Sha Xing sfrecciava nel cielo, e la potenza del Lupo Celeste discese furiosa. Dietro la proiezione d’energia, lo seguiva con naturalezza un raggio viola vicino.


Il primo colpo fu l'unica volta in cui le due forze lavorarono separatamente. Dopodiché, il Lupo Celeste e il Palazzo Viola si sarebbero armonizzati e avrebbero scatenato una raffica di attacchi ininterrotti e coordinati. A meno che il loro avversario non fosse di gran lunga superiore in termini di coltivazione, avrebbe affrontato un torrente costante di attacchi che assomigliavano a un diluvio. Figuriamoci contrattaccare, non avrebbe nemmeno avuto un istante per respirare.


Tuttavia, Chang Geng della Notte Silente di Pan Buwang non si mosse. Fu solo quando lo spadone del Lupo Celeste arrivò a meno di trenta metri da lui che la luce nera nei suoi occhi raggiunse finalmente la massima saturazione.


In un istante, l'oscurità inghiottì tutto, rendendo tutto buio e silenzioso. Un secondo prima, tutto era ancora normale, un attimo dopo il campo di battaglia si era trasformato in oscurità.


Risuonarono grida scioccate ovunque. Persino il Divino Reggente della Preghiera Eterna non poté nascondere lo sconvolgimento nel suo sguardo.


L'oscurità raggiunse anche Yun Che, ma non poté toccare l'abisso senza fondo che risiedeva dentro.


Questa mossa era tratta dal Tomo Illusorio Diabolico della Notte Eterna. Si chiamava Notte Eterna Senza Luce. Combinando il potere della Calamità Eterna dell'Oscurità e l'Arte della Preghiera Eterna dell'Abisso Originale, l’aveva trasformata nell’Abisso Originale che Recide la Notte. Aveva anche trasformato la tecnica misteriosa al punto da rendere difficile identificarla anche a chi conosceva il Tomo Illusorio Diabolico della Notte Eterna.

