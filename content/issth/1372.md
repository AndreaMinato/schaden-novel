---
title: Capitolo 1372 - Mythdragon Perisce!
pubDate: 2025-11-17T06:51:26.837Z
tags:
    - issth
---


Capitolo regolare di ieri, recuperato, credevo che oggi fosse venerdì sono uno straccio, stupida influenza,
9 capitoli in coda (9 Matteo),
0/1 sponsorizzazioni 1 euro a capitolo,
-Schadenfreude


Mythdragon ormai era ridotto ad una poltiglia di carne e sangue. Era riuscito a evitare per un pelo di essere ucciso dalla quarta freccia, ma la sensazione di potere e maestà che aveva percepito da quell dardo era senza precedenti.
Se fosse stato al picco della sua potenza, sarebbe riuscito a minimizzare significativamente i danni. Ma ora… non era in grado di farlo.


Mythdragon rise miserabilmente con amarezza mentre fuggiva a tutta velocità. La sensazione di pericolo mortale nel suo cuore non era diminuita, anzi, temeva di non poter uscire vivo da quella situazione. Tuttavia, proprio mentre l'amarezza e l'angoscia gli montavano in cuore, vide Meng Hao abbassare improvvisamente l'arco.


Poi però Meng Hao iniziò a brillare di una luce cremisi e ad emanare una sensazione di follia, e perfino di sete di sangue.


La scena fece tremare il cuore di Mythdragon. Meng Hao si avvicinò e l'oceano di magia lo seguì da vicino, ma senza riuscire a raggiungerlo.


Meng Hao era circondato da un enorme bagliore rosso. Essendosi fuso con il Demone di Sangue e avendo scatenato la Grande Magia del Demone di Sangue in quel modo, ora non sembrava più una Divinità Immortale, ma un Demone Immortale!


Tutto questo processo richiedeva molto tempo per essere descritto, ma in realtà accadde in un momento brevissimo. Meng Hao si stava ormai avventando su Mythdragon, che serrò i denti con ferocia. Sapeva di non poter sfuggire all’assalto e si girò rapidamente per affrontare la carica di Meng Hao.


I due si scontrarono, e il mare di sangue che era Meng Hao travolse l’Eccelso Mythdragon mentre la Grande Magia del Demone di Sangue veniva scatenata completamente.


Riecheggiarono rimbombi mentre l’oceano di magia si avvicinava. Mythdragon urlò, liberandosi dall'oceano di magia, che poi si trasformò in un roc cremisi. Con un grido penetrante, il roc iniziò a inseguire Mythdragon.


Apparirono numerose montagne color sangue, così come il Ponte dell’Eccelso, che emanava anch'esso un bagliore scarlatto. Del sangue schizzò fuori dalla bocca di Mythdragon, e infine, la sua coltivazione si degradò a quella di un Signore Imperiale.


A quel punto, poteva fare ben poco per contrattaccare. Poté solo ridere amaramente mentre Meng Hao, sotto forma di roc, lo afferrò e scatenò di nuovo la Grande Magia del Demone di Sangue.


In un batter d'occhio, Meng Hao iniziò a risucchiare potere vitale e qi sconfinato dal corpo del nemico. Mythdragon si dibatté, ma non c'era modo di fermarlo. Sotto i loro piedi, il sedicesimo Cielo stava collassando rapidamente, e allo stesso tempo, l'oceano di magia stava piombando su di loro.


In lontananza, Xuan Fang osservava in silenzio, con una tristezza che gli brillava negli occhi. Sapeva che Mythdragon… non sarebbe riuscito a sfuggire. Sebbene Xuan Fang fosse abile nella strategia e nella guerra, non poteva fare nulla per aiutare il suo alleato in questa situazione..


Persino Xuan Fang stesso percepiva una sensazione di crisi mortale. Stava avendo difficoltà ad affrontare gli attacchi della marionetta dell’Eccelso, ed era in piena ritirata, tossendo sangue per tutto il tempo.


Allo stesso tempo, il sigillo sul Regno di Montagna e Mare iniziava a mostrare segni di cedimento sotto il bombardamento combinato delle Tre Grandi Società Daoiste, dei tre giovani che brandivano i tesori Doyen, dei coltivatori ordinari di Montagna e Mare, dell’Eccelsa Sogno del Mare e del patriarca Affidabilità.


Una volta che quel sigillo fosse stato rotto, i coltivatori di Montagna e Mare potevano assalire un esercito di Estranei ora sprovvisto di Eccelsi. Perdere Eccelsi significava una sconfitta certa!


Il pericolo maggiore era ora rivolto alla luna. Era circondata dagli Estranei, nessuno dei quali arretrava di un solo passo. C'erano anche Signori Imperiali lì decisi a distruggerla. Non importava se il loro Eccelso fosse morto, o se persino il resto del loro esercito perisse, erano decisi a compiere la loro missione.


Avrebbero fatto in modo che la luna… cessasse di esistere.


Ogni aspetto della guerra sembrava aver raggiunto un momento cruciale!


Il primo a cadere non fu Meng Hao o la marionetta dell’Eccelso. Nonostante Ksitigarbha stesse combattendo fino all'ultimo sangue, la luna non poteva schivare o evitare l’assalto, ed era circondata dagli Estranei. I loro attacchi combinati fecero infine collassare la luna, scagliando innumerevoli frammenti e detriti in tutte le direzioni.


BOOM!!


La luna… non esisteva più…


Mentre il satellite collassava, Ksitigarbha tossì una boccata di sangue. Proprio mentre rideva amaramente… risuonò un secondo scoppio.


Era la seconda esplosione in questo momento critico. Questa volta però proveniva dal sigillo del Regno di Montagna e Mare. I raggi luminosi che erano discesi dal diciassettesimo Cielo in poi stavano collassando a causa del potere combinato di tutti i coltivatori del Regno di Montagna e Mare!


Crepe si diffusero in tutte le direzioni, unendosi alla fine fino a quando il sigillo non sembrò un gigantesco specchio infranto. Cielo e terra si oscurarono, e la volta celeste tremò, mentre innumerevoli coltivatori di Montagna e Mare passarono alla carica, pieni di follia e intento omicida.


Le tre Grandi Società Daoiste, l’Eccelsa Sogno del Mare, numerosi esperti del Dao, i tre giovani che brandivano i tesori Doyen, tutti si precipitarono dal Regno di Montagna e Mare.


Tuttavia, fu in quel momento che risuonò una terza esplosioni, dal luogo in cui Meng Hao e Mythdragon stavano combattendo. Mescolato al boato fragoroso c'era un ruggito indomito.


Era stato Mythdragon, che era completamente avvolto dal mare di sangue. Il suo corpo si stava avvizzendo rapidamente mentre il suo qi e sangue, la sua coltivazione e la sua anima venivano tutti rapidamente assorbiti!


Aveva tentato di autodetonarsi, ma non ci era riuscito per via della tecnica temporale di Meng Hao, per le ferite e a causa del calo della sua forza!


Poté solo guardare, a occhi spalancati, mentre la Grande Magia del Demone di Sangue di Meng Hao prosciugava il suo qi e sangue, la sua coltivazione e la sua anima!


"Non mi… arrenderò!!" La risata desolata di Mythdragon riecheggiò fino a concludersi con un gemito soffocato. L'enorme drago nero chiuse gli occhi mentre sprofondava per sempre nel mare di sangue.


In quel momento, un Eccelso era perito!!


Per essere più precisi, questo era il secondo Eccelso a morire nella guerra tra il Regno di Montagna e Mare, e i 33 Cieli. Il primo poteva essere considerato Eegoo, che era stato trasformato in una marionetta.


Gli Estranei circostanti rimasero scioccati mentre vedevano Mythdragon morire. Poi, il terrore iniziò a montare nei loro cuori e nelle loro menti.


"L’Eccelso… Il nostro Eccelso… è perito?"


"Q-questo… è impossibile…" Gli Estranei erano completamente sbigottiti. Gli eserciti dal diciassettesimo al trentatreesimo Cielo erano esterrefatte, perfino i loro potenti esperti.


Il mare di sangue ribollì mentre Mythdragon svaniva, dopodiché iniziò a coagularsi, diventando sempre più piccolo fino a prendere la forma di una persona con il volto di Meng Hao.


Il suo volto era pallido, era emaciato, e ribolliva di un potere infausto vorticante. Tuttavia, non ci badò e alzò lo sguardo verso il sigillo in frantumi, da cui si stavano ora riversando sciami di coltivatori all’assalto. Poi spostò lo sguardo e vide la luna collassare.


Infine, si girò a guardare Xuan Fang, che stava affrontando il pugno della marionetta dell’Eccelso. Sangue schizzò fuori dalla sua bocca e rise con amarezza. All’improvviso, proprio mentre la marionetta si stava avvicinando, Xuan Fang all’improvviso… innescò un’autodetonazione!


Xuan Fang aveva scelto di farsi saltare in aria!


Era ben consapevole che, proprio come Mythdragon, era destinato a perire. Sapeva anche che se fosse morto combattendo, avrebbe potuto uccidere alcuni nemici nel processo. Ma non era così che voleva finire.


Portarsi via qualche nemico non lo soddisfaceva; voleva che la sua morte seppellisse l'intero Regno di Montagna e Mare!


La follia gli brillava negli occhi. A causa della sua padronanza dell'Essenza del Tempo, era praticamente impossibile per chiunque impedirgli di autodetonarsi. Gli occhi della marionetta tremarono e all'improvviso indietreggiò. La luce dell'anima che originava da Choumen Tai svanì, e la marionetta tornò a connettersi a Meng Hao.


Meng Hao lo osservò con un'espressione cupa in volto.


La risata folle di Xuan Fang riempì il cielo stellato, riecheggiando in ogni direzione.


Non voleva ammetterlo, ma sapeva di essere stato sconfitto. Completamente e totalmente sconfitto. In effetti, la sua sconfitta non poteva essere più totale. Ormai Meng Hao era riconnesso spiritualmente alla marionetta dell’Eccelso!


L'anima disincarnata che era apparsa aveva bloccato Xuan Fang, e alla fine aveva capito quanto Meng Hao fosse deciso e brutale. Poté solo ridere amaramente. Prima che la battaglia iniziasse, nessuno di loro nei 33 Cieli si sarebbe potuto immaginare… che la guerra sarebbe stata così difficile.


Dal loro punto di vista, avrebbero dovuto annientare con facilità il Regno di Montagna e Mare. Non avrebbero nemmeno avuto bisogno dell'aiuto di quelle altre due potenti forze. Avrebbero potuto farlo da soli.


Ma ora… i combattimenti erano arrivati al punto che Xuan Fang fu colpito da un'improvvisa sensazione…


"È possibile che i 33 Cieli… perderanno davvero completamente?" Xuan Fang poteva percepire che l'anima spirituale e fisica di Mythdragon si erano entrambe disperse. Guardando Meng Hao coagularsi fuori dal mare di sangue, disse: "Meng Hao… mi hai battuto in questa battaglia!


"Ho commesso due errori. Il primo è che avrei dovuto rischiare tutto per abbatterti quella prima volta. Avrei dovuto colpire duramente e assicurarmi che tu fossi completamente e assolutamente morto! Sapevo che eri importante, ma ti ho erroneamente sottovalutato…”


"Il mio secondo errore è stato sottovalutare il Regno di Montagna e Mare. Non avremmo dovuto dividere i nostri eserciti…”


"Ascoltatemi, fratelli dal 17esimo al 33esimo Cielo. Dovete ricordare tutto ciò che avete visto accadere qui. Quando scenderete, non dividete i vostri eserciti. Attaccate tutti insieme. Usate tutte le vostre forze per distruggere il Regno di Montagna e Mare!!


"Non vi trattenete. Non esitate per la paura di morire. Se lo farete… la vittoria non può essere certa. Per quanto riguarda i due Eccelsi delle 8 Essenze, spero che la mia morte in questa battaglia… sarà vendicata da voi due. Prendete la testa di Meng Hao e mettetela come trofeo sulla mia tomba!”


"A tutti i miei compagni che stanno combattendo il Regno di Montagna e Mare in questo momento, non potete ritirarvi da questa battaglia. Se vi ritirate… morirete. Non c'è una casa a cui tornare. Le vostre case… sono state tutte distrutte!”


"Se volete avere una possibilità di vivere, allora dovete combattere fino all'ultimo sangue! In tal caso, anche se morirete, non passerà molto tempo prima che il resto della nostra gente arrivi per vendicarci!”


"In guerra, non c'è giusto o sbagliato. C'è solo vittoria e sconfitta!!”


"Io sono l’Eccelso Xuan Fang e ora mi sacrificherò per aiutare i 33 Cieli a distruggere il Regno di Montagna e Mare!!" Xuan Fang gettò la testa all'indietro e rise, poi agitò la manica. Iniziò ad irradiare una luce accecante e potenti increspature. Poi iniziò ad esplodere.


Allo stesso tempo, gli altri Cieli che erano sotto il suo controllo iniziarono a muoversi, trasformandosi in quelle che sembravano lame affilate che… cercarono di infilzare il Regno di Montagna e Mare.


Espressioni feroci e suicide di follia apparvero sui volti dei milioni di Estranei rimanenti. Mentre le masse terrestri discendevano dall'alto, si scagliarono pieni di intento omicida verso il nemico.


"Usate queste masse terrestri per schiacciare il Regno di Montagna e Mare. Questo era il mio piano fin dall'inizio e renderà il mio nome immortale. Perciò… porterò questa infamia ad un livello ancora superiore proprio ora!" Xuan Fang gettò la testa all'indietro e rise con una follia delirante.

