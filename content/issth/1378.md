---
title: Capitolo 1378 - Arrivano gli Otto Essenze!
pubDate: 2025-12-15T08:19:39.358Z
tags:
    - issth
---


Capitolo sponsorizzato, ringraziamo Matteo!
8 capitoli in coda (8 Matteo),
0/1 sponsorizzazioni 1 euro a capitolo,
-Schadenfreude


Il primo a fare la sua comparsa non fu altri che Wang Youcai!


Agli inizi, non era tra i più potenti del gruppo di Prescelti; anzi, la sua coltivazione era la più bassa. Era addirittura il peggiore in termini di talento latente. Tuttavia, la sua forza di volontà e determinazione erano tali da impressionare persino Meng Hao. L'intera Nona Montagna e Mare aveva assistito alle sue tattiche spietate, sconvolgendo tutti.


Per unirsi a una potente setta e perseguire il Dao, si era cavato gli occhi da solo, tutto per fissare nella mente quell'ultima immagine, quella proiezione finale del Dao che aveva osservato prima di perdere la vista.


Si era comportato nello stesso modo nella sua setta. Trattava sé stesso con la stessa ferocia con cui trattava gli altri. Mentre altri nei 33 Inferni gridavano angosciati per il dolore, la sua reazione era ridere.


Rideva con ferocia per tutto il tempo in cui assorbiva la fortuna del fuoco dell'anima, e non esitava a sacrificare parte della sua longevità e dell'Essenza della sua forza vitale in cambio di un incredibile salto nella sua base di coltivazione!


Superò completamente il Reame Antico e varcò la soglia del Reame del Dao. Divenne un Signore del Dao, un Sovrano del Dao e infine, un Signore Imperiale!


Alla fine, persino la volontà nel fuoco dell'anima fu impressionata dalla crudeltà e dalla fredda determinazione di Wang Youcai. Alla fine, anch'essa iniziò a ridere, e quasi lasciò che la sua forza vitale si fondesse con Wang Youcai.


Dopo aver fatto questo salto, si trasformò; i suoi capelli erano bianchi come se fosse diventato vecchio, ma quando fece divampare il potere della sua coltivazione, calò l’oscurità e l’intero mondo dei 33 Inferni tremò.


Altre persone emersero dopo Wang Youcai, ma pochi avevano fatto progressi così incredibili. Si sentì un’altra aura simile a quella di un Signore Imperiale solo dopo la ricomparsa di Li Ling’er, che aveva i capelli bianchi come quelli di Wang Youcai.


L'aspetto di Li Ling'er era cambiato. Non era più giovane; invece, sembrava una vecchia. Aveva rinunciato alla sua giovinezza e bellezza in cambio di una coltivazione sconvolgente. Tra sessant'anni sarebbe morta, ma quella era la sua scelta!


Contrariamente a quanto Meng Hao avrebbe potuto prevedere, Chen Fan non scelse di sacrificare la sua forza vitale. E non raggiunse nemmeno il livello di un vero Sovrano del Dao, ma piuttosto, il livello dei Cinque Essenze. Emerse lentamente, con un’espressione emozionata, quasi come se stesse esitando su qualcosa.


Ji Yin invece aveva fatto la stessa scelta di Li Ling'er!


Mentre i Prescelti volavano fuori, accompagnati da ondate di energia, tutti i 33 Inferni tremavano. Dell'intero gruppo, ventiquattro emersero, mentre gli altri nove... rimasero per sempre sepolti nelle 33 Inferni. Avevano fallito nel tentativo di ottenere quella fortuna ed erano morti.


Per quanto riguardava i ventiquattro Prescelti che invece avevano avuto successo, otto di loro avevano scelto di sacrificare parte della loro longevità, raggiungendo quindi la coltivazione di un Signore Imperiale. Tra gli altri, più della metà erano ora forti come veri Sovrani del Dao, con alcuni che si trovavano circa al livello dei 5-Essenze.


Indipendentemente dall'esito finale, i loro destini erano completamente cambiati ora che erano emersi con successo. Mentre uscivano, gli Inferni crollavano dietro di loro, strato dopo strato. Poi, scelsero di aspettare Meng Hao insieme.


Negli ultimi dieci mesi, tutte queste persone non erano state in grado di percepire i progressi di quelli intorno a loro. Ora, quando espansero la loro percezione, capirono che Meng Hao… era ancora nel 33esimo Inferno più profondo.


Mentre i vari Inferni collassavano, emersero bestie Estranee, che però non osarono nemmeno avvicinarsi al gruppo che stava aspettando lì.


Passarono ancora diversi giorni, ma Meng Hao non era ancora uscito. Mentre attendevano lì in silenzio, potevano percepire che l'aura di Meng Hao stava gradualmente svanendo, il che li fece aggrottare le sopracciglia e guardare il coltivatore più forte tra di loro, Wang Youcai.


Dopo diverso tempo, Wang Youcai si voltò e si diresse verso l'uscita delle 33 Inferni, dicendo: "Andiamo. I combattimenti là fuori inizieranno presto. Aspettare qui è inutile. La fortuna che Meng Hao cerca sarà sicuramente superiore alla nostra; naturalmente, ha bisogno di più tempo di noi.”


"Mi rimangono solo sessant’anni e non voglio sprecare nemmeno un momento. Voglio combattere!" Nonostante i suoi occhi non fossero altro che pozzi scuri, sembravano in qualche modo brillare di una luce strana. Mentre le sue parole continuavano a riecheggiare intorno, scomparve attraverso l'uscita.


Gli altri Prescelti si guardarono intorno in silenzio, poi giunsero le mani e si inchinarono agli Inferni che stavano collassando. Infine, si voltarono e volarono fuori. Li Ling'er sospirò leggermente e li seguì.
Quanto a Chen Fan, sembrava essere in una sorta di stordimento. Stava guardando giù, come se stesse scrutando l’abisso, ma in realtà stava fissando il luogo dove aveva acquisito la sua buona fortuna, il 19esimo Inferno.


‘Come... dovrei scegliere cosa fare...?’ Pensò con amarezza. Distogliendo lo sguardo, nascose la confusione che provava e volò via.


Nel frattempo, nel Regno di Montagna e Mare, stava per iniziare la battaglia finale contro i 33 Cieli!


La volta celeste tremava, e varie aree venivano squarciate. Presto, la massa continentale che era il 17esimo Cielo divenne visibile in ogni dettaglio!


Al di sopra c'era il 18esimo Cielo, il 19esimo Cielo... fino al 33esimo Cielo. Erano tutti visibili ora.


Un'enorme pressione gravava dall'alto, insieme a un'energia sconvolgente. Un rimbombo riecheggiò il cielo stellato del Regno di Montagna e Mare mentre il 17esimo Cielo... iniziava a discendere, così come tutti gli altri!!


RUUUUUUMMMMMMBLEEEE!


La volta celeste venne fatta a pezzi mentre un'enorme tempesta scoppiava in tutte le direzioni. Due figure emersero dai Cieli, un uomo e una donna. In termini di aspetto, non sembravano affatto Estranei, ma piuttosto, coltivatori ordinari.


Tuttavia, i loro occhi brillavano di una freddezza indescrivibile, come se tutti gli altri esseri viventi non fossero altro che formiche per loro.


Emanavano una pressione straordinaria e, mentre scendevano, le montagne tremavano e i mari ribollivano. Innumerevoli coltivatori tossirono boccate di sangue.


Era la pressione di un Eccelso, e non a 7-Essenze, ma… ad 8!!


Questi erano i due Eccelsi più forti in tutti i 33 Cieli. Questi erano... Eccelsi a 8-Essenze!!


Dietro di loro c'era un enorme esercito di Estranei dal 17esimo al 33esimo Cielo. A prima vista, sembrava estendersi all’infinito, pieno di decine di milioni di guerrieri, tutti estremamente potenti.


Alcuni enormi oggetti magici volarono fuori dagli eserciti. C'erano statue, alte decine di migliaia di metri, alberi enormi e bare gelide. Aspetto ancora più sconvolgente era che verso la parte posteriore dell'esercito c'era un enorme sole rosso!


Oltre a questo spiegamento, si stavano schierando altri tipi leggendari di Estranei. Più sorprendenti... erano i giganti, alti decine di migliaia di metri. E sembrava che potessero diventare ancora più alti. Avevano stelle sulla fronte e irradiavano aure intense e antiche.


C'erano altre entità dall'aspetto feroce che avevano ali coriacee, ed erano estremamente appariscenti in questo esercito.


Più in lontananza c'erano decine di migliaia di Draghi Neri, e oltre quello, un mare di fiamme.


Questa volta, i 33 Cieli non si stavano proprio trattenendo. Stavano scatenando tutto il loro potere nel tentativo di distruggere il Regno di Montagna e Mare. Volevano incutere timore nel cuore dei coltivatori nemici, e considerando le vaste dimensioni del loro esercito e la presenza dei loro Eccelsi, in realtà sembrava che avessero la vittoria in pugno.


All'improvviso, una voce fredda e antica risuonò nel cielo stellato. La sentirono sia gli Estranei che i coltivatori del Regno di Montagna e Mare.


"Uccideteli tutti... non lasciate nessuno in vita."


Era stata la donna a parlare, l’Eccelsa a 8-Essenze. In risposta, l'enorme esercito di Estranei emise un ruggito scioccante. Poi, si riversarono verso il Regno di Montagna e Mare come un'alluvione.


Quanto all’Eccelsa, si trasformò in un raggio di luce, circondata da energia turbinante mentre si avvicinava allo scudo che era stato formato negli ultimi dieci mesi per proteggere il Regno di Montagna e Mare.


Bastò un solo colpo di dito per fare crepitare le protezioni, che poi crollarono. Innumerevoli frammenti esplosero in ogni direzione, dopodiché l’Eccelsa fece un passo avanti... per apparire sulla Quinta Montagna! Lì, pestò un piede, causando dei rimbombi. Poi, in un batter d'occhio... la montagna crollò.


I coltivatori del Regno di Montagna e Mare fissarono sbalorditi questo sviluppo improvviso.


Tuttavia, fu nello stesso momento che risuonarono grida da diverse aree all'interno del Regno di Montagna e del Mare. All'improvviso, apparvero tre templi nelle vicinanze dell’Eccelsa. All'interno di quei templi c'erano tre vecchi. Erano... i Decani!!


I tre grandi Decani del Regno di Montagna e Mare non si nascondevano più nell'ombra. Apparvero tutti in una volta per bloccare l’Eccelsa. Allo stesso tempo, la marionetta dell'Eccelso di Meng Hao si unì all’attacco insieme all’Eccelsa Sogno del Mare.


Più in lontananza, le tre Grandi Società Daoiste radunarono i loro discepoli e i dispositivi magici, attingendo pienamente a tutte le loro risorse per affrontare l'esercito nemico.


Oltre quella posizione, Xu Qing sedeva in un padiglione di comando, inviando costantemente ordini all'esercito dei coltivatori di Montagna e Mare, coordinando la battaglia mortale con gli Esterni.


I membri del Clan Fang, così come altre sette e clan, apparvero tutti sul campo di battaglia per combattere. C'erano persino membri del clan Wang.


La caotica battaglia finale era iniziata. Tuttavia, in alto nel cielo stellato, c'era un altro Eccelso a 8-Essenze, l'uomo. La sua espressione rimase calma mentre volgeva il suo sguardo verso le profondità del Regno di Montagna e Mare, verso il pianeta Paradiso Meridionale nella Nona Montagna e Mare.


"Quindi, sei tu." Disse sottovoce. Fece un passo avanti, svanendo. Inaspettatamente, quando riapparve, era nel cuore del Regno di Montagna e Mare, direttamente all'esterno del pianeta Paradiso Meridionale.


Quasi nel momento stesso in cui apparve, la formazione magica del pianeta Paradiso Meridionale si scatenò con intento omicida. L’Eccelso a 8-Essenze la ignorò completamente però, e fece un passo avanti per poi apparire su una certa vetta montuosa sul pianeta Paradiso Meridionale.


Era la cima dove si trovava Shui Dongliu. Si girò di scatto per affrontare l'Eccelso a 8-Essenze e, quando i loro sguardi si incrociarono, nessuno disse una parola.. Entrambi svanirono e subito dopo ci fu un’enorme esplosione che livellò completamente la vetta e le terre sotto, lasciando solo un gigantesco cratere!


Quel cratere conduceva al nucleo del pianeta Paradiso Meridionale, dove esisteva un mare fiammeggiante di magma.


Fu in questo esatto momento che, nei 33 Inferni che stavano collassando, Meng Hao aprì gli occhi. Si guardò intorno per vedere tutte le città e i loro abitanti, e all'improvviso, i cloni smisero di muoversi. A poco a poco, la scena intorno a lui si trasformò in scintillanti particelle di luce che fluttuarono verso Meng Hao e poi si fusero con lui. I suoi occhi iniziarono poi a brillare.

