---
title: Capitolo 1381 - Uccisione Feroce!
pubDate: 2025-12-21T18:41:44.765Z
tags:
    - issth
---


Capitolo sponsorizzato, ringraziamo Matteo!
11 capitoli in coda (6 Matteo+5 Manuel),
0/1 sponsorizzazioni 1 euro a capitolo,
-Schadenfreude


L’Eccelsa a 8-Essenze rimase all'interno del sigillo triangolare. Mentre guardava verso l'esterno, al Regno di Montagna e Mare, disse con tono freddo: “Siete condannati…. Ognuna delle vostre stirpi verranno spazzate vie. Non rimarrà nulla. Il fatto che siate riusciti a continuare a combattere fino a questo punto dimostra che i 33 Cieli vi hanno davvero sottovalutati.”


“Tuttavia… con un potere assoluto come il nostro, svanirete con il passare del tempo. La gloria del Mondo Immortale si sarebbe dovuta ridurre solo in cenere. La vostra lotta disperata per sopravvivere farà solo sì che la storia ricordi gli Immortali con disprezzo e derisione.”


Tutti i coltivatori del Regno di Montagna e Mare potevano sentire le sue parole.


“Sono curiosa. Pensavate davvero che ci fosse ancora speranza per voi? Dopo i 33 Cieli ci sono gli altri due grandi mondi, il Regno dei Diavoli e il Continente del Dio Immortale. Quelle due grandi potenze sono immensamente vicine…”


“Cosa vi fa pensare che le vostre irrisorie Montagne e Mari possano combatterli? Le vostre linee di sangue saranno estirpate. Le vostre menti saranno cancellate. Nessuno di voi… sopravviverà.”


Mentre l’Eccelsa a 8-Essenze osservava il Regno di Montagna e Mare, nulla di ciò che vedeva lì era degno del suo sguardo, neppure Meng Hao. Invece, si concentrò su una posizione che solo lei poteva vedere, tra l'Ottava e la Nona Montagna. Lì, l'altro Eccelso a 8-Essenze stava combattendo qualcuno che nemmeno lei riusciva a comprendere appieno. Era anche l'unica persona che poteva incutere paura nel suo cuore.


Per quanto riguardava gli altri misteriosi esperti, o non desideravano attaccarla, oppure per varie altre ragioni si accontentavano di osservare semplicemente ciò che stava accadendo.


“Shui Dongliu… Sei semplicemente un corpo posseduto da un'anima disincarnata. In tal caso… cosa stai cercando di ottenere esattamente? Questa guerra era ovviamente destinata a svolgersi in questo modo.” L’Eccelsa a 8-Essenze aggrottò le sopracciglia. Il fatto di non poter risolvere questo mistero le aveva destato dei dubbi.


La guerra continuò. L'Ottava Montagna tremò mentre l'esercito di Estranei combatteva accanitamente. Il mondo tremò. La volta celeste si frantumò, e persino l'Ottava Montagna stessa cominciava a incrinarsi e sgretolarsi.


L’Eccelsa Sogno del Mare e la marionetta stavano ancora combattendo l'esperto dalla testa grande, che lottava in modo molto bizzarro. Era abile nell'uso di tecniche del corpo, poteva tener testa da solo a entrambi e poteva perfino trattenerli per impedire loro di combattere altrove.
In altre aree, feroci Estranei combattevano duramente con i coltivatori di Montagna e Mare.


Anche Meng Hao era in grande pericolo, circondato da più di dieci nemici, inclusi giganti. Ruggiti riempivano l'aria e le tecniche magiche brillavano. I capelli di Meng Hao erano completamente scomposti, e stava dando tutto ciò che aveva a sua disposizione. Il Pugno dello Sterminio della Vita, del Supplizio e dello Sterminio degli Dei scuotevano il cielo stellato. Finalmente, batté uno dei suoi avversari, che tossì sangue mentre veniva completamente annientato.


Meng Hao ansimava mentre si girava e fendeva il cielo stellato con l'Arma da Battaglia. Una brillante cascata di luce lampeggiò verso due nemici, che rimasero completamente scioccati mentre le loro teste volavano via dai loro corpi.


Le mani di Meng Hao tremavano; il prezzo che aveva pagato per poter uccidere tre individui in rapida successione era stato il venire colpito dalle abilità divine del resto del gruppo. Ancora peggio, fu colpito da un pugno del gigante.


BOOOOOMMMMM!!!


Il sangue schizzò dalla bocca di Meng Hao, ma grazie alla gelatina di carne, non era rimasto gravemente ferito. Mentre cominciava a riprendersi grazie all'Inno Eterno dell’Imperatore Verde, i suoi occhi luccicarono di brutalità, e allungò la mano sinistra, scatenando la Magia Afferra Stella per attirare a sé uno dei nemici. Proprio mentre stava per schiacciargli la gola, gli altri coltivatori attorno scatenarono numerose abilità divine.


Nell’attimo di tempo in cui poteva volare una scintilla, Meng Hao rise in modo crudele e si rifiutò di ritirarsi. Smettendo di tentare di trascinare il coltivatore a sé, si lanciò in avanti e lo colpì con una testata.


Risuonò un boato, accompagnato da un grido agghiacciante, dopodiché la testa dell'uomo esplose. Meng Hao era completamente inzuppato di sangue e budella, facendolo sembrare assolutamente feroce mentre gettava indietro la testa e ululava. I nemici circostanti si scambiarono delle occhiate, poi improvvisamente volarono verso l’alto e inaspettatamente cominciarono a fondersi insieme!


I loro corpi erano apparentemente formati da strani poteri ed erano stati assemblati usando gruppi di altri Estranei. Ora, iniziarono ad unirsi. Anche i giganti si fusero tra di loro, e in un batter d'occhio, si trasformarono in una singola nuova entità!


Era un gigante colossale, alto ben 3000 metri, che cominciò immediatamente a emanare una pressione schiacciante. Aspetto più scioccante, il mostro aveva otto facce su diverse parti del corpo.


Gli otto volti appartenevano alle otto persone che avevano formato il corpo, sei delle quali erano coltivatori e due erano giganti della tribù divina.


Ululando, il gigante cominciò a caricare verso Meng Hao, roteando la mano destra con una velocità esplosiva per poi apparire quasi istantaneamente di fronte a lui. Meng Hao spalancò gli occhi ed evocò immediatamente il Ponte dell’Eccelso per difendersi.


Riecheggiò un forte boato e il sangue schizzò dalla bocca di Meng Hao. Mentre Meng Hao barcollava all'indietro di diversi passi, anche il gigante cadde indietro, tremando, con tutte e otto le facce che emettevano ruggiti.


Meng Hao si asciugò il sangue dalle labbra e i suoi occhi lampeggiarono di intento omicida.


“Potere al livello di un Eccelso?”


Il gigante si fermò di colpo e fissò Meng Hao per un momento prima di scattare di nuovo in avanti. Mentre si avvicinava, improvvisamente aprì la bocca e lanciò un potente ruggito.


Il ruggito di un Dio!


Un'onda d'urto si espanse nel cielo stellato, aprendo fenditure. Allo stesso tempo, le onde sonore provenienti dalla bocca del gigante investirono Meng Hao.


Quando lo colpirono, gli fece colare sangue dagli occhi, dalle orecchie, dal naso e dalla bocca. L’armatura di gelatina cominciò ad incrinarsi e sgretolarsi, sebbene resistesse e continuasse a proteggerlo.


A Meng Hao tremò la mano destra mentre veniva spinto indietro. L’onda sonica era così intensa che, se non fosse stato per la gelatina di carne, i suoi organi sarebbero già stati ridotti in una poltiglia.


Il gigante quindi fece un passo avanti, lanciando un colpo di palmo. Meng Hao, non potendo schivare, lo affrontò direttamente. Sangue schizzò dalla sua bocca e fu scagliato all'indietro. Altre crepe si diffusero attraverso la corazza della gelatina di carne, eppure continuò a resistere saldamente. Meng Hao si sentì in colpa, ma in questo momento critico di vita o morte, doveva rimanere concentrato sul colosso.


‘Ho visto un'abilità divina simile prima…’ Pensò, i suoi occhi che brillavano con intento omicida.


Il ruggito non durò molto a lungo. Tuttavia, non appena si attenuò, il gigante ruggì di nuovo e l'onda sonora esplosiva si chiuse di nuovo su Meng Hao.


Proprio mentre la seconda onda sonora si avvicinava, la pietra stellare nell'occhio di Meng Hao brillò, diffondendo la sua luce fino a coprire tutto il suo corpo. Si trasformò in un asteroide, che si preparò ad affrontare le onde d’urto e iniziò a muoversi verso il gigante.


Sotto il potere dell'onda sonora, l'asteroide si ridusse in cenere, restringendosi rapidamente. A soli circa trenta metri dal gigante, l'asteroide collassò e Meng Hao apparve. Tuttavia, si trasformò rapidamente in un roc azzurro, che si lanciò in avanti a velocità incredibile.


In un batter d'occhio, il roc azzurro fu scorticato in pezzi di carne e sangue, ma riuscì a continuare ad avanzare. Nonostante il gigante si stesse ritirando, Meng Hao adesso era arrivato a meno di dieci metri da lui!


Quella distanza… era sufficiente!


Proprio mentre il roc azzurro collassava, le pupille del gigante si contrassero per la paura. Fu a quel punto che la forma umana di Meng Hao uscì dai resti del roc. Un'aura omicida eruppe mentre sollevava l'Arma da Battaglia e la faceva scendere crudelmente verso il gigante in ritirata!


All'interno della luce della lama scintillante, si poteva vedere l'immagine di un pappagallo. Il pappagallo sembrava determinato, afflitto, persino impazzito. Era la prima volta che Meng Hao lo vedeva in tale stato. Il suono della lama urlante fece allargare gli occhi al gigante con incredulità, e poi la lama lo colpì.


RUMBLE!!


Il gigante barcollò all'indietro, collassando simultaneamente in innumerevoli pezzi. Risuonarono numerose grida strazianti mentre cinque degli otto corpi che avevano formato il gigante si polverizzarono. Simultaneamente, riecheggiarono ruggiti di incredulità dalla Vastità, da  una delle masse terrestri che si dirigeva a tutta velocità verso il Regno di Montagna e Mare.


Nel frattempo, i tre superstiti stavano ora fissando la lama di Meng Hao in preda al terrore. Senza esitare, cominciarono a fuggire.


Meng Hao era impallidito mentre iniziava subito il suo inseguimento. La sua velocità era incredibile, e raggiunse quasi immediatamente uno di loro, afferrandolo senza esitare e scatenando la Grande Magia del Demone di Sangue. Istantaneamente, cominciò ad assorbire il suo qi e sangue, così come la sua anima, il che a sua volta aumentò l'efficacia dell'Inno Eterno dell’Imperatore Verde.


Il coltivatore urlò e quasi istantaneamente si avvizzì. In un batter d'occhio, divenne un cadavere disseccato. Nello stesso momento, Meng Hao si riprese visibilmente, poi si girò per inseguire gli altri due coltivatori.


Entrambi gridarono la stessa supplica. “Aiuto!”


Fuggirono a tutta velocità con espressioni scioccate. Questi non erano coltivatori dei 33 Cieli. Avevano posseduto corpi per venire qui, e non erano il tipo di persone che potevano essere uccise facilmente. Se fossero morti, sarebbero stati resuscitati nella loro terra natale. Dopotutto, non erano venuti qui con le loro anime complete.


Eppure, avevano appena visto questo sconosciuto usare la sua lama bizzarra per uccidere cinque dei loro compatrioti. L’aspetto più terrificante era che non erano morti solo i loro frammenti spirituali, ma anche le loro vere anime!


Ancora più terrificante era che questa persona poteva assorbire il loro qi, il loro sangue e i loro spiriti. Questo li lasciò completamente scossi e impauriti.


“Può davvero ucciderci!!”


“Come può essere!?!?”


Nel loro terrore, fuggirono a tutta velocità. Meng Hao stava per dare loro la caccia quando improvvisamente la sua espressione cambiò e alzò lo sguardo in direzione della Sesta Montagna devastata.


Lì, i tre Maestri che tenevano sigillata l’Eccelsa a 8-Essenze erano ora in uno stato di estremo avvizzimento. Questo era particolarmente vero per il Maestro della Recisione Celeste, che sembrava aver già esaurito la sua forza vitale.


“Non potete tenermi bloccata qui.” Disse freddamente l’Eccelsa. Quindi, allungò lentamente la mano verso il sigillo.


