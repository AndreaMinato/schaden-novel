---
title: Capitolo 1391 - Non ne ho bisogno
pubDate: 2025-12-30T20:19:08.792Z
tags:
    - issth
---


Capitolo sponsorizzato, ringraziamo Manuel!
2 capitoli in coda (2 Manuel),
0/1 sponsorizzazioni 1 euro a capitolo,
-Schadenfreude


"No…" Meng Hao tremava mentre lacrime di angoscia gli scorrevano lungo le guance. Il suo mondo crollava. Era la seconda volta che sperimentava il dolore della perdita di un padre. La prima volta era stato con Ke Yunhai, e ora, con il suo vero padre, Fang Xiufeng.


I ricordi della sua infanzia affiorarono nella sua mente; come suo padre aveva massacrato i coltivatori del clan Fang per proteggerlo e come aveva accettato di essere confinato sul Pianeta Paradiso Meridionale per 100.000 anni per lui.


Ripensò a quando aveva ritrovato i suoi genitori e lo sguardo di suo padre mentre gli trasmetteva la sua tecnica della spada, intimidendo allo stesso tempo tutto il Paradiso Meridionale.


Ricordò l’incoraggiamento silenzioso di suo padre quando aveva finalmente lasciato il Pianeta Paradiso Meridionale.


Suo padre sembrava alto e forte, come una montagna nel suo cuore…


Ricordò come, dopo essere diventato il principe ereditario del clan Fang, aveva portato tutto il clan a rendere omaggio, e lacrime di orgoglio erano brillate negli occhi di suo padre.


Ripensò a come, dopo che la sua coltivazione aveva raggiunto vette maestose, e la guerra era scoppiata, suo padre lo avesse guardato con tale timore reverenziale e soggezione. Allora non lo aveva capito, e si era persino sentito ferito, e solo. Ma aveva seppellito quei sentimenti, e si era concentrato sull’essere forte. Ora, da quel solo sguardo singolo che suo padre gli aveva mostrato, Meng Hao si rese conto che era stato tutto fatto intenzionalmente da suo padre.


Capì che suo padre aveva scelto di morire perché, durante questo mometno critico e mortale, non voleva diventare… un ostacolo per suo figlio.


Sperava che la sua stessa morte potesse dare a Meng Hao una possibilità di sopravvivere.


Il suo amore per il figlio era chiaro, e profondamente radicato.


Tutto ciò che faceva era per lui, per Meng Hao…


Un padre era spesso severo e non esprimeva il suo affetto per i figli. Ma durante un momento critico… si sacrificherà, anche se tutto ciò che gli avrebbe concesso era un po’ più di tempo per fuggire in salvo.


Meng Hao tremava e stringeva le mani. Il suo cuore era spezzato, e gradualmente iniziò a versare lacrime di sangue. Un suono strano iniziò a riecheggiare nella sua gola, ed era difficile dire se fosse pianto o risata, disperazione o rabbia.


In lontananza, la testa di Fang Wei volò via dalle sue spalle mentre veniva decapitato… Nel momento prima di essere ucciso, i suoi occhi furiosi sembravano gridare: Io sono Fang Wei, difenderò… il clan Fang.


Innumerevoli membri del clan Fang piangevano pieni di follia mentre combattevano. Uno dopo l’altro si autodetonavano, usando quel potere per colpire gli Estranei.


Fang Yu attaccava come una pazza, proprio come tutti gli altri. Sun Hai era al suo fianco. Lei era il vero amore della sua vita e l’avrebbe protetta anche a costo di morire. Schermandola con il suo corpo, si aprivano la strada combattendo tra gli Estranei.


La madre di Meng Hao era ferma lì, stordita, la mano tesa come per afferrare qualcosa. Tuttavia, non c’era nulla… Guardò suo marito trasformarsi in un inferno fiammeggiante, poi in cenere, portando con sé nella morte numerosi Estranei. Tremante, sorrise.


Era un sorriso struggente, dolce, e allo stesso tempo i suoi occhi si riempirono sia di comprensione che di determinazione.


"Quando ci siamo sposati, hai detto… che saremmo vissuti insieme e saremmo morti insieme…


"Durante la Tribolazione del Settimo Anno di Meng Hao, hai detto che avremmo sfidato il destino insieme.”


"Quella notte, sei andato, spada in pugno, ad abbattere i membri infami del clan che perseguitavano Hao’er. Pensavi che non stessi guardando, ma l’ho visto. Sei tornato, inzuppato di sangue, e hai pianto sommessamente guardando Hao’er mentre dormiva.


"Nella Torre di Tang, mi hai fermato dall’andare a salvarlo, ma sapevo che allo stesso tempo il tuo cuore si stava spezzando. Stavi lottando proprio come me, e lo sapevo perché quando mi hai preso la mano, la tua mano tremava ancora di più della mia.”


"Quando Hao’er ha portato il clan a rendere omaggio, hai mostrato una facciata noncuranta, ma so che eri più emozionato e orgoglioso che mai.”


"Quando Yu’er ha portato Sun Hai a conoscerci, so che avevi già condotto un’indagine approfondita su di lui. Hai approvato pienamente il tuo genero, perché ti eri reso conto di quanto fossero sinceri i suoi sentimenti per Yu’er.”


"Per assicurarti che tutti venerassero e rispettassero Hao’er, dovevi fingere di provare timore reverenziale nei suoi confronti. So che l’hai fatto… per Hao’er…”


"Non sei il tipo di persona brava a esprimersi, ma so che vuoi bene a Hao’er e Yu’er tanto quanto me…”


"Ci siamo sposati sul Pianeta Vittoria Orientale e siamo stati inviati a fare la guardia sul Pianeta Paradiso Meridionale. Abbiamo passato molti anni insieme, ma oggi, te ne sei andato… E io ti accompagnerò, perché ricordo quel giuramento che abbiamo fatto il giorno del nostro matrimonio.”


"Viviamo… e moriamo insieme!"


Anche mentre i boati echeggiavano sul campo di battaglia, Meng Li si voltò a guardare Meng Hao e Fang Yu, e sorrise. Era riluttante a separarsi da loro, ma capiva il significato della morte di Fang Xiufeng. E così, iniziò a camminare verso il campo di battaglia.


"Hao’er, Yu’er, fuggite da questo posto. Non importa come, andatevene… Fuggite, e vivete."


Meng Hao tremò guardando sua madre camminare verso l’esercito degli Estranei. Mentre la travolgevano, un’esplosione improvvisa squarciò le loro file.


Le vene blu gli scoppiarono sul viso e sul collo. I suoi occhi erano iniettati di sangue, e tremava così forte che ciuffi di fumo iniziarono a levarsi dalla sua testa.


"Papà… Mamma…" Le lacrime gli scorrevano sul volto. Voleva piangere, e allo stesso tempo, ridere. Voleva urlare di angoscia e ruggire di rabbia. Tuttavia, ogni suono era bloccato nella sua gola.


In quel momento, il mondo di Meng Hao sembrò fermarsi. Il suo sangue cessò di scorrere. Tutto divenne immobile.


L’unico suono che si poteva udire era il battito del suo cuore, che pulsava come un tuono. Gli riempiva la mente, come se volesse scoppiare da dentro di lui, per spazzare via la volta celeste e porre fine a tutto!


Improvvisamente, la voce fredda dell'Eccelsa risuonò. "Questo pianeta sarà distrutto. Quell’uomo che è appena morto era tuo padre? E quella donna che è morta con lui era tua madre? Divertente."


Le sue parole furono come una chiave che aprì la gabbia di risentimento che tratteneva Meng Hao. Improvvisamente iniziò a ridere, una risata piena di miseria, follia e sfida!


"Morti…? Sono davvero morti?


"Voi, dovreste morire. Voi… morirete. Voi… DOVETE MORIRE!" Mentre Meng Hao rideva, lacrime di sangue gli scorrevano sul volto. Tremava più forte che mai, e allo stesso tempo, emanò all’improvviso un’aura terrificante.


Quando l'Eccelsa sentì la sua risata, rabbrividì incontrollabilmente e le si strinse il cuore. Per qualche ragione, si sentì persino un po’ spaventata.


Le pupille del coltivatore dalla testa grande si contrassero.


Meng Hao sollevò lentamente lo sguardo, i suoi occhi splendenti di dolore mentre osservava il campo di battaglia. "Volete corrompere il mio Dao? Volete contaminare il mio sangue? Volete infangare la mia anima…?


"Prima stavo resistendo. Non volevo quella contaminazione. Ma ora credo che forse sia stato un errore…”


"Che importa di un po’ di fango!?!?" Occhi splendenti di freddezza e follia, abbracciò il dolore, e improvvisamente, lo sguardo nei suoi occhi si trasformò in qualcosa di stranamente sconvolgente.


"Che importa di qualche contaminazione? Non ho bisogno del mio Dao. Non ho bisogno del mio sangue, né della mia anima. Ho solo bisogno… di uccidervi!" Anche mentre le parole lasciavano la sua bocca, fu senza la minima esitazione che smise di lottare contro la corruzione e la contaminazione nel suo sangue.
In un batter d’occhio, iniziò a tremare mentre il potere della maledizione trasformava il suo sangue, macchiava la sua anima, si riversava sulle sue ossa e infangava le fondamenta del suo Dao.


Tutto a un tratto, non emanava più l’aura del Reame Immortale o Antico, invece, era una sorta di fusione, un’aura indescrivibile, indicibile.


Era un’aura multiforme. Pochi attimi prima, era completamente ordinaria, ma ora era quasi diabolica. Prima era pura e pulita, ma adesso era corrotta e contaminata!


Vene nere si diffusero dal suo viso, e poi su tutto il suo corpo. I suoi capelli diventarono incredibilmente lunghi ed emise una risata stridula mentre tremava.


Poi infranse le sue fondamenta del Dao e i suoi meridiani da Immortale!


Gli Estranei circostanti erano completamente e assolutamente scioccati. Potevano percepire qualcosa di terrificante dentro Meng Hao, qualcosa che non era né Immortale, né Divino, né Diabolico. Era come una mutazione!!


Un’aura sconvolgente che era mutata da un Immortale!


"Tu… tu…" Disse sussultando l'Eccelsa. Sembrava stupita, persino incredula. Era sicura che la sua magia corruttrice non dovesse fare nulla del genere. Dopo averla scatenata, la vittima si sarebbe dovuta trasformare in una pozza di sangue contaminato, ma ora… sebbene Meng Hao chiaramente stesse venendo corrotto… non stava morendo, ma invece stava subendo una strana metamorfosi.


‘Come può essere!?’ Pensò. Le si rizzavano i capelli per la sensazione bizzarra, indescrivibile che ora sentiva da Meng Hao.


Era quasi come se il mondo e la volta celesta stessi ne fossero stati influenzati. Ogni immortale, divinità, coltivatore, ogni creatura poteva percepire l’incredibile pressione che proveniva da Meng Hao.


"Cos… cos’è quello?!"


Il coltivatore dalla testa grossa spalancò gli occhi, e iniziò ad ansimare mentre fissava Meng Hao, sconvolto.


Risuonò un rimbombo mentre Meng Hao alzava lentamente lo sguardo. I suoi occhi erano adesso di un rosso acceso, non per essere iniettati di sangue, ma perché, nel suo dolore e angoscia, erano davvero diventati cremisi.


Erano come gemme, ma se li guardavi abbastanza a lungo, sembravano mari di sangue.


Aveva occhi rosso acceso, pelle coperta di vene nere e lunghi capelli corvini. Mentre stava lì, tutta la creazione sembrava tremare, e increspature si riversavano attraverso il cielo stellato. Allo stesso tempo, una sensazione di terrore assoluto iniziò a salire nei cuori degli Estranei.


Era come se… una pressione sinistra e misteriosa avesse improvvisamente iniziato a irradiarsi da Meng Hao.


Mormorò: "L’unica persona che sa cos’ho scelto allora… sono io." Detto questo, agitò la mano, e le sue Lampade dell’Anima apparvero improvvisamente.


Erano diverse da prima; ora bruciavano con una fiamma misteriosa color blu violetto!


Il fuoco blu-viola non faceva rumore mentre bruciava, eppure l’intero cielo stellato tremò.


Sia sul Pianeta Paradiso Meridionale che fuori di esso, Estranei e coltivatori allo stesso modo, tutti, persino gli Eccelsi e Shui Dongliu, percepirono una sensazione terrificante!


