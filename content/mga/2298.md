---
title: Capitolo 2298 - Situazione Senza Speranza
pubDate: 2025-11-17T06:51:31.800Z
tags:
    - mga
---


Capitolo sponsorizzato, ringraziamo Matteo!
5 capitoli in coda totali (5 Matteo)
0/1 sponsorizzazioni 1 euro a capitolo,
-Schadenfreude


Silenzio. Silenzio tombale.


Il silenzio durò per molto tempo. Poi, finalmente, il maestro della setta Corte della Nuvola disse: "La sala delle Tre Stelle e la valle Nuvole del Tramonto, sono potenze di secondo livello non inferiori al clan Celeste Ying. Tra le sette di secondo livello, sono estremamente rinomate."


"Esatto, Lord maestro della setta. Se la sala delle Tre Stelle e la valle Nuvole del Tramonto venissero a sapere che abbiamo consegnato Chu Feng al Clan Celeste Ying, probabilmente non ci risparmierebbero." Disse quell'anziano.


"Solo se venissero a saperlo, ma non andrebbe bene se non lo scoprissero?”


"Inoltre, come potremmo permettere che altri lo sappiano? Dovrebbe rimanere segreto fin dall’inizio.” Ribadì il capo della setta.


"Tuttavia, Lord Maestro, quel Chu Feng ha un qualche tipo di abilità che gli ha permesso di competere contro quella donna demoniaca. Temo che... sarà molto difficile per noi occuparci di lui." Disse quell'anziano.


"Non c’è bisogno che me lo dici. Tuttavia, ho già pensato ad un piano." Rispose il maestro della setta Corte della Nuvola.


"Lord maestro, che tipo di piano ha in mente?" Chiese quell'anziano.


"La donna demoniaca." Disse il maestro della setta Corte della Nuvola.


"La donna demoniaca?" Sentendo quelle due parole, l'anziano sussultò. Tuttavia, la sua espressione si trasformò presto in stupore. Disse preoccupato: "Ha forse intenzione di trovare quella donna demoniaca e far sì che si occupi di Chu Feng?"


"Precisamente."


"Ma noi siamo nemici di quella donna demoniaca, come potrebbe essere disposta ad aiutarci?" Quell'anziano non riusciva a pensare a un motivo per cui quel mostro avrebbe dovuto aiutarli.


"Hai forse dimenticato cosa avremmo dovuto fare oggi?" Disse il maestro della setta Corte della Nuvola.


"Come potrei dimenticarmi che abbiamo già scoperto il nascondiglio di quella donna demoniaca? Stavamo per informare gli altri in modo da poter unire le forze e sopprimerla.” Rispose l’Anziano.


"Sbagliato. Non solo abbiamo scoperto il nascondiglio della donna demoniaca, ma abbiamo anche scoperto il motivo per cui è rimasta qui tutto il tempo."


"Questa è una cooperazione. Credo che la donna demoniaca accetterà di aiutarci." Disse con sicurezza il maestro della setta Corte della Nuvola.


"Allora, Lord Maestro della setta, chi intende inviare per discutere della faccenda con quella donna demoniaca?" Chiese l'anziano.


"Non devi preoccupartene, ho già inviato qualcuno."


L’Anziano smise di fare domande, tuttavia era ancora preoccupato.


…


Dato che aveva usato forzatamente la tecnica segreta dei cinque elementi, aveva finito con il danneggiare notevolmente il suo corpo.


Anche se era molto esperto nelle tecniche Spirit, gli ci vollero comunque diversi giorni per guarire completamente.


Dopo essersi ripreso completamente, Chu Feng uscì dalla residenza privata fornita dalla setta Corte della Nuvola.


Tuttavia, ancora non sapeva che il capo della setta stava tramando contro di lui.


Così, per cortesia, Chu Feng andò a informare il maestro della setta Corte della Nuvola della sua intenzione di andarsene.


"Giovane eroe Chu Feng, ha intenzione di andarvene?" Dopo aver scoperto che il giovane voleva partire, il maestro della setta Corte della Nuvola si agitò leggermente.


Dopotutto, la persona che aveva inviato per richiedere l’aiuto della donna demoniaca non era ancora tornata. Se Chu Feng avesse insistito per andarsene subito, sarebbe stato impossibile per loro trattenerlo con la forza.


Questo perché credevano ancora che Chu Feng potesse aumentare la sua coltivazione quando voleva. Così non avrebbe osato ostacolarlo con la forza.


All'improvviso, al maestro della setta Corte della Nuvola venne un'idea brillante. Così, con un'espressione esitante, chiese: "Giovane eroe Chu Feng, è uno Sciamano dal Mantello Immortale?"


"Sono uno Sciamano dal Mantello Immortale, è vero. Tuttavia, sono solo uno Sciamano dal Mantello Immortale dal Marchio dell'Insetto." Chu Feng rispose con modestia.


"Anche se è solo uno Sciamano dal Mantello Immortale dal Marchio dell’Insetto, rimane il fatto che è estremamente straordinario. Dopotutto, è ancora così giovane." Il maestro della setta Corte della Nuvola lo elogiò. Allo stesso tempo, rivelò un'espressione piena di emozioni contrastanti.


Il capo della setta Corte della Nuvola viveva da oltre diecimila anni. Era qualcuno che aveva molta esperienza ed era un maestro nel fingere.


Nonostante il vecchio avesse voluto catturarlo fin da quando aveva scoperto la sua identità, Chu Feng non riuscì a capire quanto fosse pericoloso anche se era molto capace nel valutare gli altri.


In quel momento, Chu Feng notò l’esitazione del capo della setta, come se avesse qualcosa da chiedere. Così, per gratitudine, chiese: “Ha bisogno del mio aiuto?”


"Avrei davvero bisogno dell’aiuto del giovane eroe Chu Feng. Prima, quando abbiamo inseguito quella donna demoniaca, siamo capitati per caso nei Tumuli Senza Nome delle Lande Remote. Quel posto è un'area proibita."


"Molti dei miei Anziani sono rimasti infettati da una sorta di strana malattia dopo essere entrati in quel posto. Non siamo riusciti a curarli nonostante tutti i nostri tentativi. In questo momento, le loro vite sono in pericolo imminente. Quindi..." Disse il maestro della setta Corte della Nuvola.


"Maestro, per favore, portatemi da loro." Disse senza esitazione Chu Feng.


Dopodiché, il capo della setta lo portò in un luogo. C'erano davvero diverse decine di anziani lì. Tutti soffrivano di una malattia grave. Se la loro malattia non fosse stata curata immediatamente, sarebbero sicuramente morti.


Inoltre, quegli Anziani erano tutti di livello elevato; erano tutti Martial Ancestor. Tra loro c'erano anche dieci Martial Ancestor di quarto livello.


La persona più forte tra loro era un individuo con lo stesso livello di coltivazione del maestro della setta, un Martial Ancestor di quinto livello. Tuttavia, le sue condizioni erano anche le più gravi nel gruppo.


In seguito, Chu Feng scoprì che questo Martial Ancestor di quinto livello in realtà era il capo dei tutori dell’ordine dell’organizzazione, una delle forze di combattimento più potenti della setta.


"Giovane eroe Chu Feng, com’è la situazione? Possono essere curati?" Chiese il maestro della setta Corte della Nuvola.


"Posso provarci." Disse Chu Feng.


Dopodiché iniziò ad occuparsi della loro malattia e, dopo diversi giorni di sforzi, riuscì finalmente a sviluppare una cura.


Alla fine riuscì a guarirli con successo.


Le persone che erano state curate mostrarono tutte profonda gratitudine nei suoi confronti. Dopotutto Chu Feng aveva salvato loro la vita.


Per trattenere Chu Feng ulteriormente, il maestro della setta Corte della Nuvola tenne un banchetto. In superficie, era per esprimere la sua gratitudine verso Chu Feng. Tuttavia, in realtà, stava guadagnando tempo.


Il banchetto fu tenuto in segreto e in effetti la notizia della guarigione degli Anziani non fu nemmeno divulgata.


Questo... permise a Chu Feng di notare che c'era qualcosa che non andava.


Quando un'occasione felice come quella presente si verificava, perché non renderla pubblica?


A meno che non ci fosse qualcosa di vergognoso che non potevano permettere che venisse alla luce.


Inoltre, durante il banchetto, un Anziano irruppe frettolosamente nella sala. Corse vicino al maestro della setta Corte della Nuvola e sussurrò una trasmissione della voce al suo orecchio.


Non solo stava sussurrando, ma la distanza tra loro era semplicemente troppo stretta. Per questo, anche se Chu Feng era uno Sciamano dal Mantello Immortale, non riuscì a determinare il contenuto della loro conversazione.


Tuttavia, visto che si era già insospettito, Chu Feng fissò il maestro della setta Corte della Nuvola per tutto il tempo. Concentrandosi seriamente, scoprì qualcosa dalla sua espressione.


Il capo della setta Corte della Nuvola si era lasciato sfuggire un sorriso sinistro.


Quel sorriso fece immediatamente stringere il cuore a Chu Feng.


Chu Feng si alzò e chiese: "Scusatemi. Qualcuno potrebbe indicarmi dove sono i servizi?”


"Giovane eroe Chu Feng, le indico io la strada." Un Anziano si avvicinò a lui con gentilezza. Non aveva idea delle trame del suo capo. Inoltre era stato uno dei moribondi che era stato curato dal giovane, così era estremamente grato nei suoi confronti.


"Giovane eroe Chu Feng, non è solo un coltivatore, ma anche uno Sciamano dal Mantello Immortale. Non è possibile che non sia nemmeno in grado di trattenere lo stimolo di urinare, vero?" Tuttavia, proprio in quel momento, il maestro della setta Corte della Nuvola si alzò e lo bloccò.


"Eheh..." In quel momento, Chu Feng rise. Aveva verificato che il maestro della setta Corte della Nuvola non nutriva buone intenzioni verso di lui.


"Un uomo onesto non ricorre a insinuazioni. Lord maestro della setta, ha intenzione di consegnarmi al clan Celeste Ying per ricevere ricompense, vero?" Chiese ad alta voce Chu Feng.


"Cosa?" Molti degli Anziani presenti cambiarono espressione. Questo era particolarmente vero per chi era stato curato dal giovane. Le loro espressioni divennero cupe.


"Maestro della setta, cosa sta succedendo?" Infatti, il capo dei tutori dell’ordine intervenne per interrogarlo.


Capirono tutti che c'era qualcosa di losco sotto. Si resero conto che il loro maestro stesse cospirando contro il loro salvatore.


In realtà, il motivo per cui Chu Feng aveva detto quelle parole pubblicamente era anche come mezzo di autopreservazione.


Indipendentemente da tutto, Chu Feng aveva salvato la vita di queste persone. Se avessero avuto un minimo di coscienza, non avrebbero seguito il loro capo della setta.


Inoltre, quel capo dei tutori dell’ordine era allo stesso livello del maestro della setta Corte della Nuvola. Quindi, non era ancora una situazione senza speranza per Chu Feng.

