---
title: Capitolo 2311 - Wang Qiang Mostra la sua Potenza
pubDate: 2025-12-15T08:19:41.030Z
tags:
    - mga
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


Dopo che Chu Feng se ne andò, il discepolo della Tenuta del Grande Lord che lo aveva sfidato prima lo derise: "Vera spazzatura. Se non fosse stato per l'ordine del maestro, l'avrei sicuramente picchiato fino a metterlo fuori combattimento. Come avrei potuto permettergli di scappare via così?"


"Lascia perdere. Non c'è bisogno di perdere tempo con un rifiuto come lui. Picchiarlo ci sporcherebbe solo le mani." Disse con disprezzo l'uomo di nome Di Jiuzhou.


"Hai ragione fratello maggiore Di." I discepoli con lui annuirono tutti in successione e sorrisero come un branco di lacchè, ci mancava solo che scodinzolassero come cani.


Erano davvero dei maestri nel leccare i piedi, potevano farlo in qualsiasi momento e con chiunque.


Anche se, a giudicare dalle loro azioni, era evidente quale fosse la loro vera natura, gli avventori nella taverna non provarono disgusto per questo. Invece, ne furono ancora più intimiditi e alcuni sentirono ancora più ammirazione per loro.


Altri arrivarono perfino a disprezzare Chu Feng a causa della remissività che aveva mostrato.


Non solo, molti tra loro iniziarono persino a discutere sommessamente tra loro e a parlare male di Chu Feng apertamente.


Dopotutto si erano spaventati molto quando Chu Feng quando aveva rivelato la sua coltivazione di Semi Martial Ancestor di quinto livello. Avevano pensato che fosse molto forte e lo avevano ritenuto un esperto.


La reazione di Chu Feng poco prima li aveva resi scontenti. Istintivamente, giunsero alla conclusione che fosse qualcuno che maltrattava i più deboli e temeva i più forti.


In realtà, era comprensibile che la folla si comportasse in questo modo, dopotutto nel mondo dei coltivatori era il più forte ad avere ragione. Solo potenti esperti erano in grado di guadagnare il rispetto della gente.


La moralità era irrilevante per loro.


"Sono davvero esagerati. Il fratello maggiore gli aveva già ceduto il passo, eppure continuano a denigrarlo così." Rispetto agli altri nella taverna, Xiaoshi gridava ingiustizia per Chu Feng.


"P-p-piccoletto, c-ci credi che n-nessuno di loro può c-competere con mio fratello?”


"S-se non a-avesse avuto una m-missione da svolgere per c-cui non ha p-perso tempo a l-litigare con loro, s-sarebbero già a r-rotolare per terra ora." Disse Wang Qiang a Xiaoshi.


"Ci credo, ci credo." Xiaoshi annuì innocentemente e mostrò un sorriso convinto.


In quel momento, il gruppo della Tenuta del Grande Lord si era già seduto. Ansioso di mostrare la propria grandezza, non aveva nemmeno preso una stanza privata, ma si era accomodato nel salone.


"Fratello maggiore Di, ultimamente, quel Chu Feng sta davvero diventando famoso."


"Prima ha sconfitto i Quattro Sciamani Imperatori nella montagna Gru delle Nuvole ed è diventato uno Sciamano dal Mantello Immortale."


"Poi, non molto dopo, ha ucciso Ying Liangchen ed è diventato un ricercato su cui il clan Celeste Ying ha offerto una grossa taglia."


"E ora, la valle Nuvole del Tramonto e la sala delle Tre Stelle, quelle due fazioni di secondo livello relativamente forti, si sono davvero unite per sostenere quel Chu Feng, e hanno addirittura dichiarato guerra al clan Celeste Ying per lui."


"Si dice che Chu Feng diventerà il genio più forte nel Regno Ordinario dei Cento Raffinamenti, a parte il giovane maestro Li Ming." Disse un discepolo della Tenuta del Grande Lord.


"Non è che spazzatura. Il nostro fratello maggiore Di lo picchierebbe così tanto da fargliela fare addosso dalla paura.” Disse con disprezzo una discepola.


Di Jiuzhou rise compiaciuto. Disse: "È scontato."


"Giusto, giusto. Indipendentemente da quanto potente possa essere quel Chu Feng, se incontra il nostro fratello maggiore Di, non sarà altro che spazzatura," In risposta, anche gli altri discepoli iniziarono a leccare i piedi a Di Jiuzhou.


Proprio in quel momento, Wang Qiang si avvicinò. Con un sorriso raggiante in faccia, si girò per chiedere alla donna che aveva insultato Chu Feng: "B-bellezza, p-per favore s-scusami l'interruzione."


"H-ho una d-domanda che v-vorrei farti. S-spero che non ti d-disturbi r-rispondere."


"Che tipo di domanda?" Sebbene quella donna fosse contrariata dall'arrivo di Wang Qiang, non rifiutò la sua richiesta.


"C-conosci C-Chu Feng?" Chiese Wang Qiang.


"Come potrei conoscere un tipo del genere?" La donna scosse la testa. Reagì come se Chu Feng fosse feccia e avrebbe danneggiato la sua reputazione se l’avesse conosciuto.


"A-allora, l-l’hai mai i-incontrato?" Wang Qiang continuò a chiedere. Sorrideva per tutto il tempo.


"No." La donna scosse di nuovo la testa.


"E v-voi altri?" Wang Qiang guardò gli altri discepoli della Tenuta del Grande Lord.


"No." I giovani della Tenuta del Grande Lord scossero tutti la testa.


"S-stronzi! S-se n-non lo conoscete e n-non l'avete mai i-incontrato, c-chi c-cazzo v-vi ha detto che Chu Feng e-era spazzatura?!"


All'improvviso, Wang Qiang gridò forte. Allo stesso tempo, rovesciò il tavolo.


Era accaduto tutto troppo all’improvviso e così il gruppo non riuscì a schivare il tavolo di cibo e bevande. La persona che si sporcò di più fu quella donna. Il suo bel viso era ricoperto da minestra di verdure. Pendevano anche delle foglioline dalla sua testa. Il suo aspetto era davvero pietoso.


"Vuoi morire?!" Gridò la donna furiosa. Mentre parlava, tirò fuori il suo Armamento Ancestrale Incompleto con l'intenzione di attaccare Wang Qiang.


"Paa!!!"


Tuttavia, Wang Qiang agitò la manica e la schiaffeggiò sonoramente. L’impatto fu così forte che la scaraventò via.


Prima che gli altri potessero reagire, Wang Qiang mosse di nuovo la mano. "Paa, paa, paa, paa." Risuonarono degli schiocchi in successione. A parte Di Jiuzhou, tutti gli altri discepoli della Tenuta del Grande Lord presenti ricevettero uno schiaffo risonante da Wang Qiang e furono scaraventati a terra.


Finalmente il gruppo riuscì a reagire. Tuttavia, in quel momento, Wang Qiang si era trasformato in un raggio di luce ed era volato fuori dalla taverna.


"R-ricordatevelo q-questo b-bene. È stato v-vostro nonno Qiang a d-darvi q-questo schiaffo!”


Anche se Wang Qiang se ne era andato, la sua voce riecheggiò come un tuono. Il tono della sua voce era pieno di derisione.


I discepoli della Tenuta del Grande Lord si infuriarono così tanto che i loro volti divennero verdi. Tuttavia, nessuno osò inseguire Wang Qiang e invece rivolsero i loro sguardi a Di Jiuzhou.


Si erano resi conto di non poter competere con Wang Qiang e così potevano solo riporre le speranze nel loro fratello maggiore Di se avessero voluto vendetta.


"State tranquilli, non riuscirà sicuramente a scappare," Di Jiuzhou sorrise freddamente. Poi, si librò in cielo. Arrivò una raffica di forte vento e Di Jiuzhou scomparve.


"Boom, boom, boom, boom, boom!!!”


Un momento dopo, cominciarono a riecheggiare esplosioni dalla direzione in cui Wang Qiang era fuggito. Dagli scoppi si diffusero Increspature di energia impetuose. Anche il cielo aveva cambiato colore.


Anche se il campo di battaglia era ad una certa distanza da lì, il terreno stava tremando violentemente.


"Quello sciocco ignorante. Ha osato attaccarci. Ora sa che tipo di avversario ha provocato."


"Umpf, il fratello maggiore Di lo picchierà fino a farlo pisciare sotto dalla paura.”


"Un misero Semi Martial Ancestor di sesto livello ha osato fare il gradasso davanti a noi? Non è altro che un rifiuto di fronte al fratello maggiore Di. Il suo unico destino è venire pestato."


I discepoli della Tenuta del Grande Lord che erano stati schiaffeggiatii da Wang Qiang erano tutti pieni di fiducia nel loro fratello maggiore Di. Uno ad uno, iniziarono a deridere Wang Qiang.


Tuttavia, con loro sorpresa, questa battaglia non si concluse nel lasso di tempo che si aspettavano. Invece, si prolungò sempre di più. Inoltre, lo scontro stava diventando ancora più intenso.


"Quel balbuziente non sarà davvero capace di competere con il fratello maggiore Di, vero?"


In quel momento, la fiducia sui volti dei discepoli della Tenuta del Grande Lord era svanita, ed era stata sostituita da un profondo panico.


Avevano paura, vera paura. Temevano che Di Jiuzhou sarebbe stato sconfitto da Wang Qiang.


Se anche Di Jiuzhou fosse stato sconfitto, nessuno di loro sarebbe stato in grado di sconfiggere Wang Qiang e la loro Tenuta del Grande Lord avrebbe subito un'enorme umiliazione oggi.

