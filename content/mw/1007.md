---
title: Capitolo 1007 – Essenza di Sangue della Fenice
pubDate: 2025-12-15T08:37:10.301Z
tags:
    - mw
---


<em>Se vi è sfuggito, ecco il link della community di novelleleggere su facebook! <a href="https://www.facebook.com/groups/novelleleggere/" rel="noopener" target="_blank">https://www.facebook.com/groups/novelleleggere/</a>


<strong>CAPITOLO SPONSORIZZATO ringraziamo Zangetsus!</strong>
3 capitoli in coda, 0/5
-Schadenfreude</em>


Quando vide i movimenti di Yan Yue'er, Chu Hongyun non poté più trattenersi dal sorridere. La ragazza aveva superato tutte le sue aspettative. In quel momento non gli importava più nemmeno della scommessa; ad essere più precisi era già sicura di aver vinto. Ora si preoccupava di più dei risultati di Yan Yue'er. Con un talento del genere, era possibile che la giovane diventasse una figura decisiva nel clan dell'Antica Fenice. In tal caso, allora avrebbe potuto contare sul suo rapporto con lei per ottenere grandi benefici per la sua famiglia.


Era molto più importante in confronto al Calderone dell'Eclissi Solare.


Dopo che Yan Yue'er lasciò il suo isolamento, andò nei Diciotto Inferni. Nei primi due piani le raffiche di energia Origin soffiarono contro di lei come brezze gentili, incapaci di ostacolare minimamente i suoi movimenti. Si trasformò in un raggio di luce blu che sfrecciò a 9000 chilometri di profondità nel terzo piano. Qui, rallentò, ma solo di poco.


Si precipitò verso il quarto piano senza fermarsi. Lì, il vento infuocato si intensificò e la temperatura aumentò. Anche queste difficoltà però non riuscirono a fermarla!


1000 chilometri, 2000 chilometri, 3000 chilometri...


Yan Yue'er scese fino a 5000 chilometri nel quarto piano per poi fermarsi e iniziare ad allenarsi. Rimase lì un giorno intero!


Se Yan Yue'er poteva fermarsi a 5000 chilometri per esercitarsi, allora questo dimostrava che probabilmente era capace di raggiungere 7000-8000 chilometri di profondità; quasi al quinto piano!


In soli sei mesi poteva avvicinarsi al quinto piano. Questo risultato incombette come un'enorme montagna su tutti gli altri, facendolo sembrare irraggiungibile.


"È troppo forte... è difficile perfino radunare il coraggio per cercare di raggiungerla."


"Sì, ha la stirpe dell'Antica Fenice perfetta e ha perfino studiato il Sigillo del Cielo di 100 piedi. Figuriamoci noi, perfino figure come Lin Ming e Xiao Shaobai non possono eguagliarla. Se Lin Ming e Xiao Shaobai fossero apparsi negli scorsi anni, sarebbero stati già considerati talenti di massimo livello, ma ora che è apparsa Yan Yue'er, sono destinati ad essere messi in ombra da lei:"


Quando menzionarono Lin Ming, si resero conto che non era ancora uscito dalla Torre dei Totem. Si era isolato per quasi sei mesi senza uscire.


Durante il quarto e il quinto mese, alcuni dei discepoli di livello più basso erano rientrati nella torre per tornare a percepire nuovamente le Leggi del Fuoco, ma Lin Ming non era ancora uscito.


"Ora che ne parli, Lin Ming non è ancora uscito. Cosa gli è successo?"


Molti discepoli ne furono confusi. Ai loro occhi, più tempo si rimaneva in isolamento e più sarebbe stato sbalorditivo il risultato del discepolo, ma ormai Yan Yue'er era già uscita. Era davvero una situazione strana.


"Forse non è riuscito a percepire nulla ed è troppo imbarazzato per uscire?"


"Potrebbe essere vero."


"Forse c'è un altro motivo. Lin Ming ha scelto quattro pietre del caos su cui meditare, ma il potere delle leggi in esse è molto difficile da comprendere; anche per un guerriero al Divine Transformation realm ci vorrebbero molti anni per studiarle. Anche allora potrebbero non ottenere troppi guadagni. Lin Ming è rimasto dentro per soli cinque mesi. Credi che possa davvero aver assorbito tutti i frammenti delle leggi delle pietre del caos?"


"In effetti Lin Ming è un grande talento, specialmente in quanto a forza combattiva. È riuscito a sconfiggere un praticante di arti marziali al nono Stadio della Distruzione dai quattro cieli nonostante fosse al quinto Stadio della Distruzione, ma la scelta che ha fatto stavolta è davvero sconcertante. Quanto può aver percepito negli ultimi mesi? Credo che stia sprecando il suo tempo e l'occasione che gli è stata concessa. Un nuovo arrivato ha solo una possibilità. La prossima volta non avrà più questo privilegio anche se non avrà ancora 33 anni."


"Chissà cosa stanno pensando questi geni. Forse Lin Ming l'ha fatto a causa della scommessa e perché deve sconfiggere Yan Yue'er, per questo ha fatto una scelta così rischiosa. Il miglior totem, il Sigillo del Cielo è stato preso già da Yan Yue'er. Le sue basi sono superiori rispetto a quelle di Lin Ming. Se avesse scelto la Pietra del Dao Supremo avrebbe perso sicuramente. Forse è per questo che ha scelto le pietre del caos..."


"Anche scegliere le pietre del caos farebbe perdere e in un modo ancora più netto." Il discepolo che stava parlando fu interrotto. In effetti le leggi contenute nelle pietre del caos erano semplicemente troppo generali e vaghe. Era impossibile per i discepoli dei piani inferiori percepire qualcosa da esse e, anche se l'avessero fatto, potrebbe non aumentare la loro comprensione delle Leggi del Fuoco.


A questo punto nessuno parlava più della scommessa su Lin Ming e Yan Yue'er. Per loro era stata praticamente decisa. Ora l'argomento di cui stavano discutendo erano le ricompense che Yan Yue'er avrebbe ottenuto per essere entrata a 5000 chilometri di profondità nel quarto piano degli Inferni di Fuoco!


Quando Yan Yue'er era arrivata a 5000 chilometri, aveva ottenuto una goccia di sangue di piuma di fenice e un artefatto Saint di alto livello. Per lei questi premi non erano affatto utili. Erano semplicemente spazzatura ai suoi occhi.


Tuttavia era inevitabile. Alla fine della prova molte persone sarebbero riuscite a raggiungere quella profondità e, se le ricompense fossero state troppo preziose, allora perfino il quartier generale dell'Antica Fenice non sarebbe riuscito a sostenere questa spesa.


Il quarto piano però era diverso. Da lì in poi sarebbe iniziato un dominio che solo i talenti di massimo livello potevano raggiungere.


Per quanto riguardava il quinto, era un punto che nemmeno Xiao Shaobai avrebbe potuto raggiungere alla fine della prova. Negli ultimi cento anni, solo Bai Daohong, Lu Xiaoyun e Fang Qiren del Palazzo della Corte della Fenice erano riusciti a raggiungere il quinto piano quando erano entrati per la prima volta nei Diciotto Inferni. Fang Qiren ormai aveva 120 anni e non era più un discepolo, era diventato un Protettore della Sala.


Per quanto riguarda il sesto piano, era leggendario. Un nuovo arrivato che arrivava a quel livello capitava forse ogni uno o duemila anni.


Dal quarto piano in avanti le ricompense sarebbero diventate molto più ricche.


Al quarto si poteva ottenere un artefatto Saint di massimo livello!


Se uno poteva arrivare a 5000 chilometri nel quarto piano, avrebbe potuto ottenere un Elementale del Fuoco di grado Mortal!


Per quanto riguardava il quinto e il sesto piano, le ricompense erano ancora più terrificanti. Si poteva ottenere un intero set di artefatti Saint di massimo livello o forse anche artefatti spirituali! C'erano anche delle bottiglie di sangue di piuma, di cuore, di midollo e anche di corona di fenice!


Nelle leggende, decine di migliaia di anni fa veniva perfino offerta una goccia di essenza di sangue di fenice!


L'essenza di sangue non poteva essere paragonata ad ordinario sangue di fenice. Una fenice era lunga migliaia di chilometri, anche 10.000 chilometri. Potrebbe annegare intere città col suo sangue e fare straripare grandi fiumi!


Se uno avesse potuto allevare una fenice, allora avrebbe potuto radunare ogni giorno sangue di corona di fenice estremamente prezioso, in maniera illimitata.


L'essenza di sangue di fenice però era diverso. Era l'essenza vitale della creatura ed era simile all'essenza di sangue di un praticante di arti marziali. Una volta persa, era molto difficile da recuperare!


Quindi il valore dell'essenza di sangue di fenice era inestimabile!


Anche se Yan Yue'er poteva produrre il fenomeno del loto che fiorisce passo dopo passo, sarebbe stato fin troppo difficile ottenere un risultato così scioccante da poterla rendere degna di una goccia di essenza di sangue di fenice!


Molti giovani si riempirono di invidia quando videro le ricompense che Yan Yue'er stava ricevendo. Loro non sarebbero mai riusciti ad entrare nel quarto piano nemmeno alla fine della prova.


"Incredibile. I risultati di Yan Yue'er potrebbero perfino allertare il quartier generale del clan dell'Antica Fenice. Inoltre Yan Yue'er è già in età da matrimonio. Se fosse disposta a sposare qualcuno, allora il suo matrimonio sarebbe un evento importante nel clan. Non ho idea di quanti giovani d'élite eroici e belli le faranno la corte."


"Sì, e credo che la famiglia Yan la darà in sposa a qualcun altro che ha una stirpe dell'Antica Fenice perfetta. Sarebbe il miglior metodo per produrre dei discendenti con lo stesso sangue."


Nel clan dell'Antica Fenice si dava una grandissima importanza alla purezza del sangue. La stirpe era spesso considerata più preziosa del talento o della forza.


Questo perché un praticante di arti marziali forte poteva essere potente solo grazie al suo destino e i suoi figli potrebbero non essere formidabili come lui. Un guerriero dalla stirpe ricca e pura però avrebbe sicuramente generato dei figli con un sangue simile.


Più era ricco il sangue dei genitori, più alte erano le possibilità che nascesse un bambino con una stirpe dell'Antica Fenice perfetta.


Sfortunatamente, più era ricca la stirpe dell'Antica Fenice, più era difficile avere figli. Molto tempo fa c'era stata una coppia con una stirpe perfetta, e marito e moglie erano entrambi figure importanti nel clan, eppure non erano riusciti a fare nascere un figlio nemmeno dopo 10.000 anni di tentativi.


La gloria e lo splendore del Loto che fiorisce passo per passo di Yan Yue'er mise in ombra tutti gli altri geni. Xiao Shaobai, Lin Ming e anche i discepoli al Divine Transformation realm, Bai Daohong e Lu Xiaoyun furono tutti messi da parte, potevano solo fare da contrasto di fronte al suo successo.


"Yue'er, stavolta il quartier generale ti ha ricompensato con un artefatto Saint di massimo livello e un Elementale di Fuoco di grado mortal. L'Elementale di Fuoco può aspettare finché non arriverai al nono Stadio della Distruzione e ti sottoporrai al battesimo del Dao Celeste per assorbirlo. Ti aiuterà molto ad aumentare la tua comprensione delle Leggi del Fuoco. Per quanto riguarda un artefatto Saint di massimo livello, aumenterà di molto la tua forza combattiva.
Più ce ne sono, meglio sarà, ma non dipenderci troppo. Durante questa prova, dovrai diventare il più grande talento con i migliori risultati negli ultimi 10.000 anni! Se accadrà, potrò rappresentare il Palazzo della Fenice Raffinata e richiedere una goccia di essenza di sangue di fenice per te. Questo è l'obiettivo più importante!"


Disse Chu Hongyun dopo che Yan Yue'er ricevette le sue ricompense.


"Lo so zia. Farò del mio meglio." Dopo che Yan Yue'er aveva compreso il loto che fiorisce passo dopo passo, si era entusiasmata molto. Questa era l'affermazione e il riconoscimento del suo talento nelle Leggi del Fuoco. Dato che aveva raggiunto questo punto, naturalmente doveva provare a diventare il miglior genio che la Stella del Fuoco Spirituale avesse mai visto negli ultimi 10.000 anni. Voleva vedere se poteva guadagnarsi una goccia di essenza di sangue di fenice!


Yan Yue'er aveva già la stirpe dell'Antica Fenice perfetta. Metà del suo sangue era umano e l'altra era di fenice. Se la sua stirpe fosse diventata più ricca, sarebbe diventata un'elfa.


Sembrava che il suo sangue fosse di massimo livello, ma in realtà non era vero. Anche le stirpi delle fenici perfette erano divise in diversi gradi. Ci sarebbero state differenze tra una persona con sangue di fenice comune e una con sangue di piume di fenice!


Se avesse potuto usare la speciale tecnica di trapianto del clan, allora avrebbe potuto aumentare la qualità del suo sangue senza cambiarne la quantità.


In quel modo, figuriamoci una sola goccia di essenza di sangue di fenice, Yan Yue'er avrebbe potuto assorbire cento gocce di essenza di sangue senza che la densità del suo sangue cambiasse.


Mentre Yan Yue'er, Xiao Shaobai e gli altri lasciarono il loro isolamento e sbalordivano gli altri con le loro nuove abilità, nelle profondità della torre dei totem, l'allenamento di Lin Ming era giunto ad un periodo critico.


In quel momento il giovane era immerso completamente nello spazio primordiale. Una nebbia fluttuava attorno al suo corpo; era la forma elementare di energia primordiale.


Lin Ming fluttuava nello spazio, non si muoveva. Il suo respiro e il suo battito cardiaco si erano fermati come se fosse morto, simile ad una statua immobile da bilioni di anni...
                                


                                



