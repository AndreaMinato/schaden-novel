---
title: Capitolo 1043 – Dodici Persone
pubDate: 2025-12-15T08:37:10.307Z
tags:
    - mw
---


<strong>CAPITOLO SPONSORIZZATO ringraziamo Marco! </strong>
9 capitoli in coda (+4 di Gatsu), 0/5
-Schadenfreude


Sentendo la descrizione di Huo Lieshi, Lin Ming ripeté con sorpresa:"Il Mistico Regno contiene corpi di Bestie Divine? Ed è stato anche un antico campo di battaglia? Molti guerrieri sono morti lì." Non credeva che sarebbero esistite terre così strane e fantastiche nel Regno Divino.


"Senior Huo non ha detto che le persone con una coltivazione superiore avranno più difficoltà a superare la barriera? Allora come mai sono morti così tanti guerrieri nel Mistico Regno?" Chiese perplessa Yan Yue'er.


"Quella guerra è accaduta troppo tempo fa. La storia del Regno Divino è illimitata; ci sono molte questioni che ci rimangono ignote. Forse questo Mistico Regno faceva parte del Regno Divino, ma poi è stato tagliato fuori, risultando nelle condizioni attuali. Ciò che devo dirvi è che ci sono innumerevoli tesori nel mistico regno. Tuttavia è un peccato che non possiamo prenderli.
Ci sono molti tesori ancora più preziosi dell'essenza di sangue della fenice! Naturalmente è estremamente difficile ottenerli! Questa è un'enorme opportunità per voi. Non metterà solo alla prova la vostra forza, ma anche il vostro destino. Se la vostra forza sarà insufficiente, morirete lì. Se il vostro destino sarà insufficiente, anche se tornerete vivi, tornerete a mani vuote."


Lin Ming annuì. In effetti era un'ottima occasione per lui. Se dipendesse solo dal supporto del clan dell'Antica Fenice, sarebbe stato facile diventare un Sacro Lord, ma ascendere oltre sarebbe stato molto più difficile. Ad esempio assorbire una o due gocce di essenza di sangue di fenice sarebbe stato il limite del clan. Se ne avesse assimilate diverse decine, allora avrebbe prosciugato tutte le riserve del clan.


"Devo anche avvertirvi. Dopo che entrerete nel mistico regno, non dovete solo fare attenzione ai pericoli del posto, ma anche agli altri. Ogni metodo di rilevamento e sorveglianza saranno tagliati fuori. Alcuni uccideranno per derubare gli altri. Nonostante i quattro clan delle Bestie Divine sembravano uniti, ma era solo un'illusione in superficie. Di fronte ai tesori, tutto il resto perde significato. Alcuni proveranno ad approfittarsi di voi o ad uccidervi. Non dovete essere teneri di cuore. Uccidete in modo pulito, cancellate ogni prova e nessuno potrà risalire a voi."


Le ultime parole di Huo Lieshi erano state dette tramite una trasmissione del suono, Lin Ming non fu affatto sorpreso. Negli anni in cui aveva vagato per il mondo, aveva sperimentato molte battaglie mortali e aveva anche ucciso innumerevoli persone. Se qualcuno avesse tentato di ucciderlo, avrebbe contrattaccato senza esitare.


Tuttavia Yan Yue'er era diversa. Quando sentì il messaggio di Huo Lieshi, sussultò e cambiò espressione.


Aveva trascorso la maggior parte della sua vita a coltivare. Nonostante avesse combattuto molte volte, la maggior parte erano stati duelli e confronti. Doveva ancora fare lotte all'ultimo sangue o massacri. Nonostante fosse consapevole che avvenissero assassini e furti in durante tutte le avventure nel mistico regno, le si strinse comunque il cuore quando sentì il consiglio di Huo Lieshi di uccidere i nemici in modo pulito e cancellare ogni prova.


Huo Lieshi era vissuto per decine di migliaia di anni. Aveva solo bisogno di vedere la reazione di Yan Yue'er per capire il problema.


Questo era il difetto di un fiore cresciuto in una serra. Anche se fosse stata in gran vantaggio, non sarebbe mai riuscita ad eguagliare Lin Ming in quanto a capacità di sopravvivenza.


"Lin Ming, bada a Yan Yue'er e non lasciare che le accadano troppe disgrazie. Altrimenti sarebbe davvero una grande perdita per il mio clan." Huo Lieshi si girò all'improvviso e mostrò un grande sorriso a Lin Ming:"Inoltre non si è ancora sposata e il suo sangue è molto prezioso. Eheh, forse potrebbe cadere tra le tue braccia in futuro, ahahah!"


"Uh..." Lin Ming non avrebbe mai pensato che Huo Lieshi avrebbe detto parole così crude e volgari. Rimase senza parole per molto tempo.


......


Passarono velocemente molti mesi. Durante questo periodo Lin Ming andò in isolamento. Yan Yue'er invece viaggiò in una foresta di un mistico regno per sperimentare veri combattimenti e massacri.


Alla fine tutti i discepoli che dovevano entrare nel Mistico Regno delle Bestie Divine furono radunati in un posto d'incontro speciale in un pianeta lontano. C'era un totale di 12 persone!


Di questi 12, Lin Ming non riconobbe nessuno a parte Yan Yue'er. Questi erano i geni del quartier generale dell'Antica Fenice, le tre grandi famiglie e i 72 palazzi.


Per quanto riguardava Lu Xiaoyun e Bai Daohong, non avevano i requisiti per essere accettati. Primo, il loro talento era scarso. Secondo, motivo più importante, la loro coltivazione era troppo alta. L'energia necessaria per farli entrare era troppo alta.


Quando Lin Ming e Yan Yue'er arrivarono, tutti puntarono lo sguardo su Lin Ming. Tutti lo riconoscevano. Era il primo discepolo nell'arco di 40.000 anni che era riuscito a completare la divina formazione da combattimento illusoria. Aveva sconfitto Chi Zanyun alla stessa età ed era perfino entrato nell'ottavo piano degli Inferni di Fuoco nonostante fosse la sua prima prova.


Uno qualunque di questi risultati era sufficiente per scioccare ed allarmare l'intero clan dell'Antica Fenice.


"Apprendista junior Lin, ho sentito così tanto della sua grande fama! E c'è anche la signorina Yue'er, ho sentito anche di lei. Sono davvero onorato di vedervi in carne ed ossa!" Non appena Lin Ming e Yan Yue'er atterrarono, si avvicinò un giovane con un ventaglio in mano. Era estremamente bello e aveva una corporatura atletica. Era alto più o meno quanto Lin Ming. Portava abiti bianchi e aveva un portamento nobile ed elegante come se fosse intoccato dal mondo.


"Questo apprendista senior è..."


"Ahah, il mio nome è Xiao Ping. Sono il figlio di Xiao Chuji della famiglia Xiao." L'uomo sorrise mentre parlava. La sua espressione dava una sensazione rinfrescante come una sorgente.


Xiao Chuji!


Lin Ming alzò le sopracciglia. 10.000 anni fa Xiao Chuji aveva partecipato alla prova dell'Antica Fenice e aveva raggiunto il settimo piano degli Inferni di Fuoco. Era la figura più famigerata del momento e anche un potente candidato per diventare il prossimo patriarca!


Non era esagerato dire che nell'intero clan, a parte l'attuale patriarca e i vecchi mostri che erano Sommi Anziani, Xiao Chuji e Huang Yuefeng aerano le persone più importanti!


"Xiao Ping... è davvero negli stadi intermedi del Mare Divino Realm. La sua coltivazione è davvero alta!"


Lin Ming si guardò attorno. Scoprì che Xiao Ping era al livello più alto. a parte lui, c'erano due praticanti di arti marziali agli inizi del Mare Divino Realm e il resto erano tutti allo Stadio della Distruzione.


L'energia richiesta per trasmettere un praticante di arti marziali del Mare Divino Realm negli stadi intermedi era diverse volte maggiore rispetto a quella necessaria per trasportare un guerriero della Distruzione. Se uno non avesse avuto una famiglia incredibilmente ricca e non avesse avuto un grande supporto, allora sarebbe stato impossibile ricevere un trattamento del genere!


'<em>Coltivazione negli stadi intermedi del Mare Divino Realm. Sicuramente ha superato le Nove Trasformazioni, ma non ho idea di quanti Cieli sia riuscito a condensare. Non posso rivaleggiare con lui.'</em>


Pensò Lin Ming. Si poteva capire se qualcuno avesse attraversato otto o nove stadi della Distruzione, ma non si poteva dedurre quanti cieli avesse radunato durante il processo. Pensandoci però, se qualcuno come Bai Daohong poteva produrre sette cieli, allora questo Xiao Ping doveva averne creati almeno nove!


Nove era considerato un salto qualitativo! Il battesimo delle leggi che Xiao Ping aveva ricevuto doveva essere superiore e la sua coltivazione era già più alta di quella di Lin Ming. Non poteva davvero rivaleggiare con lui.


"Così è il figlio di Senior Xiao Chuji, Apprendista senior Xiao. La sua aura è davvero straordinaria!" Si complimentò Lin Ming. Anche Yan Yue'er fece un inchino.


Dei dodici presenti, solo tre erano donne. Yan Yue'er ricevette più attenzione, era la sola delle tre ad avere una stirpe dell'Antica Fenice perfetta e che era anche vergine.


Nel quartier generale del clan, c'erano anche altre persone con una stirpe dell'Antica Fenice perfetta, ma tra i giovani che avevano meno di 33 anni c'era solo Yan Yue'er!


Dopo Xiao Ping, Lin Ming fu presentato agli altri. Via via Lin Ming si rese conto che solo due di loro provenivano dai 72 palazzi come lui e Yan Yue'er. Il resto proveniva dal quartier generale o dalle tre grandi famiglie!


Ad esempio c'era il bis-bisnipote di un Sommo anziano, una figlia di un vice patriarca, il nipote di un vice patriarca e così via.


Questo fece sospirare Lin Ming. Il clan dell'Antica Fenice era proprio una piramide dove quelli nei piani superiori si godevano la più grande quantità di risorse!


Per quanto riguardava meravigliose opportunità come il Mistico Regno delle Bestie Divine, erano per lo più date a questi individui. I loro rapporti erano solidi, le loro origini erano prestigiose, il loro sangue era potente e il loro talento era estremamente alto. Questi erano geni cresciuti meticolosamente fin dalla nascita. Con un così grande talento, non sarebbe naturale che entrassero loro nel Mistico Regno?


C'erano anche lui e Yan Yue'er, ma questo perché il loro talento era troppo sbalorditivo e avevano lottato per quelle posizioni.


Dietro Xiao Ping, un giovane fece un sorrisetto e disse con una trasmissione di vera essenza:"Così è il Lin Ming di cui ho sentito parlare. Fratello Xiao, se verrà con noi nel mistico regno, temo che ci porterà via una buona parte dei nostri benefici. Inoltre quel tipo fa anche parte della famiglia Huo, quindi è un nemico naturale per la sua famiglia Xiao. Se questo ragazzo riesce a crescere in futuro, allora probabilmente minaccerà suo padre la posizione di patriarca!
Durante questa avventura nel Mistico Regno delle Bestie divine, dei sette figli di Liuyan, siamo riusciti a venire solo noi quattro. Faremo di tutto per sostenere il nostro fratello maggiore. Nonostante questo moccioso Lin Ming abbia un talento sbalorditivo, la sua coltivazione è troppo bassa. Perfino io potrei batterlo. E c'è anche quella bellzza Yan Yue'er. È piuttosto bella e ha anche la stirpe dell'Antica Fenice perfetta. Forse dovremmo..."


Era Huang  e proveniva dalla famiglia Huang. Era conosciuto come il piccolo tornado dei sette figli di Liuyan ed era famigerato tra di loro per essere un donnaiolo. Ma questo soprannome non riguardava solo il suo talento, ma anche la sua reputazione brutale.


Xiao Ping si accigliò e disse con tono cupo:"Hongzhi, che assurdità stai dicendo stavolta?! Nonostante ci siano innumerevoli dispute tra le grandi famiglie, dobbiamo apparire uniti all'esterno. Il clan dell'Antica Fenice è un'unità e dobbiamo difendere la nostra gloria.
Danneggiare una famiglia significa danneggiare l'intero clan dell'Antica Fenice. Distruggere un genio per cui il mio clan ha speso così tante risorse e tempo è un crimine capitale! Se succederà una cosa del genere, allora prima o poi il mio clan declinerà e perirà. Inoltre, prima che entreremo nel mistico regno verrà posto un incantesimo nei nostri corpi. Dobbiamo giurare di non ucciderci tra di noi!"


"Ahah, stavo solo scherzando eh! Non sto parlando di ucciderlo, ma causargli qualche possibilità non è troppo male. Altrimenti temo che la maggior parte dei nostri guadagni sarà divorata da lui." Huang Hongzhi rise quando vide l'espressione severa e feroce di Xiao Ping e non parlò più dell'argomento.


Certamente Lin Ming non sapeva di cosa stessero parlando tramite le loro trasmissioni di vera essenza, ma non era necessario che lo sapesse perché non si sarebbe fidato di qualcuno così facilmente.


In quel momento stava considerando le sue possibilità.


Quando si preparò ad entrare nel Mistico Regno, Huo Lieshi gli aveva dato tre perle distruttrici e un divino talismano protettivo. Tutti questi erano tesori che servivano da contingenza per le emergenze.


Per quanto riguardava la tavoletta di giada che Fata Feng gli aveva dato, non poteva più usarla. Questo perché conteneva l'incarnazione di Fata Feng condensata da diverse centinaia di anni di coltivazione. Quindi era soggetta anch'essa alle limitazioni della barriera dello spazio. Se avesse voluto trasmettere questa tavoletta di giada nel Mistico Regno delle Bestie Divine, allora avrebbe dovuto usare un'enorme quantità di pietre del sole viola.


"Sono arrivati tutti. Cari apprendisti junior, è l'ora di partire."


Xiao Ping fece un cenno e tutti volarono sulla barca spirituale. Prima dovevano volare su un pianeta che teneva una formazione di trasmissione e poi avrebbero dovuto superare questa formazione di trasmissione nascosta al Mistico Regno delle Bestie Divine.


I dodici giovani eroi salirono sulla nave spirituale che ascese al cielo. Dopo aver consumato un'enorme quantità di pietre del sole viola, l'imbarcazione solcò il vuoto, dirigendosi verso il pianeta con la formazione di trasmissione...
                                


                                



