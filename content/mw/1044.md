---
title: Capitolo 1044 – Posso venire con te?
pubDate: 2025-12-15T08:37:10.307Z
tags:
    - mw
---


<strong>CAPITOLO SPONSORIZZATO ringraziamo Marco! </strong>
8 capitoli in coda (sono 4 di Marco e 4 di Gatsu), 0/5
-Schadenfreude


Il mondo del Drago Celeste era un piccolo pianeta che esisteva al di fuori dei 3000 grandi mondi del Regno Divino. Era solo un cinquantesimo di un grande pianeta, ma le sue dimensioni erano già più che sbalorditive.


Il sovrano del mondo del Drago Celeste era l'attuale patriarca del clan dell'Antico Drago. Questo pianeta aveva anche un'eredità molto ricca. Nella storia del clan dell'Antico Drago c'era stato perfino un Grande Re del Mondo. E anche nelle sue condizioni peggiori, il clan aveva avuto comunque una persona ad un passo dal diventare un Re del Mondo tra i suoi ranghi.


Bisognava dire comunque che, nonostante un Re del Mondo avesse un titolo così importante, in realtà era impossibile che governasse un intero mondo principale. Non importava quanto fosse grande la sua famiglia, avrebbe occupato al massimo diverse centinaia di pianeti o un'area di un miliardo di chilometri di un mondo principale. Era quasi impossibile che occupasse altra terra.


E quest'area non sarebbe stata altro che una goccia d'acqua in confronto ad un mondo maggiore del Regno Divino. Esistevano innumerevoli Sect e famiglie al livello di una Terra Sacra.


Queste organizzazioni per lo più erano in buoni rapporti con la famiglia del Re del Mondo, ma non avrebbero ubbidito ciecamente ai suoi ordini.


In quel momento, in una fessura dello spazio nascosta nel Mondo del Drago Celeste c'era un piccolo pianeta ordinario. Aveva un diametro di sole 2000 chilometri.


A parte le figure di alto livello dei clan delle quattro Bestie Divine, nessuno sapeva che in questo piccolo pianeta c'era la formazione di trasmissione che conduceva al Mistico Regno.


"Mancano ancora quattro ore all'apertura. Apprendista Senior Primo Drago, ho sentito che è apparso un discepolo geniale nel clan dell'Antica Fenice quest'anno, ed è riuscito a sconfiggere Chi Zanyun alla sua stella età e a completare i Mille Massacri. Durante la sua prima prova è anche arrivato all'ottavo piano degli Inferni di Fuoco. Mi chiedo se queste dicerie siano state un po' esagerate?"


Nel pianeta c'erano circa trenta persone in piedi ad attendere con tranquillità. Avevano tutti degli abiti blu decorati con un motivo simile che mostrava che provenivano dallo stesso Sect. Il giovane che aveva parlato era alto e robusto, e i suoi muscoli erano estremamente compatti. Aveva degli occhi feroci come quelli di una tigre e la sua aura era sconcertante.


Nel clan dell'Antico Drago c'era una classifica che si chiamava Divina Classifica del Fato. Tutti i giovani geni al di sotto dei 33 anni nel Mare Divino Realm o nello Stadio della Distruzione avevano la possibilità di rientrarci e venivano classificati a seconda di quanti avversari avevano ucciso nella divina formazione da combattimento illusoria. C'era un totale di 108 persone nella classifica.


Il clan dell'Antica Fenice venerava il numero nove in quanto più alto, mentre il clan dell'Antico Drago adorava l'otto. Il suo quartier generale aveva otto Draghi Celesti che componevano l'Alto Concilio degli Anziani.


Il discepolo più potente nella Divina Classifica del Fato sarebbe stato chiamato Primo Drago. Dopo ci sarebbe stato il Secondo Drago, continuando in modo simile fino alla 108esima posizione.


Questa sorta di titolo era un simbolo di gloria. I discepoli si sarebbero chiamati usando la loro posizione e non i loro nomi. L'uomo più robusto che aveva appena parlato era il dodicesimo nella Divina Classifica del Fato, così veniva chiamato Dodicesimo Drago. E, la persona a cui si era rivolto era il numero uno della giovane generazione del clan dell'Antico Drago: Primo Drago.


Questo era il grande talento di cui parlavano gli emissari del clan del Kirin.


"Dovrebbe essere vero. Questa persona probabilmente diventerà una persona importante come Xiao Daoji in futuro. Non sarà di molto inferiore al nostro patriarca." Disse un uomo dalla corporatura media. "Questo giovane sembrava avere circa 27-28 anni, ma aveva un contegno estremamente maturo e nobile, era anche pieno di orgoglio. Era Primo Drago.


"Diventare una persona importante come Xiao Daoji? Perfino un Re del Mondo dovrebbe prestare attenzione ad una persona del genere! Tuttavia apprendista Senior Primo Drago, quando hai affrontato la tua prima prova, sei riuscito ad uccidere 850 persone nella divina formazione da combattimento illusoria e hai anche raggiunto il settimo livello del Labirinto del Drago. La nostra prova è molto più difficile ed intensa di quella dell'Antica Fenice. I tuoi risultati non sono di molto inferiori!"


Per i giovani discepoli, Primo Drago era un'esistenza invincibile e dal prestigio insuperabile. Mentre parlavano, tutti alzarono lo sguardo e videro delle increspature nello spazio. Una barca spirituale attraversò la barriera e apparve sopra il pianeta minore. Un momento dopo diversi giovani e donne volarono giù dall'imbarcazione. Erano i discepoli del clan dell'Antica Fenice.


"Il clan dell'Antica Fenice!" Primo Drago li osservò e individuò un giovane vestito di blu che fluttuava nell'aria. "Con quella coltivazione, dev'essere Lin Ming!"


.....


"Sotto divina formazione da combattimento illusoria noi ci sono i discepoli del Palazzo dello Spirito Draconico del clan dell'Antico Drago. Quella persona dalle fondamenta di coltivazione incredibilmente profonde è Primo Drago. Dovreste stare tutti attenti con lui!"


Xiao Ping mandò una trasmissione del suono a tutti mentre scendevano già e vedevano i discepoli.


"Primo Drago?"


Lin Ming guardò il giovane sotto di lui e fu sorpreso nello scoprire che sembrava come un placido lago. Era calmo e non mostrava la minima increspatura in superficie, ma non importava quanto ci provasse, era impossibile vedere oltre. Lin Ming non poteva nemmeno capire la sua coltivazione!


"Non posso vedere il suo livello. È qualche abilità arcana per nascondere la propria coltivazione?"


Normalmente i giovani sotto i 33 anni sarebbero stati al massimo negli stadi intermedi del Mare Divino Realm. Alcuni grandi talenti avrebbero soppresso la loro coltivazione agli inizi del Mare Divino Realm. Era impossibile per Lin Ming non riuscire a vederli in tal caso.


"Questa persona è un po' problematica..." Sussurrò Lin Ming. Dopo aver sperimentato una minaccia come Yang Yun, aveva sempre provato sospetto nei confronti di persone che nascondevano la propria coltivazione.


"Ahah, fratello Primo Drago, è passato molto tempo dall'ultima volta che ci siamo visti. Il suo clan dell'Antico Drago è davvero pieno di talenti; è anche riuscito a mandare una formazione così potente. Dal Primo al 36esimo Drago, siete venuti tutti!"


Dopo che il clan aveva rilasciato la Divina Classifica del Fato, ci sarebbe stato un grande vantaggio. Cioè che la distribuzione di tutte le risorse sarebbe stata giusta. Non importava quante risorse ci fossero, tutto sarebbe partito da Primo Drago. Se uno avesse voluto ottenere più risorse, allora poteva dipendere solo dalle proprie capacità.


Ad esempio, erano stati selezionati i primi 36 in classifica per partecipare a questa spedizione nel Mistico Regno delle Bestie Divine.


"Il fratello Xiao è troppo divertente. Nella nostra generazione è il suo clan dell'Antica Fenice ad essere il vero vincitore. Non solo ha un genio come lei, ma ha anche l'apprendista junior Yan Yue'er con la sua stirpe dell'Antica Fenice perfetta e anche l'apprendista junior Lin Ming che è riuscito a battere Senior Chi Zanyun alla sua stessa età..."


Disse sorridendo Primo Drago. Gettò un'occhiata verso Lin Ming e Yan Yue'er, annuendo lievemente.


Anche Lin Ming e Yan Yue'er ricambiarono il saluto.


Poi in quel momento riapparì un'altra increspatura nel cielo. I clan del Kirin e del Roc erano arrivati.


Il clan del Roc aveva ancora meno membri del clan dell'Antica Fenice. Aveva solo due frazioni: quella del Roc Ali Dorate e quello dalle Ali Blu. Il loro clan era il più debole tra i quattro clan delle Bestie Divine.


Avevano portato ciascuno solo dieci discepoli. Inoltre, insieme ai clan dell'Antico Drago e dell'Antica Fenice, in totale facevano 68 persone.


Questi giovani erano tutti élite tra l'élite. Erano i veri talenti selezionati da una popolazione di 1,5 mille miliardi. Nessuno di loro poteva essere sottovalutato!


Lin Ming osservò i maestri dei clan del Roc e del Kirin, memorizzando le loro caratteristiche particolari.


<em>'La maggior parte dei discepoli che stanno partecipando a questo viaggio sono allo Stadio della Distruzione. Pochi sono agli inizi del Mare Divino Realm e quelli negli stadi intermedi sono meno di sei. Posso sconfiggere quelli allo Stadio della Distruzione, ma è difficile dire se potrò battere quelli agli inizi del Mare Divino Realm. Per quanto riguarda quelli negli stadi intermedi, potrò solo sopravvivere. E per quanto riguarda quel Primo Drago, non so se riuscirei a scappare da lui...'</em>


Si immaginò Lin Ming. Dopotutto erano tutte figure molto importanti della loro generazione. Anche se la sua forza combattiva era anormale, attraversare uno stadio e quattro gradi di differenza andava oltre le sue possibilità.


"Siamo tutti qui, andiamo!"


Primo Drago fece un cenno e 1,5 miliardi di pietre del sole viola volarono fuori dal suo anello spaziale, impilandosi fino a formare un'enorme montagna di cristallo! L'energia Origin si agitò a tutta forza, sottoponendo tutti ad una grande pressione.


E dopo che Primo Drago scagliò le pietre del sole viola, anche Xiao Ping e il capo dei discepoli dei clan del Roc e del Kirin lanciarono le loro. Per un po' una luce viola si sollevò fino al cielo, puntando alle stelle!


In quel momento, rimbombando, un'antica piattaforma di pietra si sollevò da terra. Le quattro montagne di pietra del sole viola iniziarono a bruciare allo stesso tempo!


Vasta quantità di energia fu assorbita costantemente dalla piattaforma, deformando l'intero spazio circostante.


"La trasmissione sta per iniziare. Tutti, concentratevi e difendete la vostra anima. Visto che la distanza è così vasta, il carico sulla vostra forza dell'anima non sarà minore." Disse con una trasmissione di vera essenza Xiao Ping. Un momento dopo Lin Ming sentì una sensazione di stordimento, come se il suo mare spirituale stesse per rompersi da un momento all'altro!


Lin Ming si accigliò. La sua mente toccò lo spirito da battaglia d'oro nel suo mare spirituale, che emise un gridolino e fece svanire la sensazione di torpore.


Senza sapere quanto tempo fosse passato, Lin Ming si sentì tremare all'improvviso. Un istante dopo era arrivato sopra una terra selvaggia e desolata.


Questo territorio vasto e sconfinato era silenzioso e disabitato. Non c'erano nemmeno piante. Il cielo era ricoperto di nuvole color inchiostro. Le nuvole erano molto basse e scariche di fulmini brillavano nella foschia. Mentre brillavano nel cielo sembravano dei draghi  bianchi di passaggio.


"Questo posto è..."


Lin Ming sussultò. Poteva sentire un'atmosfera antica e inesauribile nell'aria. Questo perché lo spazio era esistito per fin troppo tempo. Doveva avere almeno diverse centinaia di milioni o anche miliardi di anni!


Questo era il Mistico Regno delle Bestie Divine. Nei tempi antichi questa terra poteva aver brillato con uno splendore e una magnificenza così grande da essere inimmaginabile per un mortale, pieno di numerose potente esistenze. Ora però era tutto svanito.


Il tempo era l'arma più terrificante di tutte. Perfino un Empireo o una Bestia Divina non potevano sopportare il battesimo del tempo!


In quel momento tutte e 68 persone arrivarono insieme. Primo Drago si chinò e setacciò un po' di terra. La raccolse e se la posò sulle labbra, assaggiandola. Poi sorrise e disse:"Siamo fortunati. Quest'area non è stata ancora esplorata! Questo significa che ci sono più occasioni fortunate per noi, ma anche che ci saranno ancora più pericoli sconosciuti. Dovete stare tutti attenti. Potete esplorare da soli o anche formare dei gruppi. Ora andiamo. Abbiamo solo 96 ore prima di essere mandati fuori da qui!"


Il dominio del Mistico Regno delle Bestie Divine era ampio e sconfinato, ma l'antica trasmissione trasportava le persone in modo casuale. Era normale che un gruppo venisse condotto in un posto mai esplorato prima.


"Apprendista Junior Yan Yu'er, sono Huang Hongzhi. Sono anche conosciuto come Piccolo Tornado di Liuyan. Esplorare questa sorta di mistico regno è estremamente pericoloso. Ho molta esperienza. Forse l'apprendista junior Yue'er vorrebbe unirsi a me? I benefici che otterremo verranno divisi equamente." Proprio quando tutti stavano preparando ad andarsene, un giovane sorridente si avvicinò a Yan Yue'er.


La giovane si irrigidì. In realtà, nonostante si fosse allenata e avesse ottenuto più esperienza che poteva nelle battaglie all'ultimo sangue, non era ancora esperta nell'esplorazione di questo tipo di mistici regni. Era una principiante. Era un po' nervosa e sperava di unirsi a qualche gruppo, ma non aveva mai incontrato Huang Hongzhi prima d'ora e tutto ciò che sapeva di lui erano dicerie sgradevoli.


Degli altri undici individui del clan dell'Antica Fenice, il solo che conosceva era Lin Ming.


Yan Yue'er esitò per un momento per poi mandare a Lin Ming una trasmissione del suono:"Umh... apprendista Senior Lin, posso venire con te?"
                                


                                



