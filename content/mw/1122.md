---
title: Capitolo 1122 – Corpo Spirituale Perfetto
pubDate: 2025-12-15T08:37:10.318Z
tags:
    - mw
---


<em><strong>BUON ANNO!</strong></em>


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, ringraziamo Pierpaolo!
6 capitoli in coda (0 Pierpaolo + 6 di Alberto), 0/3
da editare
-Schadenfreude</em>


Mu Shuitian impallidì. Se ci fosse stato qualche incidente nella formazione e il fenomeno di Lin Ming fosse stato rivelato al mondo, non sarebbe stato positivo per l'Isola Xiaoyao. Questo anche perché c'erano proiezioni di due potenze trascendenti.


Mu Shuitian brillò e apparì al posto di Xiao Haogan. Formò delle rune e le scagliò in aria.


Anche gli altri Anziani erano arrivati al limite. La loro vera essenza era in condizioni miserabili. In origine pensavano che fosse un'esagerazione fare stabilizzare la formazione con dodici Anziani, ma ora capivano che non sarebbero stati sufficienti!


Nessuno pensava che un mero membro della giovane generazione che attraversava il nono Stadio della Distruzione avrebbe prodotto delle leggi del mondo così potenti! Chissà quanta energia e quante leggi c'erano in quella vasta nuvola di energia Origin! Nessuno di loro riusciva a resistere!


E Xiao Haogan era l'occhio della formazione, quindi naturalmente aveva sopportato l'impatto più grande. Una volta che la formazione avesse avuto un problema, sarebbe stato il primo ad essere respinto.


Mu Shuitian era comunque una persona ad un passo dal diventare Re del Mondo. Sotto la sua gestione attenta, i fenomeni di Lin Ming furono soppressi dalla formazione.


E in quel momento il nono Stadio della Distruzione di Lin Ming aveva raggiunto 32 Cieli!


A questo punto la velocità con cui la nuvola si stava espandendo rallentò. Anche così si estese ancora.


97 chilometri, 98 chilometri, fino a 99 chilometri!


In quel momento la nuvola smise finalmente di crescere.


33 Cieli!


I 33 Cieli Akasha!


Dai 18 Cieli che divergevano dai nove firmamenti, contando i quattro Cieli Immacolati, i sei del Desiderio, i quattro Buddisti e quelli Sommi Immortali, c'erano un totale di 33 Cieli.


"33 Cieli..." In quel momento Mu Qianxue ne fu sconvolta. Nemmeno lei capiva quali fossero i limiti del nono Stadio della Distruzione.


Le storie e le leggende dei 33 Cieli erano esistite da molto tempo, ma Mu Qianxue non aveva mai notato che 33 Cieli corrispondevano ad una nuvola di energia Origin di 99 chilometri.


Nove attraverso il nove che tornava all'uno, dopo il 99 il primo numerale era uno, proprio come il ciclo del Samsara.


Il numero 99 in sé conteneva le più grandi verità del Dao Celeste.


Nove era il picco di tutti i numeri e tre era il loro inizio!


Si diceva che la legge divina avesse dato alla luce l'uno, l'uno avesse fatto nascere il due, il due avesse formato il tre e da lì fosse nata ogni forma di vita. La vita conteneva lo Yin e lo Yang, piena di energia e pensieri.


La Legge Divina che generava l'uno significava che il Dao Celeste era l'unica vera esistenza. Il Dao Celeste era la fonte di ogni esistenza.


L'uno che generava il due rappresentava il dao celeste che evolveva in Yin e Yang. Le due energie erano la fonte di ogni materia.


Due che formava il tre rappresentava le contraddizioni che esistevano tra lo Yin e lo Yang. Era la cosiddetta carica.


Questa carica era l'interazione tra le particelle Yin e Yang. Questo era anche il potere ubiquo nell'universo.


Il tre che generava ogni forma di vita non era solo un numero a caso, era composto da Yin, Yang e carica. Tutti e tre evolvano insieme, formando lo sconfinato universo!


Il Regno Divino aveva 3000 grandi mondi, i regni più inferiori contenevano tremila mondi, mille per tre, c'erano 33 Cieli e la nuvola di energia Origin poteva arrivare a 99 chilometri!


In quel momento Mu Qianxue sembrò rendersi conto di un aspetto della realtà. Poteva sentire la perfezione del dao celeste. Ogni facciata del Dao Celeste era pieno di ragione e verità!


Il nono Stadio della Distruzione era il percorso per diventare una divinità. Bisognava accettare il battesimo del Dao Celeste che conteneva le più grandi verità dell'universo.


Si poteva immaginare quanti vantaggi avrebbe ottenuto Lin Ming dopo che essersi sottoposto al battesimo di ogni legge dei 33 Cieli.


Perfino Mu Qianxue che stava solo a guardare, aveva comunque ottenuto una certa consapevolezza assistendo all'evoluzione del Dao Celeste. Nonostante non potesse usare questa informazione per aumentare direttamente la sua forza e la sua coltivazione, in futuro, se fosse riuscita a formare il suo corpo, allora avrebbe potuto usare questa esperienza per migliorare.


<em>Hu!</em>


In quell'istante tutto il potere del sangue nella nuvola di energia Origin si radunò.


In quell'enorme vortice, tutti i frammenti di leggi ruzzolarono insieme, radunandosi in carne e sangue!


Le più grandi verità del Dao Celeste formarono delle linee che si incisero nel midollo di Lin Ming. I frammenti delle leggi evoluti in rune entrarono nelle profondità della sua carne!


"Queste... le leggi vengono inghiottite... troppo velocemente, troppo facilmente!"


Quando gli Anziani dell'Isola Xiaoyao videro Lin Ming divorare l'enorme quantità di frammenti di leggi come una balena che inghiottiva acqua, i loro occhi si arrossarono per la gelosia.


Erano frammenti di leggi di 33 Cieli, un nono Stadio della Distruzione perfetto. C'erano innumerevoli verità e comprensioni in essi. Era qualcosa che innumerevoli guerrieri al Lord Divino non sarebbero mai riusciti a percepire in tutta la loro vita!


Queste leggi però furono assorbite rapidamente dal corpo di Lin Ming in pochi respiri di tempo. Anche se non poteva comprenderli ora, lo avrebbero aiutato ad arrivare al Mare Divino Realm in futuro. Dopodiché la sua comprensione delle leggi sarebbe progredita con una velocità astronomica! Questa era un'ottima opportunità fortunata per cui gli altri sarebbero morti!


Questo era il ruolo più importante del nono Stadio della Distruzione. Migliore era il nono Stadio della Distruzione, migliori sarebbero state le fondamenta di un praticante di arti marziali in futuro.


E le fondamenta della coltivazione di Lin Ming erano già solide come la terra sconfinata. Figuriamoci una costruzione alta 100.000 piedi, avrebbe potuto fondarci facilmente perfino una montagna ampia mille chilometri!


In quel momento Lin Ming era in completa trance, distaccato dal mondo attorno a lui. Si era completamente fuso con le leggi e l'energia, godendosi questa opportunità fortunata di una vita.


Questo processo continuò per chissà quanto tempo. In quella nuvola Origin caotica piena di infiniti frammenti delle leggi, il tempo sembrò perdere ogni significato.


Lin Ming si sentì come se fossero passati migliaia di anni, ma tutto questo accadde in un batter d'occhio. Aveva assorbito pienamente i frammenti delle leggi del mondo.


Poi, la sua carne e il suo sangue tornarono finalmente a condensarsi lentamente.


Da un flusso di sangue riformò lentamente il suo corpo.


Prima si rigenerò il mare spirituale.


La coscienza di Lin Ming tornò gradualmente limpida e recuperò la sua percezione. In quel momento si sentì come se potesse capire ogni piccolo cambiamento del mondo attorno a lui.


Poteva sentire ogni cosa all'esterno della nuvola di energia Origin, capendo tutto con assoluta chiarezza. Poteva percepire ogni discepolo e Anziano dell'Isola Xiaoyao, distinguendo il loro metabolismo, il loro flusso sanguigno, il battito cardiaco, il respiro, non gli sfuggiva nulla.


Le formiche camminavano, i fiori fiorivano, la brezza soffiava, la pioggia cadeva, non appena lo avesse desiderato, Lin Ming avrebbe percepito chiaramente tutto questo.


Coscienza...


All'improvviso Lin Ming pensò a questo livello.


Sapeva che la sua percezione era cambiata drasticamente. Questo naturalmente derivava dal superamento del nono Stadio della Distruzione fatto alla perfezione.


Il settimo, ottavo e nono Stadio della Distruzione tempravano l'anima. Dopo aver lasciato il proprio corpo, la forza spirituale sarebbe arrivata al picco e la sua percezione sarebbe aumentata molto.


Dopodiché, se uno avesse raggiunto un livello ancora superiore, sarebbe riuscito a vedere chiaramente la composizione di una cellula umana. I Sacri Lord e i Re del Mondo avrebbero perfino visto le piccole particelle che formavano tutta la materia.


E oltre a questo, c'era lo stadio leggendario in cui uno avrebbe visto chiaramente la struttura interna di queste piccole particelle guardando perfino i cambiamenti delle energie Yin e Yang!


In passato, quando Lin Ming aveva meditato sulle pietre del caos nella Torre dei Totem, aveva contato sull'intento marziale di Primordius per osservare l'evoluzione delle energie Yin e Yang, ottenendo quindi un grandissimo vantaggio. Se la sua percezione si fosse affinata a sufficienza, avrebbe potuto vedere personalmente questi flussi di energia. Si poteva immaginare quanti benefici ne avrebbe ricavato.


Mentre la coscienza di Lin Ming era libera, cominciò a guardare il suo dantian.


All'inizio si riformò il Buco Nero dello stadio della Sfera d'Energia


Prima di raggiungere il Mare Divino Realm, un praticante di arti marziali avrebbe avuto un Nucleo Vorticante. Di fronte a Lin Ming, l'energia iniziò a collassare mentre un'enorme quantità di frammenti di leggi furono risucchiati dal buco nero, diventando parte del cristallo nero. Con questo Nucleo Vorticante come fondazione, la carne e il sangue di Lin Ming si condensarono lentamente.


Dagli organi, i meridiani, lo scheletro, i muscoli, gli arti, la pelle, i lineamenti, ai capelli.


Il corpo di Lin Ming aveva completato la sua nona ed ultima riorganizzazione.


La nuvola di energia Origin vorticò. Il potere delle stelle, della luna e del sole si radunò, depurando ogni pollice del suo corpo. In quel momento Lin Ming brillava, non c'era la minima impurità nel suo organismo. Sembrava un divino immortale caduto dal cielo, orgoglioso e nobile, che si distingueva dal resto del mondo.


La nuvola di energia Origin formò naturalmente degli abiti che coprirono il suo corpo.


Ormai Lin Ming aveva raggiunto la perfezione!


"È finita... questo è il nono Stadio della Distruzione di Lin Ming, 33 Cieli, una nuvola di energia Origin di 99 chilometri..." Mormorò Mu Shuitian. Lo trovava difficile da credere anche dopo averlo visto con i suoi occhi.


I 33 Cieli sarebbero dovuti essere il picco del nono Stadio della Distruzione.


"Non avrei mai pensato che Lin Ming coltivasse sia il corpo che l'energia. Nonostante fosse stato un po' ostacolato da questo, in realtà ne ha ottenuto un enorme vantaggio. Più energia ha accumulato e più grande sarà il suo slancio."


Molti Anziani e discepoli diretti erano ancora sconvolti. Tutto quello che era accaduto era stato semplicemente troppo scioccante per loro.


Dal loro punto di vista, i tre livelli assoluti erano già il limite del nono Stadio della Distruzione e qualunque cosa che li superasse era una leggenda. Anche così, quelli sarebbero stati solo 15-16 Cieli. Per loro riuscire a formare una fondazione del genere sarebbe stato già straordinario, ma ora Lin Ming aveva superato ogni loro aspettativa.


 33 Cieli!


I Cieli Akasha!


"Lin Ming può davvero diventare un Grande Re del Mondo... e pensare che sono riuscito ad assistere al non Stadio della Distruzione di un Grande Re del Mondo. Inoltre ho anche sperimentato pericoli mortali con lui nel Mistico Regno Rosso della Desolazione. È davvero incredibile..." Sussurrò Ye Shuitong. Era ancora incredula. In realtà, nonostante avessero incontrato dei pericoli durante la missione nel Mistico Regno, lei e i suoi sottoposti erano riusciti a scappare illesi grazie a Lin Ming. Nulla era sfuggito al controllo di Lin Ming. Perfino il tradimento di Bai Mingyu lo aveva turbato. In quel momento Ye Shuitong era davvero piena di emozioni contrastanti.


"È finita?"


Lin Ming strinse i pugni, si sentiva pieno di energia. La sua vera essenza era aumentata, la sua anima era diventata completa e le leggi si erano incise nella sua carne. Questa esperienza gli aveva lasciato una profonda impressione del nono Stadio della Distruzione!


Ora però si sentiva come se ci fosse qualcosa di strano, come se mancasse qualcosa.


<em>Giusto, e il seme del mondo?</em>


Dopo il nono Stadio della Distruzione, quando un praticante di arti marziali iniziava a sviluppare una forma divina, il simbolo di questo processo si sarebbe manifestato nell'apertura di un seme del mondo nel suo dantian. In futuro, quando si attraversava il Mare Divino Realm, questo seme avrebbe germogliato e sarebbe diventato una dimensione minore.


Ora però Lin Ming non sentiva un seme del mondo nel suo corpo.


E in quel momento Mu Qianxue fissò la nuvola di energia Origin. La sua espressione era solenne e cupa:"Come mai... il nono Stadio della Distruzione è finito, come mai c'è ancora così tanta energia nelle nuvole di energia Origin e le nubi non si sono ancora disperse?"
                                


                                



