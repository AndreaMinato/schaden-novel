---
title: Capitolo 1126 – Sangue che ribolle nelle vene
pubDate: 2025-12-15T08:37:10.319Z
tags:
    - mw
---


<em><strong>BUON ANNO!</strong></em>


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, ringraziamo Alberto!
37 capitoli in coda (2 di Alberto + 35 di Zangetsus), 0/3
da editare
-Schadenfreude</em>


In quel momento era mezzo seppellito nella terra e il suo corpo era carbonizzato. La sua carne. La sua carne era appassita; questo era il risultato della tribolazione del vento nero che aveva soffiato contro di lui. Se questa tribolazione del vento avesse colpito il picco di una montagna, l'avrebbe ridotto in polvere, se avesse investito un normale praticante di arti marziali, l'avrebbe seccato completamente, lasciando solo un guscio mummificato.


Così, quella tribolazione del vento si era riversata nel corpo di Lin Ming. I suoi capelli si erano seccati e la sua pelle si era aperta. Scaglie di pelle bruciata fluttuarono nel vento, riducendosi in polvere mentre cadeva.


Il motivo per cui Lin Ming era finito in una situazione del genere era per lo più a causa della tribolazione del vento. La maggior parte dei fulmini era stata soppressa dal Germoglio del Dio Blasfemo. Altrimenti la situazione sarebbe stata devastante.


La Forza del Dio Blasfemo era davvero degna di essere chiamata potenza trascendente. Un normale metodo di coltivazione seguiva le leggi del dao celeste e anche un metodo al picco del grado Heaven poteva solo applicare le leggi nel modo più completo possibile.


Solo una potenza trascendente poteva controllare il dao celeste fino ad un certo punto; era capace di alterare il dao celeste!


Un metodo di coltivazione di questo livello in sé era una violazione dell'universo e un'esistenza che irritava il Dao Celeste. Era un'abilità che controllava il Dao Celeste e lo usava come strumento, quindi come poteva una potenza trascendente non suscitare le ire del Dao Celeste?


Quindi, quando una potenza trascendente nasceva, avrebbe attirato una tribolazione e solo quando sopravviveva sarebbe stata considerata davvero autentica.


La Forza del Dio Blasfemo era una potenza trascendente e quindi era capace di modificare fino ad un certo punto il Dao Celeste. Era un metodo di coltivazione capace di sopprimere una tribolazione celeste. La sua esistenza aveva già permesso a Lin Ming di ridurre la tribolazione del fuoco e del fulmine del 70-80%, altrimenti probabilmente sarebbe già morto. Questo perché le tribolazioni del fuoco e del fulmine erano accadute insieme a quelle dell'acqua e del vento. Con il Germoglio del Dio Blasfemo a reprimere un elemento, Lin Ming aveva potuto dedicarsi all'altro. Anche così, era arrivato al limite!


"Sta morendo?" Gli Anziani dell'Isola Xiaoyao si guardarono l'un l'altro con orrore. Se Lin Ming fosse morto sarebbe stato davvero ridicolo. Un tale genio che aveva ottenuto così tanti materiali celesti sarebbe stato troncato dalla tribolazione. Se questo non era ridicolo, allora cosa lo era?


"Non è morto, il suo corpo contiene ancora una profonda vitalità! Inoltre si sta riprendendo lentamente. Cielo! Un normale praticante di arti marziali della Distruzione sarebbe morto da tempo, eppure Lin Ming è ancora vivo! Che sorta di forza vitale è questa?!"


Gridarono gli Anziani. Nel corpo sull'orlo della morte di Lin Ming potevano sentire un'ondata di energia sanguigna. Nonostante fosse debole, era davvero lì!


Con il passare del tempo, la sua forza vitale diventò sempre più forte e aiutò la sua rigenerazione.


"Lin Ming ci è riuscito! Ahah, finalmente ha attraversato questa tribolazione!" Disse contento un Anziano.


"No. Guarda su, quella nuvola è ancora lì. Forse c'è ancora qualcos'altro!"


"Cosa? No... impossibile. Se è vero allora Lin Ming morirà davvero! Un genio mostruoso come Lin Ming ha un destino incredibile. Diventerà un Grande Re del Mondo in futuro, come può morire a causa della tribolazione celeste?"


"Non sottovalutare la tribolazione, è il potere del Dao Celeste. Nelle leggende ci sono stati impareggiabili geni e tesori insorpassati che sono stati distrutti dalla tribolazione celeste. Il Dao Celeste non tollererà l'esistenza di qualcosa di troppo perfetto che potrebbe invertire il Dao Celeste in futuro. Lin Ming è un'esistenza del genere!"


Questi Anziani discutevano con fervore. In quel momento Mu Qianxue e Mu Shuitian trattennero il respiro, i loro splendidi occhi erano spalancati mentre fissavano le nuvole della tribolazione.


In quel momento non pensarono più che sarebbero stati fortunati. Questo perché la nuvola della tribolazione non si disperse, invece aveva iniziato ad accumulare energia!


Era certo che sarebbero arrivati nove tipi diversi di tribolazione! La domanda chiave sarebbe stata quando queste due ultime calamità sarebbero piombate su di lui!


Mu Qianxue si strinse le mani, la sua forma spirituale stava tremando. La fronte di Mu Shuitian era imperlata di sudore, eppure non si disturbò ad asciugarle.


In quel momento nessuno poteva aiutare Lin Ming. La nuvola della tribolazione sopra la sua testa era come un dio della morte annientante, il vero arbitro della distruzione!


<em>'Che il Cubo Magico...'</em> Pensò Mu Qianxue. Una tribolazione così terrificante non era una forma di tempra per Lin Ming, sembrava che il cielo volesse davvero annientarlo. L'ultimo filo di speranza che il cielo avrebbe dovuto concedergli era così lieve da essere invisibile. Fin dai tempi antichi c'erano state molte esistenze troppo perfette che avevano attirato una tribolazione. Potenze trascendenti, pillole divine e mostruosi Grandi Re del Mondo.
Quando queste esistenze venivano generate, avrebbero incontrato una tribolazione e forse sarebbero decadute. Tuttavia le persone che perivano erano una minoranza. Il cielo lasciava sempre una speranza. Il Dao Celeste era un concetto completamente contraddittorio. Anche se provava a distruggere ogni esistenza che osava violare le sue leggi, avrebbe dato loro una lieve possibilità di sopravvivere.


Tuttavia, se quelle antiche esistenze affrontassero una tribolazione brutale come quella di Lin Ming, Mu Qianxue pensò che la maggior parte di esse sarebbe morta. Anche se fossero stati creature impareggiabili o tesori, Mu Qianxue era sicura che Lin Ming non sarebbe stato da meno in confronto a loro.


Se Lin Ming fosse morto durante questa tribolazione, allora significava che sarebbero periti anche loro!"


Una coltivazione del corpo e dell'energia e due potenze trascendenti avrebbero suscitato una sorprendente tribolazione, ma non sarebbe dovuta essere così intensa!


Allora, se c'era un motivo per tutto questo, allora il colpevole principale sarebbe stato il Cubo Magico!


Era il Cubo Magico? Poteva essere il messaggero della disgrazia?!


Non era possibile rintracciare l'identità del primo padrone del Cubo Magico, ma uno dei successori era stato il nonno di Mu Qianxue, un Grande Re del Mondo. Dopo averlo ottenuto, aveva subìto una ferita allo spirito a causa di un incidente. Poi era stato ferito gravemente da Tian Mingzi e quindi era morto!


Poi Mu Qianxue aveva ereditato il Cubo Magico e il suo corpo mortale era stato annientato.


Ora il Cubo Magico era caduto nelle mani di Lin Ming!


Ogni cosa che sapevano del Cubo Magico erano informazioni e ipotesi del nonno di Mu Qianxue. Erano impossibili però verificare se fossero veri o no!


Inoltre, quando Lin Ming aveva attraversato i 33 Cieli, erano apparsi due altri fenomeni accanto al Cubo Magico. Cos'erano?


Che cos'erano quei tre tipi di oggetti? Erano destinati a maledire il mondo?


<em>'Tribolazione celeste... Dao Celeste, per favore rallenta, rallenta! Dagli un po' di tempo per riprendere fiato...'</em>


Pregò Mu Qianxue. Non sapeva quali sarebbero stati gli ultimi due livelli della tribolazione, ma sarebbero stati assolutamente più terrificanti dei primi sette!


Queste due ultime tribolazioni potevano piombare su di lui insieme. Si poteva immaginare la loro potenza!


Se Lin Ming fosse stato ancora al picco delle sue condizioni, allora sarebbe dovuto resistere, ma come poteva difendersi da un attacco del genere?


Tutto ciò che poteva sperare era che Lin Ming avrebbe avuto un po' di tregua, così da riprendersi il prima possibile!


Il tempo passava un respiro alla volta. La nuvola della tribolazione si agitava ancora. Le leggi che erano limitate ad un raggio di 99 chilometri iniziarono a manifestarsi in ogni sorta di forma, feroce, diabolica e piena di intento omicida!


Per Mu Qianxue e Mu Shuitian era un'attesa interminabile.


In quel momento gli Anziani dell'Isola Xiaoyao iniziarono a capire cosa stava accadendo. Anche se non comprendevano cosa stesse succedendo, lo avevano intuito dalle espressioni nervose di Xiao Haotian e Mu Shuitian. Solo in base a questo era ovvio che la Tribolazione Celeste dovesse ancora terminare!


"Oh cielo! Come può essere?!"


"Il cielo deve distruggere Lin Ming? Il destino della mia Isola Xiaoyao è troppo debole e quindi siamo condannati a non poter fare nascere un Re del Mondo?"


Tutti fissarono la nuvola della tribolazione, pregando che rallentasse la sua carica. E in quel momento il cielo iniziò a rimbombare. Mu Qianxue tremò e strinse ancora di più le mani.


Le sue preghiere e le speranze di tutti però non importavano più.


Era iniziata l'ultima tribolazione!


Non c'era tempo di riprendere fiato! Il nuovo disastro era arrivato dopo soli venti respiri di tempo. Anche se Lin Ming aveva il midollo del drago, non aveva abbastanza tempo per guarire.


Carbonizzato, Lin Ming sentì il rumore della retribuzione celesta sopra di lui. Alzò la testa, aprì gli occhi e la guardò.


I suoi occhi brillavano come stelle ed emettevano una luce severa.


<em>Pa pa pa!</em>


Mentre si muoveva, il corpo di Lin Ming crepitò. Un'enorme quantità di pelle vecchia cadde, riducendosi quasi in polvere. Sotto la pelle vecchia c'era carne da cui colava sangue.


Essere spellato vivo era un metodo di tortura usato nel mondo dei mortali. Al momento Lin Ming era stato quasi spellato vivo.


Non era stato spellato vivo, ma una grande quantità della sua carne si era atrofizzata. In realtà la maggior parte della carne sotto la sua pelle si era rinsecchita e ora la pelle vecchia stava scoppiando, schizzando liquido rosso e giallo. Queste erano comunque condizioni migliori rispetto a prima, quando era completamente esausto, perché la vitalità del suo sangue era riuscito a guarirlo un po'.


Al momento era solo al 10% del picco delle sue forze. Figuriamoci la carne, anche i suoi organi erano sotto attacco. La sua vera essenza era diventata caotica e l'enorme potere della tribolazione del fulmine e del fuoco si stava ancora scatenando in lui. Il Germoglio del Dio Blasfemo era quasi incapace di sopprimerli, figuriamoci permettere a Lin Ming di usare la Forza del Dio Blasfemo.


Con l'aiuto del midollo del drago era riuscito comunque a bruciare l'essenza di sangue dell'Antica Fenice, ma ora i suoi organi erano stati danneggiati dalla tribolazione del vento nera. Sarebbe stato incredibilmente difficile continuare a bruciare l'essenza di sangue dell'Antica Fenice


"Lin Ming..." Mentre vedeva la nuvola della tribolazione che stava per discendere, Ye Shuitong non poté continuare a guardare impotente. Toccò istintivamente il suo anello spaziale. Tuttavia un Anziano vicino spinse via la sua mano e disse:"Non essere imprudente. Non puoi aiutarlo. È meglio se non facciamo interventi inutili che causeranno una mutazione nella tribolazione!"


In effetti anche Ye Shuitong lo sapeva. Era solo una reazione istintiva. Era impossibile capire i motivi del Dao Celeste e questo valeva anche per la tribolazione. Affrontarne una era come un mortale che combatteva contro un animale. Bisognava stare attenti ad ogni azione, perfino assumere una pillola era quasi impossibile perché avrebbe suscitato la rabbia dell'avversario, intensificando i suoi attacchi!


Lin Ming guardò il cielo. Teneva ancora la Lancia del Sangue della Fenice. Mentre la scuoteva, la maggior parte della sua pelle si era già staccata, un viscoso fluido rosso e giallo sull'asta si appiccicò all'asta e iniziò a colare lentamente.


Non poteva ricevere ulteriori ferite, ma i suoi occhi contenevano un brillante spirito combattivo.


Un uomo, una lancia che affrontavano lo sconfinato Regno Divino!


Un cuore, un corpo pieno di sangue che ribolliva, che affrontava lo sconfinato Dao Celeste!


In quel momento la tribolazione si scatenò. Il mondo diventò immobile. Non rimaneva altro che nero e bianco. Tutto fu inghiottito da questi colori!


Nero e bianco, incredibilmente distinti e radiosi!


L'ottava e la nona tribolazione, la tribolazione yin yang!


Durante la formazione dell'universo, il nulla si era evoluto in caos primordiale, il caos primordiale si era diviso in yin e yang, che avevano generato a loro volta i cinque elementi, da cui era nata la vita.


I cinque elementi erano la fonte da cui si formava ogni cosa, e lo yin e lo yang erano l'energia che li costituiva.


Yin e Yang, insieme al metallo, il legno, l'acqua, il fuoco, la terra, il vento e il fulmine, erano un totale di nove tipi diversi di energia dell'essenza. Erano l'origine dell'universo in cui si formava tutta la materia, l'inizio di ogni esistenza!
                                


                                



