---
title: Capitolo 1128 – Artefatto Saint spirituale
pubDate: 2025-12-15T08:37:10.319Z
tags:
    - mw
---


<em><strong>BUON ANNO!</strong></em>


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, ringraziamo Alberto!
35 capitoli in coda (0 di Alberto + 35 di Zangetsus), 0/3
da editare
-Schadenfreude</em>


La Lancia del Sangue della Fenice sembrava aver sviluppato una mente sua. Gridava, oscillava rapidamente come se volesse volare via. Questo era un comportamento anormale per un artefatto al picco del livello Saint!


Nonostante un artefatto al picco del livello Saint avesse una sua saggezza, non aveva una vera e propria coscienza di sé, altrimenti sarebbe stato un artefatto spirituale.


Il nucleo di un artefatto era lo spirito. Aveva una volontà spirituale sua. Poteva muoversi, poteva volare via per scappare, era in grado di attaccare il nemico e uno di alto livello poteva perfino creare formazioni e utilizzare le leggi del Dao Celeste.


Un artefatto Saint non possedeva abilità del genere, non era in grado nemmeno di muoversi da solo. Solo se il suo padrone fosse morto e avesse sigillato parte della sua volontà e della sua anima nell'artefatto Saint avrebbe potuto controllarlo. Ad esempio la Spada Bianco Argento trovata nella Palude Nera delle 8000 chilometri era in queste condizioni.


La Lancia del Sangue della Fenice in mano a Mu Shuitian non era nella stessa situazione della Spada Bianco Argento, Lin Ming non era morto.


"Un artefatto Saint intelligente... è un artefatto spirituale?! No, è solo ad un passo dal raggiungere un livello simile. Non ha ancora formato uno spirito completo; può essere considerato solo ad uno stadio elementare! È solo però una questione di tempo prima che ci riesca! Com'è possibile?!"


Mu Shuitian era scossa, in quel momento la Lancia del Sangue della Fenice aveva formato uno spirito elementare ed era evoluta!


Per trasformare un artefatto Saint in uno spirituale, prima bisognava avere un materiale adatto e, se gli fosse mancato uno spirito, sarebbe stato solo un artefatto Saint trascendente.


Un oggetto del genere era relativamente facile da forgiare. Finché uno avesse usato materiali abbastanza preziosi e ci fosse un granmaestro raffinatore che usava tecniche di alto livello, se ne poteva produrre uno, ma un artefatto spirituale era estremamente difficile da creare, specialmente uno primario!


Un artefatto spirituale primario aveva un'anima nata nell'oggetto stesso; era anche definito un vero artefatto spirituale. La nascita di un tesoro del genere richiedeva un enorme sforzo, sacrifici e ancora più risorse. Ci volevano centinaia di migliaia di anni o anche milioni di anni per formarne uno. Un maestro doveva unire la sua volontà all'arma, fondendoci la sua vera essenza e il suo sangue, doveva anche ottenere numerose occasioni fortunate prima di formarne uno!


Un verto artefatto spirituale era fin troppo difficile da creare. Quindi, molti raffinatori avrebbero scelto un'altra via e avrebbero creato un artefatto spirituale falso. Avrebbero preso l'anima di una potente bestia feroce, spirito demoniaco, fantasma o perfino quella di un praticante di arti marziali per poi raffinarla nell'artefatto e sigillarla. Questa aggiunta non sarebbe stata completamente compatibile con l'arma, quindi non avrebbe permesso all'artefatto spirituale di mostrare tutta la sua forza. Inoltre un artefatto spirituale del genere avrebbe provato risentimento e non avrebbe usato tutte le sue forze. Se uno non avesse firmato qualche sorta di contratto con lo spirito, allora probabilmente si sarebbe ribellato durante un momento critico.


La differenza tra uno vero e uno falso era immane.


Quindi, per questo Mu Shuitian era rimasta così scioccata quando aveva visto l'evoluzione della Lancia del Sangue della Fenice!


Non solo era nato uno spirito elementare, ma anche la qualità del materiale dell'arma era migliorata!


Questo era stato tutto creato dalla tribolazione celeste!


Mu Shuitian si rese conto di ciò che era accaduto. La Lancia del Sangue della Fenice aveva sperimentato nove tribolazioni. Lin Ming aveva usato l'arma per resistere, per questo la sua qualità era migliorata!


Specialmente durante l'ultima tribolazione, poteva essere definita una calamità per la Lancia del Sangue della Fenice, ma era anche un battesimo. Aveva accelerato la nascita dello spirito!


E in quell'ultimo momento, la volontà di Lin Ming si era condensata, emanando uno spirito acceso e un valore ardente che sembrava capace di resistere al Dao Celeste. Anche la Lancia del Sangue della Fenice era stata inondata dalla volontà  e dopo lo spirito si era risvegliato pienamente grazie al gesto di Lin Ming!


Questo poteva essere definito un artefatto spirituale formato completamente da Lin Ming. Non era stato forgiato da un granmaestro raffinatore, da quando era stato un artefatto Saint era stato nutrito dalla vera essenza e dalla volontà di Lin Ming, alla fine aveva anche sopportato nove livelli di tribolazione con lui ed era stata infradiciata con il suo sangue. Ora la lancia era diventata la sua compagna di vita!


Un'arma del genere poteva mostrare una forza combattiva con cui le altre non potevano rivaleggiare. Aspetto più importante, la Lancia del Sangue della Fenice era legata fisicamente a Lin Ming, diventando tutt'uno con lui, quindi Lin Ming avrebbe potuto usarla in ogni momento.


E come poteva un normale genio al Mare Divino Realm usare un artefatto spirituale? Un artefatto al picco del livello Saint o uno trascendente sarebbe stato il loro limite!


Sebbene ogni artefatto spirituale che aveva formato il suo spirito avesse sperimentato le sue opportunità fortunate, poteva essere creata per un colpo di fortuna. E una situazione come quella della Lancia del Sangue della Fenice era più che unica, ancora più rara di un evento che poteva accadere una volta su un miliardo! Questa sorta di occasione fortunata non poteva essere duplicata!


Se Lin Ming avesse potuto sopportare questa tribolazione, allora solo i progressi della sua Lancia del Sangue della Fenice gli avrebbero permesso di aumentare drasticamente la sua forza, ma la domanda era, poteva sopravvivere alla sua ultima tribolazione?


Mu Shuitian pregò. Così tante opportunità fortunate, così tanti grandi risultati, se fosse sopravvissuto, sarebbe diventato sicuramente uno dei più grandi guerrieri del Regno Divino! Se avesse fallito, sarebbe svanito tutto!


Il cuore di Mu Shuitian batteva velocemente. Il nono Stadio della Distruzione di Lin Ming aveva scatenato un potere indescrivibile. Questa sorta di scena sarebbe stata davvero un'esperienza indimenticabile!


In quel momento tutta la carne di Lin Ming era stata lacerata, i suoi organi si erano rotti, i meridiani e i suoi vasi sanguigni erano stati strappati. Le ossa bianche sporgevano dal suo corpo. Su di esse brillavano i motivi del dao. Queste erano le Leggi del Dao Celeste che Lin Ming aveva assorbito nel suo organismo. Solo le sue ossa erano preziosi tesori celesti!


Inoltre, l'energia del caos dei diagrammi yin e yang si era scatenata nel corpo di Lin Ming, distruggendo selvaggiamente i suoi meridiani. Lin Ming non poteva già fare circolare la sua energia e questo aggravava le sue ferite. Non poteva più sopportare l'enorme tribolazione del fulmine e del fuoco nel Germoglio del Dio Blasfemo!


Nessun altro maestro della Distruzione sarebbe potuto sopravvivere nelle sue condizioni. Quasi tutto ciò che era rimasto di lui erano le ossa e il cervello! Si stava sorreggendo con la sua tenace vitalità e determinazione!


"Questo è troppo miserabile, così miserabile che è difficile guardarlo. Lin Ming si sta sorreggendo a stento."


"Questa è la sua volontà irremovibile. Anche così, presto morirà..."


"Il cielo lascia sempre una via di salvezza, ma... cosa può fare Lin Ming in questo stato..."


Diversi Anziani dell'Isola Xiaoyao provarono compassione per Lin Ming, ma Xiao Haogan e Bai Xi in realtà si stavano godendo lo spettacolo. Quando Lin Ming era pieno di spirito e forza erano stati costretti a cedere, ma adesso iniziarono a deriderlo e a discutere con tranquillità della sua disgrazia.


"Le ossa di questo moccioso sono piuttosto dure, ahah. Non sono state distrutte nemmeno dalla tribolazione, dovrebbero essere tesori preziosi!" Disse Xiao Haogan.


Bai Xi si accarezzò la barba e disse con tono compiaciuto:"In effetti. Guarda quelle brillanti rune sulle sue ossa e quei motivi del dao. Sono assolutamente dei tesori. Una volta che morirà, prenderemo le sue ossa e mediteremo su esse, poi potremo raffinarle in artefatti Saint trascendenti. Questo dovrebbe essere sufficiente per compensare la perdita dell'Albero dell'Illuminazione."


"Ahah, le idee dell'onorabile maestro sono davvero ottime!" Gli occhi di Xiao Haogan e Bai Xi brillavano mentre fissavano le ossa di Lin Ming.


In quel momento il fuoco vitale di Lin Ming si stava indebolendo sempre di più e aveva quasi perso tutto il suo sangue. I suoi organi avevano smesso di funzionare e perfino il suo dantian era sull'orlo della distruzione. Il potere del fulmine e della tribolazione soppressi nel Germoglio del Dio Blasfemo stavano per scatenarsi da un momento all'altro. Una volta che fossero esplose, il suo corpo sarebbe scoppiato completamente e sarebbe diventato una pila di ossa e carne. Poi perfino i suoi resti sarebbero stati distrutti dai diagrammi del dao primordiale.


Allora Lin Ming non sarebbe stato più morto di così!


Anche così, non era disposto ad accettare questo fato! Non si sarebbe arreso!


In punto di morte, Lin Ming si sentì come se il tempo fosse rallentato. Sapeva che il cielo avrebbe lasciato una speranza di sopravvivere!


Il Dao Celeste era crudele e spietato. Di fronte ad esso, sia i comuni mortali, che gli esperti o perfino le formiche erano tutti uguali.


In questo mondo pochissime esistenze potevano sfidarlo. C'era solo un'eccezione, cioè le creature capaci di sopravvivere ad una tribolazione!


Ad esempio una pillola trascendente che poteva sfidare la volontà del cielo e cambiare la vita, riscrivere il proprio destino e fare risorgere i morti!


Ad esempio una potenza trascendente che poteva controllare o perfino dominare il Dao Celeste!


E anche un talento impareggiabile come Lin Ming, qualcuno che aveva commesso ogni sorta di azione che sfidava la volontà del cielo, suscitando quindi la tribolazione celeste. Questa sorta di geni erano Grandi Re del Mondo e anche Empirei!


Lin Ming non aveva una pillola trascendente che gli permetteva di sfidare il cielo e cambiare il suo fato, né aveva un guerriero impareggiabile capace di aiutarlo ad attraversare la tribolazione celeste.


Aveva solo due potenze trascendenti, ma le aveva già utilizzate. Ora la vera essenza nel suo corpo era nel caos e l'energia scorreva sfrenata nel suo corpo che stava per esplodere da un momento all'altro. Ora non era assolutamente in grado di usare una potenza trascendente.


Allora su cosa poteva contare? Cosa aveva attraversato una tribolazione senza morire e che poteva usare come suo asso nella manica?


Lin Ming rifletté velocemente. Alla fine si ricordò di qualcosa...


Le reliquie dell'osso del drago!


Mu Shuitian aveva speso una porzione della sua coltivazione, cambiando il flusso del tempo per aiutare Lin Ming a raffinare l'osso di drago divino in 198 reliquie. Lin Ming ne aveva inghiottito un terzo per aprire la Porta della Visione, ma gliene rimanevano ancora 72.


Un Vero Drago era una Bestia Divina e anche i draghi ordinari erano considerati parte della razza dei mostri. Un potente drago era ancora più formidabile di un Grande Re del Mondo! Affinché la razza dei mostri si trasformasse, dovevano sottoporsi ad una tribolazione celeste. E un drago era così potente che non aveva altra scelta se non sopportare una tribolazione celeste più volte!


Le Bestie Divine tra la razza dei draghi erano perfino capaci di resistere alle leggi del Dao Celeste!


Sì, ecco! Le reliquie dell'osso di drago erano state raffinate da un osso di drago ed esistevano al di fuori del Dao Celeste. Erano oggetti capaci di cambiare il Dao Celeste fino ad un certo punto!


Lin Ming sussultò quando se ne ricordò. Questa era il suo ultimo raggio di speranza!


Mu Qianxue aveva già detto che Lin Ming avrebbe potuto inghiottire solo 36 reliquie prima di raggiungere il Mare Divino Realm; il suo corpo non sarebbe riuscito a sopportarne ulteriormente, però la donna non si era immaginata che il nono Stadio della Distruzione di Lin Ming sarebbe arrivato a tal punto. Inoltre, se non le avesse inghiottite sarebbe morto, come avrebbe potuto non provarci?


"Reliquie dell'osso di drago!"


Le mani di Lin Ming erano completamente lacerate e i suoi meridiani erano inondati da un'energia tirannica e incontrollabile. Le ossa delle sue braccia erano completamente esposte; era impossibile per lui prendere le reliquie. Fortunatamente però Lin Ming aveva ancora il suo spirito da battaglia. Il suo spirito da battaglia d'oro al gran successo era quasi illeso.


Se uno spirito da battaglia fosse stato riversato in una foglia, si poteva usare la foglia per uccidere gli altri. Se avesse potuto cambiare la posizione degli oggetti, naturalmente avrebbe potuto tirare fuori oggetti da un anello spaziale. Lin Ming non aveva mai usato uno spirito da battaglia per prendere oggetti da un anello spaziale con il suo spirito da battaglia, così non era stato preciso. Inoltre era di fretta. Così prese tutti gli oggetti a forma di perla che assochilometrivano alla reliquia.


<em>72 reliquie. Mm... 73... ce n'era un'altra? Questa è...</em>


Lin Ming guardò l'ultima perla nera che assochilometriva alla reliquia e rimase sbalordito.
                                


                                



