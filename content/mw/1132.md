---
title: Capitolo 1132 – Mistero della Perla Nera
pubDate: 2025-12-15T08:37:10.320Z
tags:
    - mw
---


<strong>CONTINUA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, ringraziamo Zangetsus!
43 capitoli in coda (33 di Zangetsus + 7 di Gatsu + 3 di Perri), 0/3
da editare
-Schadenfreude</em>


<em>Pa!</em>


Lin Ming sporse la mano destra e la afferrò.


La Lancia del Sangue della Fenice emise un grido entusiasta. Lin Ming poteva sentire chiaramente una connessione tra lui e l'arma, come se condividessero la stessa carne e lo stesso sangue. Sembrava un'estensione del suo corpo.


Fili di luce iniziarono a vorticare attorno all'asta.


Ogni cosa nel suo mondo aveva il suo habitat. Gli uccelli il cielo, le tigri cacciano nelle foreste, i draghi dominavano i mari e per la Lancia del Sangue della Fenice era la mano di Lin Ming, il posto in cui poteva mostrare la sua più grande forza combattiva!


"Bene! Molto bene! Non avrei mai pensato che perfino tu avresti ricevuto la tempra della tribolazione e saresti diventato un artefatto spirituale. D'ora in avanti sarai il mio compagno mentre vagheremo per il mondo e sormonteremo ogni difficoltà!"


Mentre stringeva la Lancia del Sangue della Fenice, il valore e lo spirito eroico di Lin Ming sembrarono aumentare precipitosamente!


In confronto ad un praticante di arti marziali che aveva vissuto a lungo, Lin Ming era fin troppo giovane. Anche se avesse diverse migliaia di anni, se fosse stato convertito in anni mortali, sarebbe stato solo un adolescente. Lin Ming aveva moltissimo tempo per superare il prossimo stadio e ascendere al picco delle arti marziali. Nonostante questo, aveva attraversato 33 Cieli e una Distruzione di nove fasi. Aveva superato la tribolazione e aveva coltivato con successo il corpo e l'energia. Il suo futuro era illimitato!


Gli Anziani dell'Isola Xiaoyao naturalmente si resero conto di questo e il modo in cui guardavano Lin Ming era cambiato. Prima erano insoddisfatti e un po' critici di lui, ora provavano un profondo timore reverenziale. Lin Ming era qualcuno che avrebbe potuto influenzare il loro futuro, permettendo loro di arrivare ad un livello mai visto prima!


"Sorprendente, non mi sarei mai immaginato che la mia Isola Xiaoyao un giorno sarebbe diventata amica di un Re del Mondo."


"Terrificante, quello è un vero Grande Re del Mondo... un'esistenza nata tra bilioni di bilioni di vite. Ne appare solo uno ogni mille anni circa e non è qualcosa che si possa raggiungere con il solo talento. Per quanto riguarda persone come il Grande Re del Mondo delle Vere Arti Marziali, figuriamoci vederlo, perfino i suoi discepoli hanno una posizione superiore a quella del nostro capo dell'isola. È inimmaginabile per noi..."


Per gli Anziani dell'Isola Xiaoyao, un Grande Re del Mondo era simile ad un imperatore del mondo mortale per della gente comune. La differenza era semplicemente troppo grande.


Alla fine Lin Ming aveva attraversato perfettamente il suo nono Stadio della Distruzione!


In quel momento teneva la Lancia del Sangue della Fenice e fluttuava sopra le rovine dell'Isola Xiaoyao, splendido ed elegante come una creatura divina.


A questo livello poteva essere definito un genio estremo. Era il vero favorito dal cielo, qualcuno dal destino supremo.


Mu Shuitian fluttuò nel cielo e disse con una trasmissione di vera essenza:"Anziani, seguitemi nel Palazzo Xiaoyao per un incontro!"


Mentre parlava, gli Anziani dell'Isola Xiaoyao capirono che stava per dare loro ordini, ma dopo il nono Stadio della Distruzione di Lin Ming, nessuno continuò ad obiettare alla sua decisione precedente di dare all'uomo l'Albero dell'Illuminazione.


Quando finì di parlare, Mu Shuitian volò verso il Palazzo Xiaoyao. Quando si mosse, gettò un'occhiata verso Xiao Haogan, che si spaventò e comunicò con Bai Xi usando la vera essenza:"Questo Lin Ming... il nostro futuro non sarà molto migliore..."


"Smettila di farti prendere dal panico e andiamo. Non può attaccarci direttamente."


Anche Xiao Haogan e Bai Xi volarono verso il Palazzo Xiaoyao. Fin dai tempi antichi, che fosse il mondo dei mortali o dei praticanti di arti marziali, le lotte per il potere erano sempre crudeli e brutali. Provare compassione per il nemico era un'idea completamente stupida.


.....


"Lin Ming, vieni con me." La voce di Mu Qianxue risuonò nelle sue orecchie. Lin Ming annuì e la seguì nel Palazzo Xiaoyao.


"Sai cos'era quella perla nera che hai inghiottito?" Mu Qianxue andò dritta al punto.


"No. L'ho ottenuta nella Steppa del Massacro e posso solo a fare ipotesi sulle sue origini."


Lin Ming riferì tutto ciò che pensava della perla nera a Mu Qianxue, dall'inizio alla fine.


In realtà allora Mu Qianxue stava dormendo profondamente nel Cubo Magico. Stava osservando il viaggio di Lin Ming e le sue esperienze dal suo punto di vista, ma naturalmente non si sarebbe preoccupata troppo di una questione minore come l'esplorazione di una camera del tesoro. Semplicemente non era degno della sua attenzione, quindi l'aveva ignorato.


"Allora è così..." Mormorò Mu Qianxue, persa nei suoi pensieri. Se quella perla era qualcosa che proveniva dall'Antico Abisso Demoniaco, allora sarebbe stato molto più facile da comprendere. Probabilmente aveva dei rapporti con l'Empireo Primordius e un oggetto del genere non sarebbe stato insignificante!


In effetti aveva fatto delle ipotesi. Ora che aveva saputo delle origini della perla nera, poteva fare ipotesi con più certezza:"Quando hai attraversato la Distruzione il tuo corpo si è trasformato in pura energia del sangue ed è stata sommersa dalla nuvola origin. Puoi aver notato che al di sopra delle nubi Origin sono apparsi tre tipi di fenomeni. I primi due appartenevano alle potenze trascendenti: il Fiore di Loto del Grande Imperatore e il Germoglio del Dio Blasfemo. Il terzo includeva il Cubo Magico, ma anche altri due oggetti. Uno di loro era una perla rotonda simile a quella che hai inghiottito. Credi che le due perle siano uguali?"


Chiunque avrebbe pensato la stessa cosa, anche Mu Shuitian aveva questo sospetto. Per quanto riguardava la gente dell'Isola Xiaoyao, non sapevano del Cubo Magico, figuriamoci se avevano idea di cosa rappresentassero quei tre oggetti. Quindi non ci avrebbero mai pensato. Inoltre la perla nera era mischiata con tutte le reliquie del drago e molti di loro non sapevano nemmeno che cosa fossero, quindi come potevano notare quella strana perla nera?


"Se quella perla nera fosse qualcosa che può esistere fianco a fianco al Cubo Magico e che proviene dallo stesso posto, allora si potrebbero spiegare molte cose! Da qui possiamo fare alcune ipotesi, 100.000 anni fa, quando quella perla nera è apparsa, l'Empireo Primordius, l'Empireo Vendicatore del Fulmine e altri diversi Empirei sconosciuti devono aver combattuto brutalmente per la perla nera!
Devono avere scoperto che aveva qualche funzione speciale uguale al Cubo Magico o forse hanno perfino capito le sue vere origini, ma non so perché abbiano scelto di combattere nel continente Tianyan.
Alla fine della guerra però l'Empireo Primordius è morto in battaglia e gli altri Empirei sono morti per motivi sconosciuti. O potrebbero essere stati gravemente feriti ed essere caduti in profondo coma. Non possiamo confermarlo, ma ciò che possiamo estrapolare è che non hanno avuto successo e non sono riusciti a rompere il campo di forza lasciato dall'Empireo Primordius dopo la sua morte.
Questo è anche il motivo per cui l'Antico Abisso Demoniaco contiene così tanti segreti."


"E quella perla nera tenuta nell'Antico Abisso Demoniaco!"


"Allora, 50.000 anni fa... ho portato via il Cubo Magico e sono fuggita dalla distruzione delle Terre Sacre Qianyu, ma alla fine non sono riuscita a sfuggire dalle grinfie di Tian Mingzi. Ho bruciato la mia anima per attivare il Cubo Magico, annientando 10.000 guerrieri del Regno Divino, inclusa un'enorme quantità di Sacri Lord. Dopodiché il Cubo Magico ha squarciato lo spazio e ha lasciato il Regno Divino.
Attratto da una qualche forza misteriosa, è volato tra la vasta e sconfinata turbolenza dello spazio per moltissimo tempo per poi atterrare nel pianeta del continente Tianyan. Il motivo per cui è atterrato qui era per cercare un'esistenza simile: la perla nera!"


"Se fosse vero, allora si potrebbero spigare molte cose! Mio nonno ha ottenuto il Cubo Magico oltre 100.000 anni fa, nello stesso momento in cui la perla nera è apparsa. Forse sono nati insieme! Tuttavia la calamità destata dal Cubo Magico è stata molto più piccola di quella della perla nera. Fortunatamente nessuna esistenza di livello superiore sapeva della sua esistenza, altrimenti non sarebbe stato qualcosa che le mie Terre Sacre Qianyu avrebbero potuto controllare."


"Ma la perla nera era solo l'opposto del Cubo Magico. La perla nera aveva destato fin troppo interesse e aveva scatenato una grande guerra tra Empirei! L'Empireo Primordius è morto a causa di questa perla nera e anche i suoi piani di formare il suo Dao Celeste del Samsara sono falliti. Il Cubo Magico è arrivato nel mondo del continente Tianyan a causa della perla nera e dopodiché è stato ottenuto accidentalmente da te. Anche se il nostro viaggio può sembrare una coincidenza, in realtà è stato tutto parte del karma!"


"Questo perché il karma e il samsara tra te e me è stato già stabilito 100.000 anni fa quando mio nonno ha ottenuto il Cubo Magico!"


Lin Ming fu sorpreso dalle ipotesi di Mu Qianxue. Mentre si stava impegnando ad attraversare la tribolazione, non aveva avuto tempo di pensarci, ma ora sembrava che le speculazioni di Mu Qianxue fossero molto attendibili. Altrimenti perché il Cubo Magicio avrebbe attraversato la barriera dello spazio che divideva il Regno Divino e i piani inferiori per poi arrivare nel suo mondo? Questa barriera non era facile da rompere, inoltre c'era oltre un milione di mondi sconfinati come il continente Tianyan, perché avrebbe scelto specificatamente quello?


In effetti era ragionevole dire che fosse una possibilità su un bilione, ma non era una coincidenza. Il Cubo Magico aveva scelto un mondo che possedeva l'Antico Abisso demoniaco, l'Empireo Primordius e il corpo della dea. Erano caratteristiche che non si potevano trovare in un mondo dei piani inferiori.


Doveva esserci qualche sorta di rapporto sconosciuto tra di essi, ma la maggior parte di ciò che aveva detto Mu Qianxue dovrebbe essere esatto.


L'attuale domanda era, cos'erano questi tre oggetti? Com'erano apparsi? E perché erano apparsi?


Mentre Lin Ming ci rifletteva, Mu Qianxue disse:"Ho anche un'altra ipotesi. Pensaci. Nonostante il Cubo Magico abbia strane origini e non sappiamo le sue esatte funzioni, possiamo confermare che è un tesoro che ha qualche rapporto con l'anima. Per quanto riguarda la pela nera, da ciò che hai detto era un'esistenza fatta di carne e sangue che sembrava avere una vita propria. Dovrebbe essere un tesoro del genere."


"Possiamo anche capirlo dall'Empireo Primordius. Nonostante non possiamo sapere per certo se l'Empireo Primordius coltivava sia il corpo che l'energia. Se avesse coltivato solo il sistema di accumulo dell'essenza, allora la forza del suo corpo mortale sarebbe limitata anche se fosse un grandissimo Empireo. Il corpo mortale dell'Empireo Primordius però era incredibilmente potente. Il suo corpo era così forte da poter estrarre il suo cuore e riporlo nel corpo della dea, dove avrebbe continuato a battere per 100.000 anni, mantenendo perfettamente la sua vitalità. Solo questa è una grande prova che la perla nera è un tesoro della carne e del sangue!"


"Inoltre durante la tribolazione, quando stavi per essere distrutto, hai contato sulla perla nera per rigenerare all'istante il tuo organismo. Nemmeno una pillola trascendente può ottenere questo effetto miracoloso!"


"Allora il Cubo Magico è l'anima, che è il 'divino', la perla nera è la cane e il sangue che è 'l'essenza'; allora l'oggetto a forma di tessera dovrebbe essere l'energia. Dovrebbe essere un tesoro che controlla l'energia!"


Lin Ming non poté che ammirare la mente acuta di Mu Qianxue. Aveva estrapolato tutte queste ipotesi dalle pochissime informazioni a lei disponibili. Inoltre l'80-90% di queste ipotesi probabilmente erano vere.


Lin Ming calmò la mente e rifletté per un momento. Sondò il suo corpo cercando di indagare sulla perla nera, ma rimase sorpreso. Disse:"Signorina Mu, ciò che ha detto sembra plausibile, ma potrebbe sbagliarsi riguardo a quella perla nera."


Lin Ming scosse la testa. Nonostante quella perla nera fosse incredibilmente preziosa, non era simile al Cubo Magico. Altrimenti sarebbe stato impossibile per lui risucchiare un terzo del suo potere.
                                


                                



