---
title: Capitolo 1133 – Dividere
pubDate: 2025-12-15T08:37:10.320Z
tags:
    - mw
---


<strong>CONTINUA IL PERIODO SCONTI fino a domani (compreso), i capitoli sponsorizzati di Martial World saranno a 3 euro l'uno!</strong>


<em>Capitolo regolare,
43 capitoli in coda (33 di Zangetsus + 7 di Gatsu + 3 di Perri), 0/3
da editare
-Schadenfreude</em>


In quel momento il Cubo Magico si era spostato nel dantian di Lin Ming. Dopo aver attraversato il nono Stadio della Distruzione, chiaramente c'erano stati dei cambiamenti incredibili nel suo dantian.


Era diventato più grande e il Nucleo Vorticante si era ridotto di dimensioni. Attorno al nucleo c'era una lieve deformazione spaziale e una foschia lucente. Questa nebbia era un po' simile all'energia primordiale elementare.


Strettamente parlando, non era più un Nucleo Vorticante, ma un seme del mondo.


Durante la formazione dell'universo, tutta l'energia primordiale si era radunata in un solo punto che assorbiva e comprimeva l'energia costantemente, per poi raggiungere il limite ed eruttare!


Dopo essere scoppiata, l'energia si sarebbe calmata, formando lo spazio, il tempo, lo yin e lo yang, i cinque elementi e generando alla fine tutta la vita.


Questa era la cosiddetta grande eruzione dell'universo. I 3000 Grandi Mondi del Regno Divino e i miliardi di sconfinati mondi dei piani inferiori si erano formati tutti dopo questa esplosione. Prima non esisteva né il tempo né lo spazio.


E il processo di coltivazione di un praticante di arti marziali era simile a questa grande eruzione.


Il corpo umano era un piccolo universo!


L'evoluzione dell'organismo poteva riflettersi nel grande universo.


Dall'inizio un praticante di arti marziali accumulava costantemente energia nel dantian. Dal Circolazione, il processo simboleggiava il vero inizio del sistema di accumulo dell'energia. Allora la vera essenza di un praticante di arti marziali sarebbe fluita per i suoi meridiani e nel dantian. Dopodiché si sarebbe radunata nel dantian e avrebbe formato dei flussi: questo era lo stadio Houtian.


Allora, la vera essenza si sarebbe condensata in un ciclone, portando con sé le regole della rivoluzione; era lo stadio Xiantian. Allo stadio della Sfera d'Energia, la vera essenza si sarebbe compressa in un Nucleo Vorticante che sarebbe cresciuto continuamente, comprimendosi e poi crescendo... sempre di più l'energia si sarebbe radunata, come quella precedente all'eruzione dell'universo.


Un praticante di arti marziali dalla coltivazione stabile poteva perfino formare un buco nero simile a quella singolarità.


Dopodiché il nucleo cristallino sarebbe stato sottoposto ai nove battesimi della Distruzione, preparando il corpo di un praticante di arti marziali per le ultime Nove Trasformazioni.


Dopo il nono Stadio della Distruzione, il Nucleo Vorticante sarebbe evoluto trasformandosi in un seme del mondo che in futuro sarebbe esploso e avrebbe formato un mondo interno.


Il dantian di Lin Ming al momento era un po' diverso dagli altri. Non solo c'era un seme del mondo, ma anche la Pianta del Dio Blasfemo e un quadrato di cristallo; il Cubo Magico.


Questa era la prima volta che il Cubo Magico aveva assunto una forma fisica. Prima Lin Ming l'aveva percepito solo con l'aiuto di Mu Qianxue. Sapeva solo che era diventato un sigillo che era caduto nel suo cuore, ora però si era spostato nel suo dantian e si era trasformato, aveva perfino scostato la Pianta del Dio Blasfemo.


Quella perla nera che era stata inghiottita da lui ora era nello spazio del Cubo Magico.


Quando aveva indagato sulla perla nera, Lin Ming aveva scoperto che c'erano stati dei cambiamenti significativi.


"Signorina Mu, questa perla nera sicuramente non è un tesoro alla pari con il Cubo Magico. L'ho trovata nello spazio del Cubo Magico e un terzo della sua forza è stata già assorbita da me. Sia il suo peso che la sua aura si erano indeboliti di molto..."


Lin Ming provò un po' di amarezza. Certamente aveva sperato di aver ottenuto un altro tesoro allo stesso livello del Cubo Magico. Dopotutto era un oggetto divino per cui perfino un Empireo avrebbe rischiato la vita.


Tuttavia era così raro!


Poteva essere già considerato un miracolo che avesse ottenuto il Cubo Magico. C'erano pochissime possibilità che avesse ottenuto un tesoro simile senza avere difficoltà.


"Mm?" Mu Qianxue si accigliò. Le sue ipotesi erano sbagliate?


Lin Ming continuò:"Ma non credo che le sue ipotesi siano sbagliate, altrimenti non potrebbero essere spiegate molte cose. Ad esempio il perché il Cubo Magico avrebbe scelto il continente Tianyan e perché anche l'Empireo Primordius avrebbe scelto di stare in un mondo dei piani inferiori. Inoltre perché sono stati attirati così tanti grandi coltivatori del Regno Divino lì?


"Se tutte queste sono coincidenze, allora sarebbe troppo irrealistico. Il motivo per cui l'Empireo Primordius è morto dev'essere stato quella perla nera e il suo corpo era così formidabile a causa di essa. La perla nera che ho inghiottito invece..."


Mentre parlava, Lin Ming tirò fuori la perla nera dal suo palmo. Era proprio come aveva detto; la sfera si era già ridotta di un terzo del suo volume e del suo peso.


"Se la definissimo una Perla Demoniaca, allora questa perla che possiedo può essere considerata una replica. Potrebbe essere stata creata usandola... ma la vera Perla demoniaca potrebbe essere ancora nell'Antico Abisso Demoniaco del continente Tianyan! Probabilmente è localizzata nel fondo dei campi di forza protettivi dell'Empireo Primordius!"


Mu Qianxue sussultò. Pensò perfino che sarebbero dovuti tornare nell'Antico Abisso Demoniaco ad indagare. Tuttavia represse velocemente questo desiderio. L'Antico Abisso Demoniaco era una rovina lasciata da un Empireo. Anche se Lin Ming era potente, entrarci avrebbe attirato una calamità su di lui. Bisognava sapere che era un'assoluta zona proibita che conteneva un campo di forza lasciato da un Empireo.


Certamente l'Empireo Primordius non voleva che la sua eredità cadesse nelle mani dei suoi nemici. Le sue disposizioni non sarebbero state insignificanti. Se avesse avuto ancora il suo corpo, allora sarebbe potuta entrare, ma ora probabilmente non sarebbe riuscita a fare nulla.


"Sembra... che non passerà troppo tempo prima di tornare nel continente Tianyan." Disse assorta Mu Qianxue.


"Mm..." Lin Ming annuì. Anche se la Perla Demoniaca non era qui, sarebbe comunque voluto tornare. Era il posto dove vivevano le sue moglie e i suoi genitori.


"Lin Ming, vieni con me a dire addio alla zia. Poi andremo nel Grande Mondo delle Vere Arti Marziali per raccogliere un po' di cose..."


"Quali cose?"


"La tavoletta di giada del Manuale del Tiranno Celeste insieme a delle ricchezze lasciate dalle Terre Sacre Qianyue. Sfortunatamente, quando le Terre Sacre Qianyu sono state distrutte, la metà incompleta della potenza trascendente che avevamo è stata rubata da Tian Mingzi! Nonostante l'abbia coltivata anche io, ora che il mio corpo è stato distrutto non posso più riprodurre i suoi misteri. In realtà, anche se avessi ancora il mio corpo, non potrei comunque inciderla su una tavoletta di giada. Una potenza trascendente supera il Dao Celeste; una persona ordinaria non può produrne una copia."


In passato le Terre Sacre Qianyue erano al livello di un Re del Mondo. E anche il loro capo era un Grande Re del Mondo. Era ragionevole che possedessero una potenza trascendente incompleta.


Una potenza trascendente completa era estremamente rara. Questo perché la tavoletta di giada poteva essere prodotta solo da un Empireo. Se i suoi discendenti non fossero arrivati al suo stesso livello, allora non sarebbero riusciti a farne una copia. Questo era il motivo per cui le potenze trascendenti erano così rare; praticamente erano dei tesori unici. Dopo che ne nasceva uno, sarebbe esistito per centinaia o anche miliardi di anni. durante questo periodo, queste tavolette di giada potevano accendere le fiamme della guerra, causare innumerevoli lotte, versamenti di sangue e massacri.


Ottenere una potenza trascendente completa era oltremodo difficile. Era già molto raro che una Terra Sacra al livello di un Re del Mondo ne possedesse la metà!


Potenza trascendente...


Lin Ming sospirò. In tutti questi anni di combattimenti e crescita, poteva capire profondamente quanto era grande il ruolo di una potenza trascendente!


La forza del Dio Blasfemo e il campo di forza Demoniaco erano due potenze trascendenti. Avevano portato fin troppi vantaggi a Lin Ming. Non c'era bisogno di menzionare la Forza del Dio Blasfemo; il suo punto di forza principale proveniva dal fuoco e dal fulmine donatigli da essa. Per quanto riguardava il campo di forza demoniaco, quella era la più grande abilità combattiva di Lin Ming.


Per quanto riguarda il suo attuale livello, gli ordinari metodi di coltivazione non lo avrebbero più interessato. Aveva già esaminato accuratamente i ricordi dei normali guerrieri del Regno Divino e c'erano troppe informazioni di cui non aveva bisogno. Ciò di cui necessitava ora era di potenze trascendenti!


Più a lungo si praticava questo tipo di metodo di coltivazione, più sarebbero stati grandi i suoi vantaggi! Più poteva controllare il potere del Dao Celeste e più forte sarebbe diventato!


Inavvertitamente, dopo aver attraversato il nono Stadio della Distruzione ed essere sopravvissuto alla tribolazione, Lin Ming non si riferiva più al potere del Dao Celeste. Ciò che voleva fare ora era manipolarlo e controllarlo!


"Se voglio ottenere questa potenza trascendente incompleta, allora posso farlo solo sconfiggendo Tian Mingzi!" Lin Ming strinse i pugni. Tian Mingzi era il primo avversario davvero potente che avrebbe incontrato fin da quando era entrato nel Regno Divino. Tian Mingzi era così potente da essere quasi impossibile rivaleggiare con lui, come se fosse un qualche tipo di picco irraggiungibile. La strada delle arti marziali di Lin Ming consisteva proprio nel conquistare un picco dopo l'altro!


.....


Mentre Lin Ming e Mu Qianxue stavano parlando, si stava svolgendo uno speciale Concilio degli Anziani nel Palazzo Xiaoyao.


Era particolare perché il modo in cui veniva gestito aveva superato le aspettative di tutti.


In quel momento, al di fuori di una barriera spaziale, erano radunati sei o sette Anziani. Bai Xi e Xiao Haogan erano tra di loro e avevano espressioni particolarmente scontente!


Avevano già capito che Mu Shuitian li avrebbe presi di mira durante il concilio, ma non avevano paura. Il solo problema che avevano avuto con lei erano normali conflitti di autorità e lotte per il potere. Nonostante tutti sapessero cosa stessero pensando, non avevano mai violato le regole della setta, né ucciso o causato caos. Se Mu Shutian avesse voluto toglierli di mezzo, allora sarebbe stato difficile convincere gli altri.


Non si sarebbero mai immaginati però che Mu Shuitian avrebbe tenuto così il concilio.


Erano stati divisi in gruppi per poi essere convocati uno alla volta!


Se questo fosse stato un normale incontro, allora tutti sarebbero stati insieme nello stesso posto e tutti sarebbero stati cauti con le loro parole. Ora però sarebbe stata solo Mu Shuitian a sapere cosa avevano detto tutti.


Così gli Anziani si sarebbero preoccupati di ciò che avrebbero detto gli altri. Se uno avesse detto qualcosa di strano, non avrebbe lasciato una cattiva impressione su Mu Shuitian?


Bisognava sapere che fin dall'inizio questi Anziani avevano considerato Mu Shuitian un'estranea. Anche se controllava il Palazzo Xiaoyao e aveva una forza soverchiante, provavano tutti insoddisfazione. Se Mu Shuitian li avesse chiamati uno alla volta e avesse chiesto i loro segreti, nessuno ne avrebbe parlato.


Ora però la faccenda era diversa.


Lin Ming aveva attraversato 33 Cieli completando perfettamente il nono Stadio della Distruzione. C'era un'altissima possibilità che diventasse un Grande Re del Mondo in futuro. Si poteva dire che il destino e l'esistenza dell'Isola Xiaoyao fossero molto legati ai futuri risultati di Lin Ming. Se avesse avuto successo, sarebbero potuti diventare una Terra Sacra al livello di un Re del Mondo! Se fossero riusciti ad accodarsi a questo invincibile colosso, allora anche ricevere i suoi avanzi avrebbe portato loro infiniti benefici.


E qualcuno come Lin Ming era chiaramente ossessionato dalla coltivazione e dall'allenamento, non gli importava troppo della politica. Quindi, in realtà la persona che controllava davvero l'isola Xiaoyao era Mu Shuitian!


Se avessero potuto attirare il favore di Mu Shuitian, allora il loro futuro non avrebbe conosciuto limiti, ma se l'avessero offesa, allora il loro futuro sarebbe stato ben triste.


Senza che nessuno se ne accorgesse, Mu Shuitian aveva usato un piccolo metodo per dividere tutti gli Anziani. Come poteva Bai Xi non inquietarsi?
                                


                                



