---
title: Capitolo 1139 – Notizie dell'Embrione di Pietra del Sole Viola
pubDate: 2025-12-15T08:37:10.320Z
tags:
    - mw
---


<em>CAPITOLO SPONSORIZZATO, ringraziamo Zangetsus!
38 capitoli in coda (28 di Zangetsus + 7 di Gatsu + 3 di Perri), 0/3
da editare
-Schadenfreude</em>


"Interessante, molto interessante!" Jiang Yu si sfregò il mento. Se una persona con fisico del genere riuscisse a trasformare la sua coltivazione mangiando pietre del sole viola, allora il suo talento doveva essere incredibile. Guardò il dantian della bambina con l'intenzione di esaminare la sua coltivazione, ma quando lo guardò, si accigliò. Il dantian della bambina era completamente vuoto, non c'era la minima traccia di vera essenza. Non aveva coltivato affatto.


"Mm? Non ha ancora coltivato?"


"Questo..." Il signor Luo mostrò un po' di imbarazzo. "Non può coltivare."


La signora Luo sorrise e disse:"Non può coltivare, ma solo perché non siamo riusciti a capire come coltiva. Se mangia così tante cristalli del sole viola, come può non coltivare. Abbiamo letto innumerevoli testi, dall'antica era fino ai tempi più recenti, eppure non siamo riusciti a capire che sorta di variazione è. È una bambina unica. Inoltre il prezzo che chiediamo non è troppo alto, solo 2 milioni di pietre del sole viola e potrete portarla via. Se  scoprirete come sfruttare il suo fisico, allora i vostri profitti saranno enormi."


Le parole della signora Luo erano astute e ingannevoli, ma il signorino Sun rimase impassibile. Mangiare cristalli del sole viola? Un solo cristallo valeva 10.000 pietre del sole viola. Chissà quanti cristalli del sole viola ci sarebbero voluti per aiutarla a coltivare. Se le avesse dato così tanta ricchezza per allenarla e non avesse ottenuto nessun risultato, allora avrebbe finito per sprecare una quantità colossale di pietre del sole viola. Avrebbe ricevuto un enorme danno.


Per un po' nessuno offrì un prezzo per questa ragazza. Lin Ming esitò per un momento, ma poi rimase in silenzio. Questa bambina di fronte a lui era molto adorabile. Aveva 11 anni e aveva un viso molto ingenuo e angelico.


I suoi occhi erano brillanti come l'acqua di sorgente, il suo naso era piccolo e delle guanciotte rosse.


Tuttavia, indipendentemente se questa bambina potesse coltivare o no, il problema chiave era che Lin Ming avrebbe viaggiato in lungo e in largo e sarebbe stato problematico per lui portare con sé una bambina.


Sarebbe stato meglio se fosse entrata in un grande Sect interessato ad allenarla. Sarebbe stata una fortuna per lei. Se fosse rimasta con lui, questo avrebbe intralciato soltanto lei e lui.


"Signorina Mu, ha mai sentito di questo tipo di fisico speciale prima?" Chiese con una trasmissione di vera essenza Lin Ming.


Mu Qianxue scosse la testa:"Non ho mai sentito parlare di questi tipo di fisico prima, ma per qualche motivo mi sento inspiegabilmente toccata da quella bambina. Solo che abbiamo molte questioni di occuparci ora e stiamo viaggiando, quindi portare con noi questa bambina ci causerebbe solo guai. Non complichiamo ulteriormente la questione.


Mentre Lin Ming e Mu Qianxue discutevano, il signor Luo presentò l'ultimo ragazzo. Aveva anche lui un tipo di fisico.


Se questa sorta di bambino fosse stato cresciuto da un grande Sect e allenato come discepolo principale, sicuramente avrebbe avuto grandi risultati in futuro.


"Molto bene, prima faremo un'asta per la giovane con il fisico dello yin caotico. Il prezzo di base è 30 milioni!" La signora Luo ridacchiò mentre parlava e toccava il viso della giovane. La donna forzò un sorriso, nonostante fosse un destino che aveva scelto lei stessa, si sentì un po' umiliata nell'essere venduta qui pubblicamente.


"40 milioni!" Il giovane con la barba biforcuta fu il primo a dire un prezzo. Era contento di non essere stato troppo impulsivo e non aver lottato con Lin Ming per quella tavoletta d'osso. Questa donna dallo yin caotico era estremamente preziosa. Se l'avesse allenata, sarebbe stato di grande beneficio per la sua coltivazione.


"50 milioni!" Offrì un'altra persona. Il signorino Sun non era il solo che coltivava metodi demoniaci.


"55 milioni!" Le labbra del giovane con la barba biforcuta fremettero mentre aumentava nuovamente il prezzo. Gettò un'occhiata di avvertimento verso Lin Ming. Era chiaro che gli stesse dicendo di starne fuori.


Lin Ming non si disturbò a prestargli attenzione. Non c'era molto significato nell'acquistare questa ragazza e non praticava metodi di coltivazione in coppia, così questa donna non sarebbe stata disposta a stare con lui.


Il prezzo presto arrivò a 65 milioni. Allora una voce sorprendente risuonò dall'esterno.


"La comprerò, 100 milioni!"


Questa voce aveva un tono autoritario. Quando le parole riecheggiarono nella sala, le Leggi dello Spazio fluttuarono e apparì una porta dello spazio di fronte a tutti. Ne uscì un giovane alto e muscoloso con l'armatura rossa.


Questo giovane era alto e robusto. Sembrava che i suoi muscoli stessero per esplodere dall'armatura.


Quando gli altri lo videro apparire, si fermarono tutti per un momento. Era chiaro che lo temessero.


Per quanto riguardava il giovane con la barba biforcuta che stava pensando di ottenere la donna dal fisico dello yin caotico ad ogni costo, aprì la bocca diverse volte, ma non disse nulla. Scosse la testa con un'espressione piena di amarezza. Riconosceva la sua pessima sfortuna.


Lin Ming strinse gli occhi e squadrò quella persona. Era solo agli inizi del Mare Divino Realm.


"Chi è quello?" Chiese a Jiang Yu con una trasmissione di vera essenza.


"Quello è Yue Tieyan. È un diretto discendente della famiglia Yue, la terza organizzazione più potente della Capitale Imperiale Immemore, seconda solo alle due grandi Terre Sacre di Re del Mondo che hanno delle basi qui. Non badare  alla sua coltivazione; la sua forza combattiva è assurda. Non possiamo rivaleggiare con lui. Inoltre..." Mentre parlava, Jiang Yu fece un respiro profondo e disse:"Coltiva sia il corpo che l'energia."


"Oh?" Lin Ming sussultò un po' sentendo questo. Pochissimi praticanti di arti marziali nel Regno Divino sceglievano di coltivare sia il corpo che l'energia. Le persone che osavano farlo naturalmente erano alcuni dei geni più grandi e orgogliosi della loro generazione!


Naturalmente la maggior parte di quelli che lo facevano, non avrebbero avuto le stesse intenzioni di Lin Ming e Mu Qianxue, che puntavano ad aprire le Nove Stelle del Palazzo del Dao. Questi praticanti di arti marziali per lo più avrebbero tentato di aprire le Otto Porte Nascoste. Dopotutto volevano che i loro corpi fossero resistenti.


"Questo tipo è un genio mostruoso. È nato oltre 100 anni fa, ma è rimasto in una distorsione dello spazio-tempo accelerata per oltre 60 anni ed è uscito appena di recente. Di conseguenza ha solo circa 30 anni e ora la nostra generazione è completamente soppressa da lui. Fratello Lin, farà meglio a non entrare in conflitto con lui. Se gli piace qualcosa, allora gli permetta di averla. Altrimenti coloro che lo offendono andranno incontro ad un fato miserabile... ahimè, è davvero una sfortuna. Non credevo che sarebbe venuto anche lui qui."


Disse Jiang Yu con un tono scontento. Lin Ming sussultò. Era rimasto in una distorsione dello spazio-tempo per oltre 60 anni.


Se il flusso del tempo poteva essere rallentato, allora poteva anche essere accelerato. Ordinariamente una persona sarebbe entrata in una distorsione del genere per coltivare ed estendere il proprio tempo, ma questo Yue Tieyan aveva fatto il contrario. Lo aveva fatto per qualche motivo particolare?


Lin Ming non poté non chiederselo. Usò una trasmissione di vera essenza per domandarlo a Mu Qianxue.


La donna rispose:"Dovrebbe essere perché stava aspettando una qualche questione. A volte delle persone punteranno ad un grande evento per dei geni. Ad esempio la prova dell'Antica Fenice in cui hai partecipato ha un limite d'età. Sembra che presto accadrà qualcosa nella Capitale Imperiale Immemore o nella famiglia Yue..."


"Capisco..." Lin Ming non si preoccupò ulteriormente. Le stime di Jiang Yu erano corrette. Quando Yue Tieyan offriva un prezzo, tutti i praticanti di arti marziali che prima erano entusiasti rimasero in silenzio.


Sia in ricchezza, che in origini, erano tutti inferiori a Yue Tieyan. Semplicemente non avevano i requisiti per opporsi a lui. Per questi membri d'élite, il talento era il fattore principale da cui derivava la loro sicurezza.


"Ahahahah, il signorino Yue è davvero magnanimo!"


La signora Luo sorrise radiosamente. 100 milioni superavano di gran lunga delle sue stime. Per quanto riguardava quella ragazzina che mangiava cristalli del sole viola, non badò più a lei.


Poi il prossimo fu il ragazzo dal fisico speciale. Fu comprato da qualcun altro per 10 milioni.


Dopodiché rimase solo la bambina. Rimase rannicchiata nell'angolo della sua gabbia, si teneva le ginocchia mentre era raggomitolata. Il suo sguardo era pieno di paura e timidezza mentre guardava la folla. La confusione le offuscava il viso, destando compassione nelle persone che la guardavano.


In quanto qualcuno che non aveva nessun talento o che sembrava non averlo, indipendentemente da quanto fosse adorabile, non sarebbe stata utile ad un praticante di arti marziali. Se uno avesse desiderato della bellezza, allora un guerriero avrebbe potuto stabilire facilmente un harem di 3000 donne. Una sola pietra del sole viola poteva acquistare cento donne mortali.


Poi i signori Luo offrirono altri tesori. Tuttavia non riuscirono più a vendere qualcosa con un prezzo di 100 milioni.


Dopo aver messo da parte oggetti a cui nessuno badava, la signora Luo ridacchiò e disse a bassa voce:"Va bene, noi abbiamo finito. Se qualcuno dei nostri ospiti ha qualcosa di prezioso o qualcosa che sta cercando, si senta libero di parlare, proveremo a soddisfarvi al meglio delle nostre possibilità."


"Oh, tutti possono anche parlare in privato e scambiarsi oggetti."


Quando i signori Luo parlarono, molti, incluso il giovane con la barba biforcuta provarono frustrazione. Quando avevano visto che la ragazza dal fisico dello yin caotico che era più adatta a loro era stata presa da qualcun altro, erano rimasti insoddisfatti.


Poterono solo tirare fuori alcuni oggetti che non desideravano e metterli sul tavolo, aspettando di vedere se qualche altro membro d'élite volesse fare uno scambio con loro.


In quel momento Lin Ming si alzò:"Avrei qualcosa che vorrei acquistare, se la possedete, allora il prezzo non sarà un problema."


Tutti puntarono gli occhi su di lui. La scena di come aveva acquistato un frammento d'osso incompleto per 8,5 milioni era ancora vivida nella loro memoria. Se Lin Ming aveva detto che il prezzo non era un problema, allora naturalmente significava che era estremamente ricco.


"Che sorta di oggetto?" Chiese pigramente Yue Tieyan mentre si sfregava il mento.


"Ciò che sto cercando è l'embrione di pietra del sole viola!" Lin Ming temeva che queste persone non avrebbero saputo di cosa si trattava, così descrisse nuovamente le caratteristiche dell'embrione. Questo lasciò tutti sbigottiti. Ovviamente era la prima volta che sentivano parlare di un oggetto del genere. Perfino i signori Luo scossero la testa, non avevano mai sentito parlare di notizie del genere.


Anche se non aveva molte speranze fin dall'inizio, Lin Ming ne fu un po' deluso. Sembrava che voler ottenere un embrione della pietra del sole viola sarebbe stato molto difficile perfino nella Capitale Imperiale Immemore.


Lin Ming sospirò e scosse la testa per poi sedersi. Se non altro aveva ottenuto una tavoletta d'osso in questo mercato, così non sarebbe stato un completo spreco di tempo.


E proprio mentre Lin Ming aveva perso le speranze, la voce di una bambina risuonò dall'angolo della gabbia:"Quella... quella cosa... io... io potrei... saperlo..."


Lin Ming rivolse lo sguardo nell'angolo della gabbia.
                                


                                



