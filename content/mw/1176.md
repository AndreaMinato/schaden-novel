---
title: Capitolo 1176 – Cambiamento del Cubo Magico
pubDate: 2025-12-15T08:37:10.326Z
tags:
    - mw
---


<em>CAPITOLO SPONSORIZZATO ringraziamo Zangetsus!
13 capitoli in coda (3 di Zangetsus + 7 di Gatsu + 3 di Perri), 0/5
da editare
-Schadenfreude</em>


Il Grande Mondo delle Vere Arti Marziali non comprendeva l'organizzazione di un Empireo. Quindi le Terre Sacre delle Arti Marziali era la setta numero uno in questa parte dell'universo e quei giovani naturalmente destavano timore reverenziale negli altri.


"Ahah, voi coltivatori delle Terre Sacre delle Vere Arti Marziali lo troverete divertente, solo solo delle piccole ostilità."


"Ho sentito che... la Pillola del Mondo Sconfinato è stata portata via da qualche giovane sconosciuto che di cognome fa Lin... così era lei..." Il giovane dalla pelle color grano sorrise a Lin Ming. Ogni sua azione e movimento sembrava incarnare nobiltà, come se fosse un principe. Questa sorta di portamento era qualcosa di innato.


Lin Ming rimase in silenzio. Poi il giovane disse lentamente:"Lin Ming... del clan dell'Antica Fenice, se non sbaglio."


Lin Ming ne fu sorpreso. In questi ultimi giorni molti avevano provato ad indagare sulle sue origini, senza riuscirci. Il Regno Divino era semplicemente troppo vasto; voler cercare informazioni su qualcuno era più facile a dirsi che a farsi, anche se proveniva da una Terra Sacra.


Era quasi impossibile usare il suo nome, questo perché nel Regno Divino c'erano fin troppe persone che condividevano nomi simili.


Era perfino inutile basarsi sull'aspetto, questo perché in una popolazione di dieci milioni di miliardi di talenti, fin troppi avevano un aspetto simile. Se il campo di ricerca si fosse esteso all'intero Regno Divino, sarebbe stata una ricerca su una scala inimmaginabile.


"Ha... ottenuto le mie informazioni dall'Incontro di Arti Marziali Assoluto?" Chiese Lin Ming riconoscendo tacitamente le sue origini. Dato che stava partecipando all'Incontro di Arti Marziali Assoluto, aveva già scritto il suo nome e il suo Sect di provenienza quando si era registrato.


La giovane ridacchiò e attirò a sé l'uomo dalla pelle color grano. Disse con tono soave:"Le informazioni riguardo ai partecipanti del torneo possono essere guardate dal pubblico non appena il torneo inizia. Prima, perfino la nostra Terra Sacra non può vederle. Il motivo per cui lo sappiano è perché le nostre Terre Sacre radunano informazioni riguardo a tutte le stelle nascenti di varie Terre Sacre. Anche se quei talenti non sono una minaccia per noi, avere dati su di loro è comunque positivo, così siamo riusciti a trovarla."


Tutti i giovani d'élite sussultarono. Bisognava sapere che c'erano fin troppe Terre Sacre nel Regno Divino ed erano tutte separate da distanze elevatissime. Se uno avesse voluto mantenere sotto osservazione quei Sect, figuriamoci tutto il resto, solo il costo del trasmettere informazioni da tutti questi posti era sconvolgente, lasciava tutti esterrefatti al solo pensiero. Comunicare tra grandi mondi richiedeva un enorme numero di pietre del sole viola. Se le Terre Sacre delle Vere Arti Marziali possiedono informazioni sui geni delle altre Terre Sacre, probabilmente avevano stabilito una rete di informazioni. Il suo costo ogni anno doveva essere sconcertante.


"Questo moccioso proviene davvero da una Terra Sacra ordinaria. Bene, non dobbiamo più trattenerci." Zhong Wenshu sogghignò. Nonostante il clan dell'Antica Fenice fosse un'esistenza al picco tra le normali Terre Sacre, era ancora ben lontano dall'essere paragonabile al suo Sect. Questo perché la differenza di forza tra una Terra Sacra e quella di un Re del Mondo era semplicemente troppo grande. Se una normale Terra Sacra avesse subìto un torto da un'organizzazione di un Re del Mondo, non avrebbe potuto farci nulla.


"Eheh, questo Incontro di Arti Marziali Assoluto è un posto dove i grandi discepoli di Terre Sacre di Re del Mondo e discendenti di Empirei competono per la supremazia. Probabilmente i discendenti di Empirei occuperanno i primi cinque posti. Per quanto riguarda le altre posizioni, saranno occupate dai grandi geni di Terre Sacre di Re del Mondo. I discepoli di Terre Sacre ordinarie non sono altro che trampolini di lancio per gli altri! Per quanto riguarda i discepoli di Sect di ottavo livello e anche quei praticanti di arti marziali che non appartengono a nessuna influenza, sono carne da cannone!"


Disse con arroganza Sheng Yueping. La maggior parte dei giovani presenti proveniva da piccoli Sect e famiglie marziali. Figuriamoci un Sect di ottavo livello, alcuni non provenivano nemmeno da organizzazioni di settimo livello. Quando sentirono queste parole, fecero tutti una smorfia.


"Proprio delle parole feroci. Credi davvero che i discepoli delle Terre Sacre di Re del Mondo siano invincibili? Stai sottovalutando troppo gli eroi di questo mondo! Lascia te che ti dica che ci sono molti maestri tra la gente comune. Sono persone che hanno sperimentato opportunità fortunate sconcertanti, occasioni che non potresti mai immaginarsi. Non c'è bisogno di dire vanterie così assurde!"


Intervenne un giovane basso che chiaramente non aveva il supporto di un Sect. C'erano molti geni del genere che avevano incontrato una grande opportunità fortunata ed erano anche molto arroganti. Non si sarebbero ritirati nemmeno di fronte ad organizzazioni al livello di un Re del Mondo. Questo giovane basso chiaramente era una persona che aveva sperimentato un'enorme occasione fortunata.


"Nient'altro che una rana in un pozzo, un vero idiota!" Zhong Wenshu sogghignò. Sporse la mano e il suo corpo scricchiolò. La sua aura si scatenò all'improvviso. In quell'istante sembrò che fosse diventato un'antica bestia gigante che fece tremare tutti i coltivatori attorno.


I giovani presenti si sentirono come se una bestia feroce stesse premendo il loro collo. Iniziarono a sudare copiosamente.


Poi il giovane basso tossì e fu scaraventato all'indietro, impattando contro un muro.


"Com'è possibile?!"


I giovani dei piccoli Sect ne furono scioccati. Prima della competizione combattere non era proibito?


Il giovane basso non era rimasto ferito. Si rimise in piedi, imbarazzato e pallido. I suoi occhi erano pieni di incredulità mentre lanciava un'occhiataccia verso Zhong Wenshu. Cos'era successo? Non era un attacco?


"È aura!"


Gridò all'improvviso qualcuno tra la folla. Prima, quando la folla di praticanti di arti marziali era entrata nella casa d'aste, erano stati respinti dall'aura delle guardie. Questa terra dei sogni impediva di combattere e soffocava l'intento omicida. Tuttavia non fermava l'aura di qualcuno.


Zhong Wenshu chiaramente l'aveva scoperto e quindi aveva usato questo metodo senza riserva. Questo era il motivo per cui il giovane basso era stato scaraventato all'indietro solo dalla sua aura.


Le persone che avevano osato parlare prima erano sicure di sé e questa fiducia doveva provenire da qualche considerevole opportunità fortunata. Anche così, nessuna di loro poteva opporsi a Zhong Wenshu.


Questo fece rabbrividire molti giovani. All'inizio erano pieni di sicurezza e avevano iniziato a fare sogni di gloria al pensiero di unirsi all'Incontro di Arti Marziali Assoluto. Volevano usare i geni dei grandi Sect come trampolini di lancio.
Bisognava dire che la maggior parte di queste persone aveva sperimentato qualche sorta di incontro fortuito durante la loro vita e molti di loro erano sicuri di poter ottenere la gloria in futuro. Non credevano di essere inferiori a questi discepoli di Terre Sacre di Re del Mondo, ma quando videro la forza terrificante di Zhong Wenshu, tutta la loro fiducia iniziò a svanire. Un grande genio del Regno Divino era molto più potente di quanto immaginassero!


Zhong Wenshu sogghignò con sdegno e non degnò più di uno sguardo il giovane basso. Si girò verso Lin Ming e sorrise lievemente, leccandosi le labbra disse:"Sei un idiota leggermente più forte. Ti aspetterò. Non vedo proprio l'ora che la competizione inizi!"


"Anche io non vedo l'ora." Lin Ming sorrise. Quando videro la sua reazione, tutti sussultarono.


Questo moccioso, come poteva dire parole del genere dopo aver visto quanto era formidabile Zhong Wenshu?


Era davvero potente? O stava fingendo?


Lasciando queste persone a discutere tra di loro, Lin Ming lasciò la casa d'aste e andò a trovare una dimora temporanea. Nella Capitale Imperiale Immemore c'erano semplicemente fin troppe case vuote. Lin Ming tirò fuori alcune semplici formazioni dal suo anello spaziale e iniziò a posarle attorno al suo rifugio. In una situazione in cui non si poteva usare vera essenza in modo offensivo, una semplice formazione sarebbe stata sufficiente a fermare qualsiasi genio dall'entrare perché era impossibile rompere questa formazione difensiva solo con l'aura.


Dato che gli rimaneva un mese di tempo, Lin Ming non avrebbe sprecato tempo. Invece scelse di coltivare qui.


Ciò che desiderava sapere era se questa terra dei sogni era come il mondo reale, i miglioramenti della sua coltivazione qui sarebbero stati riflessi dal suo vero corpo?


Lin Ming rifletté. Così iniziò ad allenarsi. Si sedette su un letto di pietra, chiuse gli occhi e usò l'intento marziale etereo. Ogni cosa attorno a lui divenne lucida.


Questo mondo dei sogni conteneva le leggi complete dell'Empirea Sogno Divino. Queste leggi contenevano innumerevoli misteri ed erano anche indipendenti dalle Leggi del Regno Divino. Coltivando qui si potevano ottenere dei risultati diversi.


Lin Ming non iniziò a coltivare a caso. Prima provò ad analizzare le leggi del mondo dei sogni. Naturalmente con la sua attuale abilità era impossibile per lui percepire i misteri delle leggi di questo mondo. Ciò che voleva scoprire era quale dei suoi metodi di coltivazione era più adatto a questa terra dei sogni e quale sarebbe stato il più rapido.


Prima provò con il Codice dell'Antica Fenice, il Manuale del Tiranno Celeste, il Chaotic Virtues Combat Meridian e poi anche con l'Arte della Grande Alabarda Sanguigna.


In seguito passò alle due potenze trascendenti: la Forza del Dio Blasfemo e il campo di arti marziali demoniaco!


Nemmeno queste due potenze trascendenti riuscirono a rivelare dei buoni effetti.


Nonostante fossero allo stesso livello delle leggi del mondo dei sogni, la sua esperienza nell'usarle naturalmente era inferiore all'Empirea Sogno Divino.


Una potenza trascendente era la saggezza e la conoscenza di un Empireo. Se uno avesse voluto praticarla, naturalmente non sarebbe stato semplice. Arrivare ad un livello elevato era estremamente difficile.


Dopo aver coltivato la Forza del Dio Blasfemo, Lin Ming era riuscito solo a fare germogliare una Pianta del Dio Blasfemo. Lungo la strada, aveva sperimentato molte occasioni fortunate e aveva assorbito un'enorme quantità di potere del fulmine e del fuoco. Anche le tribolazioni di questi due elementi erano state assorbite da lui.


Per quanto riguardava l'intento marziale demoniaco, questa era solo la punta dell'iceberg della vera potenza trascendente di Primordius.


Per questo, le potenze trascendenti di Lin Ming erano equamente soppresse dalle leggi della terra dei sogni.


"Anche le potenze trascendenti non funzionano... non ho dei metodi di coltivazione più forti..." Lin Ming mormorò tra sé e sé. Poi si agitò. Nel suo dantian sentì tremare lievemente il Cubo Magico!


"Mm?"


Lin Ming ne fu sorpreso.


Perché il Cubo Magico avrebbe vibrato? Fino ad ora non era riuscito ad attivare l'oggetto da solo. In passato, quando Mu Qianxue aveva usato il Cubo Magico, era stata ad un passo dal diventare un Re del Mondo!


Quando esaminò il suo corpo, Lin Ming scoprì che c'erano lievi distorsioni nello spazio attorno al Cubo Magico. Scie di luce cristallina apparirono, muovendosi costantemente sulla superficie del Cubo Magico, come arcobaleni che offuscavano i confini tra la fantasia e la realtà.


Queste linee erano imprevedibili e splendide, come se contenessero sconfinati misteri.


<em>'Strano. Perché sarebbe avvenuto un cambiamento nel Cubo Magico qui? Non sta ancora riposando nel mio corpo? O, questa terra dei sogni è così perfetto e completo da formare una vera proiezione di un oggetto divino come il Cubo Magico?'</em>


Mentre ci stava pensando, Lin Ming prestò capì la situazione. Si poteva dire che la sua anima fosse nello spazio della terra dei sogni, ma in realtà la sua anima era ancora nel suo corpo dormiente. Dato che il Cubo Magico era nel suo corpo, sicuramente potevano connettersi l'uno all'altro.


Inoltre, il fenomeno apparso durante il suo nono Stadio della Distruzione aveva incluso la Perla Demoniaca, la Tessera Viola e il Cubo Magico. Erano strumenti divini che si occupavano rispettivamente dell'essenza, dell'energia e del divino. Per quanto riguardava il Cubo Magico, era uno strumento supremo che rappresentava il divino, in altre parole l'anima. Per quanto riguardava la terra dei sogni dell'Empirea, questo era un mondo formato dalle fondamenta dello spirito. Chiaramente non poteva tenere fuori il Cubo Magico perché l'artefatto era l'antenato di tutti i fenomeni riguardanti lo spirito.
                                


                                



