---
title: Capitolo 1199 – Verso la Città delle Vere Arti Marziali
pubDate: 2025-12-15T08:37:10.329Z
tags:
    - mw
---


<em>Capitolo regolare,
0 capitoli in coda, 0/5
da editare
-Schadenfreude</em>


Il massacro nel Grande Mondo delle Vere Arti Marziali diventò sempre più intenso mentre i guerrieri si radunavano nelle vicinanze della Città delle Vere Arti Marziali. In confronto alla Capitale Imperiale Immemore, quel territorio aveva molti più posti per cacciare e uccidere. Solo la Cresta Sigilla Demoni stessa era lunga e ampi quasi mille chilometri.


Nonostante la Cresta Sigilla Demoni fosse il territorio di caccia di più alto livello vicino alla Città delle Vere Arti Marziali, non tutti i coltivatori sceglievano di andare lì. Ad esempio Zhong Wenshu e i tre prodigi del Palazzo Marziale Sheng avevano scelto di andare in una gola senza nome vicina. Questo canyon era tortuoso, profondo e anche molto ben nascosto. Il livello degli incubi all'interno non era alto.


Il motivo per cui l'avevano scelto era principalmente per la sicurezza.


Che fosse Lin Ming o certi maestri della Città delle Vere Arti Marziali, era probabile che potessero essere cacciati e uccisi.


"Hai sentito quelle voci? Sembra che sia apparso qualche strano mostro dal pelo rosso nella Cresta Sigilla Demoni che dà la caccia a grandi maestri. Sono state uccise anche persone con una posizione simile alla nostra." Disse con solennità Sheng Tianhao.


"Questa è una questione che dovranno gestire i primi dieci maestri in classifica; non dobbiamo preoccuparcene. Non dovrebbe nemmeno influenzare la nostra posizione, così siamo molto più al sicuro qui. Inoltre sono già passati cinque mesi. Si sta avvicinando la seconda fase delle eliminazioni. Dovrebbe essere rimasto solo un mese. Durante la seconda fase il numero di partecipanti sarà ancora più esagerato rispetto all'ultima fase. Credo che Lin Ming inizierà a muoversi."


"Mi chiedo cosa stia facendo quel bastardo visto che esce fuori solo alla fine. Vabbè, dovremo solo evitarlo e andrà bene."


Mentre menzionava Lin Ming, Sheng Yueping strinse i denti. Quando lui e i suoi fratelli avevano combattuto contro Lin Ming, il divario tra loro era stato insuperabile. Era un ricordo vivido che sarebbe rimasto sempre impresso nella sua memoria, l'umiliazione più intensa della sua vita.


L'ipotesi di Shent Yueping non era sbagliata. Da quando Lin Ming aveva ucciso i tre prodigi del Palazzo Marziale Sheng, aveva continuato ad isolarsi e non era andato a caccia nemmeno una volta.


La sua posizione peggiorò rapidamente.


Quando la seconda fase di eliminazioni era terminata, il valore degli incubi era aumentato drasticamente. Molti partecipanti accumularono rapidamente punti merito. Visto che Lin Ming non stava facendo nulla, naturalmente la sua posizione diminuì mentre i suoi punti merito non aumentavano.


Al primo giorno, passò dalla 30.000esima alla 33.000esima posizione. Dopodiché diminuì di 2000-3000 posizioni ogni giorno. In un solo mese era uscito dai primi centomila posti del Decreto Sigillo Divino.


E più diminuiva la sua posizione e più lo faceva velocemente. Al momento era al circa al 280.000esimo posto.


Per quanto riguardava il Decreto Sigillo Divino, rientrava solo tra i primi 300.000 nell'intero Regno Divino. In altre parole, presto Lin Ming sarebbe uscito dal Decreto Sigillo Divino!


Nel Grande Mondo Zaohua, il cambiamento di posizione di Lin Ming naturalmente fu notato da innumerevoli discepoli e Anziani del Culto Wujian.


"Quel Lin Ming, non è il marito delle apprendiste junior? Come mai la sua posizione sta precipitando?"


"Sì, non era molto forte?"


"Sembra che presto uscirà dal Decreto Sigillo Divino."


Dopo un po' molti discepoli del Culto Wujian non poterono trattenersi dal discutere. Poi risuonò una voce burbera:"Questo calo è avvenuto solo perché non si è mosso negli ultimi due mesi. Inoltre, se ignorassimo questo e guardassimo solo la sua posizione, diventerebbe comunque un Sacro Lord negli stadi avanzati in futuro. È un praticante di arti marziali asceso dai piani inferiori, eppure è riuscito ad ottenere un tale successo. Voi invece siete nati nel Regno Divino e non avete fatto nulla con le vostre vite! Così, prima di parlare degli altri, assicuratevi di avere i requisiti per farlo!"


Il Grande Anziano del Culto Wujian li rimproverò spietatamente. Questi discepoli si imbarazzarono immediatamente.


Il Grande Anziani scorse tutti i discepoli con lo sguardo. Il motivo per cui l'aveva detto era perché, quando Mu Qianyu e Qin Xingxuan gli avevano chiesto di cercare il nome di Lin Ming, allora il giovane non era riuscito a superare i 1000 punti merito e questo era continuato per molto tempo. Per qualche motivo sconosciuto Lin Ming non aveva fatto nulla. Probabilmente sarebbe successo anche durante la seconda fase delle eliminazioni.


"Questo Lin Ming... è davvero paziente. Manca ancora un altro mese della seconda fase... dovrebbe tornare tra i primi 30.000."


Disse tra sé e sé il Grande Anziano, in realtà però non era sicuro nemmeno lui di cosa stava accadendo. Prima, durante la fase precedente, non aveva notato l'aumento di posizione di Lin Ming. Aveva visto solo i suoi risultati finali straordinari.


Stavolta però l'avrebbe osservato con attenzione dall'inizio alla fine.


Nel palazzo fluttuante del Culto Wujian, anche Mu Qianyu e Qin Xinguxuan stavano fissando il Decreto Sigillo Divino.


Nonostante le due avessero capito il motivo del calo di posizione di Lin Ming, una diminuzione del genere le rese comunque nervose. In particolare Qin Xingxuan si agitò. Temeva che fosse accaduto qualcosa a Lin Ming. Non era preoccupata di quanto fosse forte, ma temeva che il Culto Wujian non l'avrebbe scortata a vedere Lin Ming se non avesse ottenuto una posizione stellare.


Quando Mu Qianyu notò l'agitazione di Qin Xingxuan, disse con tono gentile:"Sorellina Xingxuan, non essere così nervosa. Non c'è assolutamente bisogno di preoccuparsi della sua forza. Anche se avesse incontrato un guerriero più potente e fosse stato sconfitto, si riprenderà velocemente e otterrà almeno un risultato simile alla volta precedente.


"Mm... capisco." Qin Xingxuan annuì.


E in quel momento, nella terra dei sogni del Grande Mondo delle Vere Arti Marziali, Capitale Imperiale Immemore.


Lin Ming era seduto su un letto di pietra. All'improvviso spalancò gli occhi. Luci multicolori apparirono attorno a lui. Assorbì con avidità tutto come una balena che risucchiava acqua. Ben presto l'energia entrò nel suo spirito, incidendo il quarto marchio spirituale.


I quattro marchi del sogno divino erano tutti diversi. I primi due erano molto più brillanti degli ultimi due, che erano molto più spenti. Era chiaro che fosse perché non erano stati ancora nutriti con abbastanza energia del sogno divino.


Dal momento in cui Lin Ming era entrato nella terra dei sogni con i suoi cinque mesi di coltivazione, aveva scoperto di aver ottenuto enormi benefici sotto l'aspetto spirituale. La sua coltivazione era anche aumentata gradualmente, avvicinandosi agli stadi intermedi del Mare Divino Realm col passare dei giorni.


Per quanto riguardava il suo spirito da battaglia, si avvicinava alla perfezione dell'oro. Se il suo spirito da battaglia avesse raggiunto il livello perfetto, allora il prossimo stadio sarebbe stato quello di uno spirito da battaglia blu. Allora il potere e l'intensità del suo spirito da battaglia sarebbero aumentati drasticamente.


Lin Ming chiuse gli occhi e disse tra sé e sé:"La mia forza spirituale è il doppio più potente rispetto a prima che allenassi la Legge del Sogno Divino! È un aumento fin troppo terrificante. L'Empriea Sogno Divino è davvero un genio incredibile. È riuscita a stabilire il suo metodo per temprare l'anima e fonderci vera essenza..."


Lin Ming sospirò. La sua anima, in confronto a quella di qualcuno che non aveva allenato la Legge del Sogno Divino, era come la differenza tra il corpo di un praticante di arti marziali e un mortale che era solo forzuto. La differenza tra i due era netta.


Uno spirito potente portava ogni sorta di beneficio. Ad esempio la percezione divina, l'alchimia, la raffinazione, tutto questo era correlato all'anima. In futuro non avrebbe avuto problemi di coltivazione a causa della sua forza spirituale insufficiente.


Naturalmente il vantaggio più diretto era l'aumento di forza spirituale. Lin Ming poteva anche percepire un'area il doppio più ampia rispetto al passato.


Inoltre la chiarezza di questa sonda era raddoppiata!


Questo valeva in particolare per la sua sensibilità nei confronti dell'energia del sogno divino. Mentre comprendeva sempre di più la Legge del Sogno Divino, la sua sensibilità nei confronti di questa energia miracolosa era diventata dieci volte più forte.


Ora, mentre chiudeva gli occhi, Lin Ming poteva sentire chiaramente la massa di luci del sogno divino nel raggio di cento chilometri. Questi bagliori avevano colori e tinte diverse. Alcune erano più scure, altre più brillanti, alcune erano più piccole e altre più grandi. Tutte rappresentavano varie concentrazioni di energia del sogno divino.


E queste concentrazioni si formavano in due situazioni: in un partecipante e in un incubo.


Lin Ming scoprì anche che l'energia degli incubi era diversa da quella dei partecipanti. L'energia nell'incubo spesso erano masse di luce singole di un colore solo.


 Per quanto riguardava quella dei partecipanti, era molto più mista. Dopotutto uccidevano un enorme numero di incubi e radunavano ogni sorta di energia diversa dai loro corpi.


<em>'Dovrei uscire e andare a caccia ora. Devo uccidere un po' di partecipanti o incubi così da poter ottenere più energia del sogno divino per nutrire i miei marchi del sogno divino.</em>'


Pensò Lin Ming. Poi lasciò la sua stanza e si mosse verso la Gola degli Incubi a mille chilometri di distanza dalla Capitale Imperiale Immemore.


Tuttavia, lungo la via scoprì che non c'erano molti maestri. Poteva percepire facilmente fino ad un raggio di cento chilometri i densi raduni di energia del sogno divino. Eppure non poteva trovare nessun maestro di alto livello in questa ampissima zona di caccia.


Se ci fossero stati pochi praticanti di arti marziali, allora gli incubi si sarebbero evoluti molto lentamente. Gli incubi avrebbero avuto un numero di punti merito corrispondentemente basso.


"Dove sono andati tutti i maestri? Che siano andati in un'altra città?" Lin Ming si accigliò. Dopo la prima fase di eliminazioni, solo l'1% dei partecipanti del Grande Mondo delle Vere Arti Marziali era rimasto. Un numero così piccolo poteva ottenere più punti merito solo radunandosi. Sembrava che i guerrieri della Capitale Imperiale Immemore fossero migrati in qualche altro territorio.


Lin Ming catturò i praticanti di arti marziali più potenti nelle vicinanze per confermare le sue ipotesi.


"Città delle Vere Arti Marziali... sembra che i maestri della Capitale Imperiale Immemore siano andati tutti lì..."
                                


                                



