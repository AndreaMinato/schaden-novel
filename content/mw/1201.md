---
title: Capitolo 1201 – Assassinio
pubDate: 2025-12-15T08:37:10.330Z
tags:
    - mw
---


<em>Capitolo regolare,
20 capitoli in coda (20 di lorenzo), 0/5
da editare
-Schadenfreude</em>


Seguendo le indicazioni dei tre discepoli della montagna dei cinque fiori, Lin Ming trovò un'ottima residenza nella città delle Vere Arti Marziali. E, visto che c'erano molte persone, riuscì a capire la situazione generale del centro attraverso le loro conversazioni.


Aveva potuto solo comprendere a grandi linee chi erano le persone più forti visto che non avevano combattuto formalmente tra di loro.


Molti credevano che Zanna di Drago fosse il numero uno nel Grande Mondo delle Vere Arti Marziali. Zanna di Drago era solo un soprannome; nessuno sapeva il suo vero nome. In questa terra dei sogni molte persone usavano un soprannome.


L'arma del guerriero numero uno era la Lama Zanna di Drago. Le sue origini erano un mistero. Non apparteneva alle Terre Sacre delle Vere Arti Marziali e forse nemmeno ad una Terra Sacra di Re del Mondo. Nessuno sapeva da dove provenisse davvero.


Tutti però erano certi che non fosse al primo posto, ma tra i primi cinque.


La prima posizione apparteneva ad un grandissimo genio delle Terre Sacre delle Vere Arti Marziali: Wu Guiyun.


Wu Guiyun era anche uno dei partecipanti più potenti del Grande Mondo delle Vere Arti Marziali.


Dopo che Lin Ming lo venne a sapere, chiese con sospetto:"Se Wu Guiyun è primo, allora perché molti pensano che Zanna di Drago sia più potente?"


Il giovane vestito di giallo disse:"Puoi già fare un'ipotesi da ciò che ho detto, e cioè che i membri delle Terre Sacre delle Vere Arti Marziali si tengono alla larga da Zanna di Drago se lo vedono. Zanna di Drago si è appropriato di un'area di caccia che nessuno è riuscito a sottrargli. A nessun altro è stato concesso un trattamento del genere. Le Terre Sacre delle Vere Arti Marziali è un enorme titano della città delle Vere Arti Marziali. Normalmente chiunque li vede dovrebbe tremare di paura!"


"Oh?" Lin Ming alzò le sopracciglia. Nella Capitale Imperiale Immemore non succedeva così. A parte indicare la forza relativa, le origini della propria famiglia non fornivano vantaggi. Non era come nella città delle Vere Arti Marziali dove si poteva opprimere gli altri usando la reputazione del proprio Sect di appartenenza.


Il giovane vestito di giallo continuò a dire:"Pensandoci, capirei i motivi. In questa città, le Terre Sacre delle Vere Arti Marziali hanno i migliori geni. Nessuno osa provocarli. Anche se la tua forza è uguale alla loro, nessuno ha abbastanza coraggio per opporsi a loro. Tutti i migliori territori di caccia vicini sono stati presi da loro e ci sono pochissime aree che sono divise tra gli altri.
Inoltre, se li incontrassi fuori, tutto ciò che potresti fare è permetterli di ucciderti. Scappare sarebbe il miglior esito possibile. E anche allora, è impossibile vendicarsi di loro; la tua sola possibilità è di sopportare la vergogna. Se li uccidessi, allora una volta che resuscitassero il giorno dopo, ci sarebbero dei praticanti di arti marziali più potenti ad inseguirti.
E se li ucciderai, ti inseguiranno persone ancora più forti. Sono come le gang del mondo mortale. Anche se uccidi una figura poco importante della gang, sarebbe comunque un affronto per il gruppo. Potrebbero usare tutte le loro forze per contrattaccare.


"Faresti eccezione solo... se fossi più potente di tutti i guerrieri delle Terre Sacre di Vere Arti Marziali!"


"E Zanna di Drago è riuscito a farlo!"


L'espressione del giovane vestito di giallo si riempì di ammirazione. Era chiaro che fosse pieno di timore reverenziale nei confronti di Zanna di Drago, qualcuno capace di affrontare tutte le Terre Sacre di Vere Arti Marziali solo con la sua forza.


Anche Lin Ming sentì una grande ammirazione nei confronti di Zanna di Drago. Sospirò lievemente. Sembra che anche se l'Empirea Sogno Divino stesse gestendo questo Incontro di Arti Marziali Assoluto, era comunque impossibile creare un torneo completamente giusto tra dieci milioni di biliardi di geni. Un genio di un grande Sect aveva molto più supporto e aiuto di qualcuno di umili origini. Era molto più facile ottenere punti merito per qualcuno che proveniva da un'organizzazione importante.


Tuttavia l'opera dell'Empirea Sogno Divino poteva essere già definita perfetta. Con il passare del tempo, il torneo sarebbe diventato sempre più giusto.


"Zanna di Drago ha già combattuto contro Wu Guiyun?" Chiese Lin Ming.


"Ho solo sentito qualche diceria. Si dice che i due abbiano combattuto brevemente solo una volta. Una persona di alto livello delle Terre Sacre delle Vere Arti Marziali voleva uccidere Zanna di Drago e rubare i suoi punti merito, ma alla fine è stato ucciso facilmente.


"Allora, dopo che la persona è resuscitata, è strisciata dal suo apprendista Senior Wu Guiyun e gli ha chiesto di uccidere Zanna di Drago per vendicarsi. Poi si dice che Wu Guiyun abbia cercato Zanna di Drago nella Cresta Sigilla Demoni. I due si sono scambiati una sola mossa e Wu Guike è stato respinto dalla spada di Zanna di Drago. Poi Wu Guike ha portato via i suoi apprendisti junior senza dire una sola parola. Anche i compagni che ha portato erano praticanti di arti marziali di alto livello, ma perfino diversi di loro insieme non sono riusciti a fare nulla contro Zanna di Drago. Da allora non hanno osato più attaccare Zanna di Drago. Quando lo vedono, scappano tutti con la coda tra le gambe."


"Non so se Zanna di Drago ha davvero combattuto contro Wu Guiyun, ma tutti possono vedere che i discepoli delle Terre Sacre delle Vere Arti Marziali temono Zanna di Drago e lo evitano il più possibile. Quindi molte persone lo considerano un segno della sua supremazia. E i punti merito non rappresentano tutto. Ci sono dei maestri a cui non importa della fama e desiderano solo sfidare i maestri più forti."


Disse frettolosamente il giovane vestito di giallo. Dopo aver sentito questo, Lin Ming si incuriosì molto di questo Zanna di Drago.


"Wu Guiyun... Zanna di Drago... le origini di questo Zanna di Drago sono proprio un mistero. Non proviene dalle Terre Sacre delle Vere Arti Marziali, eppure è così potente. Il Regno Divino è incredibilmente vasto, così ci devono essere molte persone che hanno colto opportunità fortunate sconvolgenti e che hanno anche un talento incredibile. Non è insolito che appaia qualcuno come lui..."


I geni delle Terre Sacre di un grande Re del Mondo erano forti, ma avevano un numero limitato di persona a disposizione. Poteva contenere un biliardo di uomini, ma se i loro geni venissero paragonati ai rari guerrieri straordinari che erano apparsi tra la miriade di persone del Regno Divino, non si sapeva chi sarebbe stato il più potente!


"Dovrò andare nella Cresta Sigilla Demoni prima..."


Lin Ming fece il suo piano. Poi partì per la città delle Vere Arti Marziali, usò la sua tecnica di movimento e volò dritto verso la Cresta Sigilla Demoni.


Attraversare una distanza di 3000 chilometri avrebbe richiesto solo un bastoncino di incenso di tempo per Lin Ming.


Mentre si avvicinava alla Cresta Sigilla Demoni, rilasciò la sua percezione. Vide innumerevoli enormi luci brillanti con l'occhio della sua mente. Molte di queste masse erano perfino più accese di lui.


Naturalmente questo era successo perché la sua posizione era precipitata ed era finito tra i primi 100 del Grande Mondo delle Vere Arti Marziali.


"Ci sono molti potenti incubi laggiù. Se li uccidessi, potrei ottenere una buona quantità di punti merito."


Nessun potente incubo poteva sfuggire al senso divino di Lin Ming. In termini di massacro di incubi, nessuno era veloce o efficace quanto lui.


Lin Ming aveva appena iniziato a volare verso gli incubi che risuonò una voce cupa e piena di intento omicida:"Amico! Questi sono i nostri territori di caccia, non capisci le regole?!"


Lin Ming si accigliò. Si girò e vide che non troppo lontano si erano radunati sei praticanti di arti marziali. Erano tutti di corporature diverse, ma gli abiti che indossavano avevano gli stessi motivi. Sul pettorale destro era stato ricamato uno strano simbolo, che sembrava assochilometrire ad un astratto carattere che significava 'Vero'.


Lin Ming aveva visto questo simbolo molte volte nella Capitale Imperiale Immemore. Quando era arrivato nel mondo del Sogno Divino, aveva anche visto due geni delle Terre Sacre delle Vere Arti Marziali con questo simbolo sulle loro fronti. Era chiaro che appartenessero tutti alle Terre Sacre delle Vere Arti Marziali.


'<em>Eheh, sembra che i tre della montagna dei Cinque Fiori avessero ragione. Sono proprio un gruppo prepotente che ha occupato le migliori aree di caccia attorno alla città delle Vere Arti Marziali. I praticanti di arti marziali dei Sect più piccoli possono solo condividere gli avanzi.</em>'


Mentre Lin Ming stava pensando a questo, uno dei sei disse:"Fratellone, perché stai parlando così gentilmente con una persona come lui? È chiaramente un novellino di quest'area. Tanto vale ucciderlo qui e andare avanti. Mi chiedo se questo idiota ha dei punti merito che possiamo condividere."


Questa persona aveva parlato con un tono estremamente alto, chiaramente voleva che Lin Ming lo sentisse. Accanto a lui sembrava che ci fosse il capitano del gruppo. Era stato lui ad avvertire Lin Ming. Aveva la pelle scura ed era estremamente alto. Il suo sguardo era tagliente e il suo viso spigoloso.


Quest'uomo dalla pelle scura strinse gli occhi ed esaminò la coltivazione di Lin Ming. Sentiva che c'era qualcosa di un po' strano in lui.


Non avrebbe attaccato imprudentemente senza capire la situazione, ma questo non significava che avesse paura. Nell'intera città delle Vere Arti Marziali, a parte qualche persona specifica, nessuno osava attaccarlo.


"Lo dirò un'ultima volta. Vai via da qui. Questa è la nostra area di caccia." Le sue parole non sembravano scortesi, né troppo irrispettose, ma in realtà erano piene di intento omicida e minaccia.


"Non lo hai sentito? Sbrigati e vattene fuori dalle palle se non vuoi morire! Considerati fortunato stavolta!" Gridò ancora una volta il fratello minore dell'uomo con la pelle scura. In realtà non proveniva dalle Terre Sacre delle Vere Arti Marziali, ma era solo un sottoposto. Molte volte un cane avrebbe abbaiato con impazienza anche se il suo padrone fosse rimasto in silenzio.


Lin Ming rise. Poi guardò questo sottoposto come se fosse uno stupido pagliaccio:"Ho sempre camminato dove volevo. Che intendi? Che ne dici di dimostrarlo per me?"


"Vuoi morire!"


Disse il fratello minore, infuriato. Fu il primo ad attaccare. E mentre lo faceva, anche gli altri cinque dietro di lui si mossero. Nonostante il capo fosse un po' guardingo, era solo perché non aveva capito completamente i limiti e le origini di Lin Ming, non perché temesse Lin Ming stesso.


<em>Woosh! Woosh!</em>


Due spade si trasformarono in raggi di luce che puntarono al cuore e alla gola di Lin Ming. Allo stesso tempo qualcuno arrivò in un batter d'occhio dietro Lin Ming, brandiva una sciabola mentre menava un fendente verso la testa di Lin Ming.


Tutto questo accadde solo in un attimo di secondo.


Tuttavia, proprio mentre queste persone pensavano di stare per ucciderlo, anche Lin Ming si mosse.


Ad una velocità incredibile, una a cui non avrebbero potuto reagire, Lin Ming scattò in avanti lasciando solo un'immagine residua. Gli attacchi di tutti e sei mancarono il bersaglio!


<em>Woosh!</em>


La Lancia del Sangue della Fenice sibilò. La punta fredda disegnò una luna crescente a mezz'aria. Con un bagliore rosso, senza una tecnica marziale e solo una mossa soverchiante, i tre discepoli del Grande Mondo delle Vere Arti Marziali furono divisi a metà dalla vita, il sangue iniziò a schizzare.


Tre persone furono uccise all'istante, lasciandone tre dietro.


Questi tre, incluso il capitano dalla pelle scura e il suo sottoposto rumoroso.


"Cosa?!"


I tre partecipanti restanti guardarono a terra e videro i tre cadaveri che ancora perdevano sangue. Questo improvviso cambiamento li scioccò tutti. Sapevano che stavolta erano nei guai. La differenza di forza era semplicemente troppo grande; non c'erano possibilità di fuggire.


Nonostante fossero nella me**a, il giovane con la pelle scura mantenne comunque la calma. Questo perché sapeva di avere il supporto del suo Sect.


Il giovane dalla pelle scura si inquietò quando vide l'espressione impassibile di Lin Ming e la lancia macchiata di sangue. "Fermo! Amico, mi scuso se ti abbiamo offeso prima, ma è tutto un grave malinteso. Siamo i discepoli delle Terre Sacre delle Vere Arti Marziali, quindi dovresti darci un po' di tregua. Hai ucciso quei tre prima, ma non sapevi chi fossero. Posso aiutarti a risolvere questo problema e ad assumermi la responsabilità di questa questione, così nessuno proverà a vendicarsi di te."


Disse frettolosamente il giovane dalla pelle scura, temendo che Lin Ming non sapesse che proveniva dalle Terre Sacre delle Vere Arti Marziali.
                                


                                



