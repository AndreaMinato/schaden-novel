---
title: Capitolo 1220 – Occhi Accecati dal Fulmine
pubDate: 2025-12-15T08:37:10.333Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener">https://shop.spreadshirt.it/novelle-leggere/</a>


<em>CAPITOLO SPONSORIZZATO ringraziamo Lorenzo!
7 capitoli in coda (7 di Lorenzo), 0/5
da editare
-Schadenfreude</em>


Un'esplosione terrificante risuonò per diverse centinaia di chilometri. Le onde d'urto viola seminarono distruzione nella terra, rompendo ogni barriera. Sembrava che un sole viola fosse caduto nel mondo!


Questa luce divina era chiaramente visibile anche da 10.000 chilometri!


"Roaaaar!"


Il mostro al pelo rosso ruggì di dolore. C'era un buco enorme spesso mezzo piede nel suo corpo. Metà del suo cuore era stato bruciato, insieme a quasi tutto il suo sangue!


Stese con furia gli artigli, voleva usare il suo ultimo respiro per afferrare la testa di Lin Ming!


Il giovane sogghignò. Tirò via la Lancia del Sangue della Fenice!


<em>Puff!</em>


La metà bruciata del mostro dal pelo rosso era stata strappata via; pezzi di carne e sangue piovvero a terra!


Tuttavia la forza vitale di questo mostro era arrivata ad un livello quasi inimmaginabile. Trascinò il suo corpo gravemente ferito e si lanciò verso Lin Ming.


Impassibile, Lin Ming attaccò di nuovo. Il potere violento e selvaggio del fulmine infilzò la testa della creatura.


Con un colpo e uno strattone, la testa del mostro dal pelo rosso esplose come un melone. Il suo fisico forte e robusto fremette per un po' di tempo, poi morì!


"Finalmente l'ho ucciso."


Lin Ming sospirò. In quel momento, a causa di quel colpo, il cielo sopra di lui era avvolto da delle dense nuvole nere. Queste nubi erano radunate insieme in un enorme vortice di saette. Con questo colpo, aveva ricreato un dominio del fulmine temporaneo. In lontananza si poteva scorgere la luce crepitante color viola.


E nella Catena Montuosa della Rupe Bianca, c'erano ancora molti partecipanti; erano occupati a pianificare cosa fare dopo aver perso la loro base sicura.


E, in quel momento, videro un enorme pilastro di luce viola all'orizzonte!


"Guardate laggiù! Cos'è quello?!"


Non si sapeva chi avesse gridato, ma tutti iniziarono a guardare. videro che in lontananza il cielo era diventato viola. Innumerevoli fulmini cadevano come torrenti sulla terra!


"È luce divina nata dal fulmine?"


"Sicuramente sono le Leggi del Fulmine. Anche da così lontano posso percepire la loro immensa forza. Cielo, mi chiedo chi stia combattendo."


Dalla Catena Montuosa della Rupe Bianca questo pilastro di luce sembrava stretta, ma l'impatto che aveva causato era inimmaginabile. A causa di questo fenomeno, nuvole oscure avvolgevano i cieli, ricoprendo la terra per centinaia e centinaia di chilometri. Tutti i praticanti di arti marziali potevano sentire l'energia terrificante contenuta in queste nubi. Anche da 10.000 chilometri di distanza questa sensazione li faceva tremare di paura!


"Quella direzione... non è la direzione in cui sono andati Lin Ming e il mostro dal pelo rosso?"


"Sì, è vero, è quella direzione! Che Lin Ming stia combattendo contro il mostro dal pelo rosso?"


"Cielo! Che tipo di abilità, che tipo di metodo di combattimento è questo? È l'attacco di Lin Ming o di quel mostro dal pelo rosso?"


Gridò qualcuno per il panico, traspariva timore reverenziale e orrore dalle loro voci. Tutti si scambiarono un'occhiata, lo sbigottimento e l'incredulità erano stampati sui loro volti. Questa forza era semplicemente troppo terrificante!


In quel momento, un discepolo principale delle Terre Sacre delle Vere Arti Marziali tra i primi venti posti esitò per un momento per poi dire:"Non dovrebbe essere..."


"Se quel mostro dal pelo rosso fosse così potente, allora non avrebbe avuto bisogno di fuggire. Per quanto riguarda Lin Ming, credo che primeggi nella sua tecnica di trasformazione del corpo. In termini di sistema di raduno dell'essenza e di comprensione ed uso delle leggi è un po' carente. I due non dovrebbero essere capaci di scagliare un attacco del genere."


"Allora chi potrebbe essere? C'è un'esistenza ancora più potente nel Grande Mondo delle Vere Arti Marziali? È un super mostro ancora più formidabile del mostro dal pelo rosso, qualcosa come un sovrano degli incubi?"


Chiese con curiosità qualcuno, peso nei suoi sogni. Nel Mondo del Sogno Divino, se poteva nascere un mutante come il mostro dal pelo rosso, allora non sarebbe strano se apparisse un sovrano degli incubi.


Se esistesse davvero un mostro del genere, allora Lin Ming sarebbe stato davvero in difficoltà!


"C'è qualche possibilità... se è così, temo che Lin Ming sia già morto. Non mettere troppo alle strette un nemico all'angolo; gli antichi detti non sono sbagliati. Lin Ming è stato troppo imprudente."


"Solo che l'orda di bestie è stata davvero troppo feroce dopo l'inizio della terza fase, altrimenti non sarebbe accaduta una cosa del genere a Lin Ming. Ma, anche se è stato sciocco stavolta, con la sua forza dovrebbe ritornare tra i primi tre posti di questo grande mondo."


Tutti condividevano le loro ipotesi. Tuttavia nessuno osò percorrere 10.000 chilometri per capire cosa fosse successo.


Con la loro forza, figuriamoci quel mostro dal pelo rosso o quel possibile sovrano delle bestie, sarebbero stati divorati completamente anche se avessero incontrato un piccolo gruppo di incubi!


"Se è apparso davvero un sovrano degli incubi, allora le nostre possibilità di sopravvivenza sono peggiorate. Per confermarlo, i nostri apprendisti senior tra i primi dieci posti potrebbero controllare e vedere se le posizioni sono cambiate?"


Disse all'improvviso un discepolo delle Terre Sacre delle Vere Arti Marziali.


Era facile per loro capirlo perché occupavano la maggior parte dei primi dieci posti. Avrebbero solo dovuto osservare le loro posizioni per scoprirlo.


Lin Ming in origine Lin Ming era quarto in classifica. Se fosse stato ucciso, sarebbe dovuto finire circa al decimo posto. In tal caso i praticanti di arti marziali dal quinto al decimo posto sarebbero dovuti salire di una posizione.


Quando l'orda di bestie si era scatenata, i discepoli principali delle Terre Sacre delle Vere Arti Marziali si erano radunati immediatamente quando erano fuggiti e c'erano diversi maestri tra le prime dieci posizioni tra di loro. Queste persone controllarono tutte i loro posti per poi accigliarsi e dire:"La mia posizione non è cambiata."


"Nemmeno la mia."


"Mm? Non è cambiata? Significa che Lin Ming non è morto?"


In quel momento un discepolo delle Terre Sacre delle Vere Arti Marziali sembrò rendersi conto di qualcosa. Guardò la sua posizione e sussultò.


In origine era il terzo, ma ora era sceso al quarto!


Se la sua posizione era scesa, mentre non era successo per le persone dal quinto al decimo posto, allora poteva solo significare che aveva scambiato posto con chi era al quarto!


E quella persona era Lin Ming!


"I-i punti merito di Lin Ming hanno superato i miei all'improvviso!"


Tra i primi cinque posti di un grande mondo c'era una differenza di almeno dieci milioni di punti merito tra due persone. In una situazione normale, il solo modo in cui Lin Ming avrebbe potuto migliorare la sua posizione in classifica sarebbe stato uccidendo uno dei primi dieci maestri di un grande mondo, altrimenti sarebbe stato impossibile per lui fare progressi così velocemente. E ora, Lin Ming aveva inseguito il mostro dal pelo rosso, quindi era impossibile che avesse ucciso altri coltivatori.


Questo lasciava una sola possibilità... Lin Ming aveva ucciso quel mostro dal pelo rosso e aveva ottenuto un'enorme quantità di punti merito!


I praticanti di arti marziali presenti non erano idioti. Visto che il discepolo prima al terzo posto aveva detto così, tutti si resero conto cosa poteva essere successo!


E, in quel momento, Wu Guyun che non si era ancora ripreso esaminò la sua posizione. Mentre lo faceva, le sue dita tremarono lievemente...


I punti merito di Lin Ming avevano superato i suoi!


"Apprendista Maggiore..."


Molti pensarono a Wu Guyun e si girarono per guardarlo. Quando videro la sua stana espressione, ebbero un presentimento.


Questo...


Wu Guyun sorrise con amarezza e scosse la testa:"Mi ha superato... i punti merito di Lin Ming hanno superato i miei. Sono sceso al terzo posto..."


Le parole di Wu Guyun confermarono i sospetti di tutti. C'era una sola possibilità per cui era riuscito ad accumulare all'improvviso oltre 20-30 milioni di punti merito: Lin Ming aveva ucciso il mostro dal pelo rosso.


Sconfiggere qualcuno era un concetto completamente diverso dall'uccidere. Quando tutti si ricordarono della velocità terrificante della creatura, della sua difesa spaventosa e anche della sua resistenza che induceva alla disperazione, volerla raggiungere e ucciderla non era più facile a dirsi che a farsi? Forse perfino quattro o cinque praticanti di arti marziali dalla forza simile non sarebbero riusciti a trattenerla!


Ora però era morta per mano di Lin Ming!


Inoltre Lin Ming aveva inseguito il mostro dal pelo rosso attraverso l'orda di bestie.


Com'era possibile?!


Tutti guardarono il pilastro di luce viola che sfrecciò un'altra volta nel cielo. Quella colonna luminosa... poteva essere stata creata da Lin Ming?


Quando tutti se ne resero conto, rimasero a bocca aperta. Quel dominio del fulmine che avvolgeva 10.000 chilometri di distanza era ancora lì, ad ardere il mondo!


La folla pensava che Lin Ming fosse un praticante di arti marziali che si concentrava primariamente sulla tecnica di trasformazione del corpo. Quando aveva sconfitto Wu Guyun e anche il mostro dal pelo rosso, aveva contato sul suo fisico per contendere con loro. In termini di sistema del raduno dell'essenza e specialmente di comprensione delle Leggi, Lin Ming non sembrava troppo straordinario.


Che il suo punto di forza fossero le leggi, ma nessuno era riuscito a costringerlo ad usarle fin dall'inizio?


"Questo... è troppo incredibile!"


"Che mostro... è invincibile nella tecnica della trasformazione del corpo, resistenza e capacità di recupero invincibili, e anche il suo sistema di raduno dell'essenza e comprensione delle leggi hanno raggiunto un tale livello... che sorta di abilità può aver scatenato un'esplosione di potere così terrificante? La differenza tra lui e noi è troppo grande..."
                                


                                



