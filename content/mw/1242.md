---
title: Capitolo 1242 - Rapido Calo di Numero
pubDate: 2025-12-15T08:37:10.336Z
tags:
    - mw
---


<em><strong>Capitolo sponsorizzato, GRAZIE PAOLO!</strong>
24 capitoli in coda (4 di Paolo + 20 di Lorenzo), 0/5
da editare
-Schadenfreude</em>


La battaglia di Lin Ming e di Chi Ruyu era la più intensa che fosse mai accaduta finora nell'Altare Sigillo Divino ed era anche quella di livello superiore. Tutti la stavano osservando.


Per quanto riguardava You Wujin e Jiang Wuxue, dopo aver sconfitto i loro avversari, non salirono immediatamente al 24esimo gradino, invece si fermarono per un momento per guardare la battaglia di Lin Ming.


"Interessante." You Wujin sorrise. Poi si girò e iniziò a scalare.


Anche Jiang Wuxue cominciò a salire. Ai suoi occhi, Lin Ming era solo degno di un po' di attenzione, ma non era fonte di grande preoccupazione.


Per quanto riguardava gli altri partecipanti, non riuscirono a rimanere così calmi. La pressione che metteva loro Lin Ming era fin troppo grande.


"Che tipo terrificante!"


"È impossibile da sconfiggere!"


"Prima c'erano solo You Wujin, Jiang Wuxue e Zanna di Drago a metterci in difficoltà, ma ora è spuntata fuori dal nulla questa incognita. Come facciamo a prendere respiro? Se non stiamo attenti allora saremo rovinati!"


Tra i presenti, il 99% di loro non aveva nessuna sicurezza di poter affrontare Lin Ming!


"Questo tipo è piuttosto esperto. Non è un partecipante del tuo Mondo delle Vere Arti Marziali? Non sembra un discepolo delle tue Terre Sacre delle Vere Arti Marziali ."


Disse uno spadaccino vestito di nero dai capelli verdi vicino a Wu Guyun.


"Non lo è." Wu Guyun si accigliò. Non gli piaceva parlare di Lin Ming; per lui era una fonte di vergogna.


"Naturalmente. Beh, se una persona del genere fosse esistita nelle tue Terre Sacre delle Vere Arti Marziali avrei già saputo di lui. Fratello Guyun, non sei il prediletto del Mondo delle Vere Arti Marziali? Zanna di Drago non può essere provocato e sembra che anche questo Lin Ming ti metterà presto in ombra. Hai intenzione di intervenire?"


Agli occhi del giovane con i capelli verdi, Chi Ruyu era semplicemente una praticante di arti marziali di un mondo di terz'ordine; naturalmente era più debole di Wu Guyun.


Tuttavia non sapeva che Wu Guyun era già stato sconfitto da Lin Ming. Questa battaglia era avvenuta nel Mondo del Sogno Divino e non era stata vista dagli estranei.


"Che importa? Se qualcuno mi mette in ombra, allora dovrei sfidarlo? Ti sembro un idiota?" Rispose Wu Guyun.


Il praticante di arti marziali con i capelli verdi pensò che questa risposta non si addicesse al normalmente arrogante e altero Wu Guyun. "Stai ammettendo di non poter affrontarlo?"


Lo riteneva un po' strano. Secondo lui era naturale evitare Zanna di Drago, ma affrontare Lin Ming non sarebbe dovuto essere un problema per lui. Ora però, dalle parole di Wu Guyun, sembrava che avesse perso contro Lin Ming prima!


"Non ho bisogno che ti preoccupi di me. Fai quello che vuoi; non è un mio problema."


Wu Guyun non disse più altro. Si girò per salire il 24esimo gradino. Non era un idiota. Se sapeva che sarebbe stato battuto da Lin Ming, perché si sarebbe disturbato a dire assurdità del genere? Era convinto che nello scontro di prima Lin Ming non avesse mostrato nemmeno metà della sua forza.


Wu Guyun aveva anche il sospetto che Lin Ming potrebbe rivaleggiare con Zanna di Drago, Jiang Wuxue e gli altri.


Chiunque avesse incontrato un mostro del genere sarebbe stato sfortunato. L'avrebbe evitato a tutti i costi.


éer quanto riguardava lo spadaccino dai capelli verdi che aveva appena parlato, Wu Guyun sperava che incontrasse Lin Ming e sperimentasse lui stesso un po' di sofferenza. Era naturale. Dopo aver subìto una sconfitta e aver saputo che non avrebbe potuto vincere contro di lui in futuro, sperava che anche gli altri sarebbero andati incontro allo stesso destino.


Wu Guyun salì fino al 24esimo gradino. Con la sua forza, finché non avesse incontrato dei guerrieri mostruosi e avesse continuato a scalare, allora non sarebbe stato un problema per lui superare le semifinali.


"Sorprendente! Dopo aver mantenuto un basso profilo per così tanto tempo, Lin Ming ha sconfitto Chi Ruyu in un attimo! Chi Ruyu è una dei migliori talenti apparsa nelle Terre Sacre della Luce Cremisi! Inoltre l'ha anche sconfitta facilmente! Sembra che Lin Ming abbia risparmiato intenzionalmente le sue energie!"


Gridarono le due conduttrici sopra la barca spirituale. Certamente non sapevano che Lin Ming era stato messo alla prova mentre aveva combattuto contro i corpi spirituali.


"L'apprendista Senior Lin ha sconfitto il più potente praticante di arti marziali delle Terre Sacre della Luce Cremisi? Inoltre... l'ha fatto così facilmente?"


Al 21esimo gradino, Yan Yu'er rimase scioccata nel sentirlo. Vista la posizione in cui era, non era in grado di vedere affatto la battaglia di Lin Ming.


Le Terre Sacre della Luce Cremisi erano le sovrane nel Mondo della Luce Cremisi, il grande mondo dove era localizzato il quartier generale del clan dell'Antica Fenice. La montagna intoccabile rappresentata dalle Terre Sacre della Luce Cremisi era stata sconfitta da Lin Ming.


Yan Yu'er faceva fatica a crederci. Tutti i discepoli del clan dell'Antica Fenice stavano tifando per lui a gran voce.


"L'apprendista Senior Lin è troppo brillante!"


"Ahah! Bel combattimento! È grandioso!"


"Il nostro clan dell'Antica Fenice finalmente può tenere la testa alta con orgoglio!"


I discepoli del clan dell'Antica Fenice erano tutti estremamente entusiasti. Le Terre Sacre della Luce Cremisi erano stati sempre sotto pressione e nessuno di loro aveva mai pensato di reagire, ma ora Lin Ming l'aveva fatto e in modo splendido.


Aveva spazzato via direttamente le Terre Sacre della Luce Cremisi! Come potevano non sentirsi bene dopo aver assistito ad una soppressione del genere?


Al 24esimo gradino, il numero di praticanti di arti marziali del primo gruppo era stato di nuovo ridotto della metà. Ora c'erano solo circa 1600 persone.


Anche dopo aver meditato e riposato per due ore, solo altre 200-300 persone in più erano salite.


Dall'inizio, le persone che avevano vinto nel primo gruppo erano riuscite ad arrivare al 24esimo gradino. Queste ondate di partecipanti dietro di loro, anche se avessero vinto i loro incontri, non necessariamente sarebbero salite al 24esimo gradino.


Dopo essere stati sconfitti da guerrieri al 23esimo gradino, alcuni non sarebbero stati in grado di continuare. Nonostante lo spirito dell'artefatto avrebbe guarito le loro ferite, non sarebbero riusciti a recuperare la loro energia.


Anche se potevano essere sconfitti quattro volte, solo una perdita avrebbe influenzato di molto il loro risultati.


Al 24esimo gradino, Lin Ming si sedette. L'area nel raggio di mille piedi attorno a lui si era liberata!


Le persone vicine lo stavano tutti fissando con un po' di paura.


Questo era un tipo di trattamento che veniva riconosciuto universalmente solo a geni mostruosi come Zanna di Drago e a Jiang Wuxue!


Ora, con la forza che aveva mostrato finora, Lin Ming era stato riconosciuto come uno dei primi dieci migliori guerrieri in queste semifinali.


"Ahahah! Nessuno osa avvicinarsi all'apprendista Senior Lin!"


"Tutti quei perdenti che erano stati abbastanza stupidi da pensare di poter causare guai all'apprendista Senior Lin ora si stanno nascondendo da lui! Che ferocia!"


"Troppo feroce! Ci sono solo dieci persone che possono godere di un trattamento del genere! Tra di loro però, l'apprendista Senior ha il livello di coltivazione più basso!"


Seduto da solo ed essere evitato da tutti, questa era davvero la solitudine di un grande maestro.


I discepoli del clan dell'Antica Fenice iniziarono tutti ad incoraggiare Lin Ming. gli scontri per il 24esimo gradino stavano per iniziare!


Ora c'erano appena 1900 praticanti di arti marziali al 24esimo gradino. Quelli ancora sotto praticamente non sarebbero più riusciti a salire.


Una volta che questi 1900 avessero combattuto, meno della metà di loro sarebbe riuscita ad arrivare al 25esimo gradino!


Lin Ming si alzò. I praticanti di arti marziali attorno a lui si tesero, erano nervosi come se avessero calpestato degli aghi. Alcuni praticanti di arti marziali iniziarono perfino ad arretrare. In quel momento Lin Ming si mosse. Era estremamente veloce. Con un solo passo, arrivò di fronte ad un piccolo praticante di arti marziali.


Quest'uomo arrivava solo al petto di Lin Ming. Era un po' più basso rispetto al normale. C'era un po' di pelo sul suo volto, facendolo sembrare una scimmia dal pelo corto. Questa era chiaramente la manifestazione di qualche stirpe speciale.


Quando vide Lin Ming, il praticante di arti marziali quasi si morse la lingua per la sorpresa.


"Me**a, come posso essere così sfortunato?!"


Era così lontano, eppure questa calamità lo aveva preso di mira!


Voleva scappare. Il problema era che c'erano dei mostri ancora più anormali in questo gradino ed eventualmente si sarebbe scontrato con uno o due di loro. Specialmente You Wujin. Sembrava che quel tipo non avesse nessun criterio e attaccasse briga a caso con qualcuno di lontano o vicino con fare apparentemente casuale.


Se uno fosse stato scelto da quelle decine di guerrieri, poteva solo biasimare la sua sfortuna.


Proprio mentre Lin Ming si stava precipitando in avanti, quel piccoletto gridò:


"Aspetta! Grande guerriero, fermo!" La sua voce era acuta ed estremamente irritante, simile agli ululati di una scimmia.


"Mm?" Lin Ming rallentò.


Il piccoletto rise con amarezza per un momento per poi dire: "Non devi fare nulla. Uscirò io stesso."


Il piccoletto si girò immediatamente e corse verso il gradino. Senza esitare, balzò giù.


Quando lo vide, Lin Ming rimase senza parole.


Andava bene?


In realtà ammettere la sconfitta era molto meglio che essere picchiati e sconfitti.


L'Altare Sigillo Divino era una guerra protratta. Sia scalare che combattere contro gli altri partecipanti consumava un'enorme quantità di forza.


Inoltre questo esaurimento si sarebbe accumulato nel tempo con un'intensità sempre maggiore!


C'erano molte persone che venivano eliminate principalmente non per il numero di sconfitte o perché non potevano sopportare la pressione dell'Empireo, ma perché avevano sprecato le loro energie e, dopo averlo fatto, avevano preso delle pillole per riprendersi. Visto che questo aveva agitato la loro vera essenza, non erano riusciti a mostrare nemmeno metà della loro forza. Così naturalmente erano stati eliminati per questo.


Così Lin Ming vinse automaticamente al 24esimo gradino!


Al 25esimo, un altro avversario si arrese!


Non erano solo i contendenti che incontravano Lin Ming ad ammettere la sconfitta, ma anche quelli che si trovavano di fronte a You Wujin, Jiang Wuxue e Zanna di Drago!


Il numero di partecipanti diminuì di nuovo. Al 26esimo gradino rimanevano meno di 500 persone!


Dei 300.000 che c'erano, ormai ne restavano pochi!


Tuttavia non tutti e 500 avrebbero superato questa fase.


Solo 300 sarebbero passati alle finali nella regione in cui era localizzato Lin Ming.


Questi 300 sarebbero stati selezionati in base a chi sarebbe riuscito a salire più in alto. I coltivatori che avevano raggiunto un piano uguale sarebbero stati valutati a seconda del tempo che ci avevano messo. Quindi, per molti partecipanti, anche se sapevano di correre più rischi rimanendo nel primo gruppo, strinsero comunque i denti e continuarono a salire, tutto per risparmiare tempo.


Per persone come Yan Yu'er e Primo Drago, nonostante non fossero stati eliminati, sarebbe stato impossibile superare le semifinali.


Senza dubbio, il 99% di coloro che superavano queste semifinali sarebbero provenuti da questi 500. Per quanto riguardava gli altri, potevano aver avuto una pessima sfortuna, incontrando un genio mostruoso dopo l'altro. Anche così, avrebbero continuato a scalare finché non avessero raggiunto i primi 300 posti in classifica.


Al 26esimo gradino, la pressione aumentava di nuovo.


I fiumi di energia Heaven Earth si erano affievoli qui, ma la pressione dell'Empireo era aumentata al punto da sembrare una cascata continua che si abbatteva sui partecipanti!


Inoltre, più si andava in alto, più la pressione aumentava.


"Come... come... com'è possibile, io... non posso salire più?!"


A metà del 26esimo gradino, un praticante di arti marziali raggiunse il suo limite. Ogni passo era estremamente difficile.


"Per tutto questo tempo, ho sconfitto ogni avversario e ho anche mantenuto la mia posizione nel primo gruppo, ma io... non riesco più a salire..."


Il praticante di arti marziali strinse i denti e lottò disperatamente per continuare. Tuttavia l'enorme pressione continuava ad abbattersi su di lui. Alla fine perse la presa e cadde dall'enorme precipizio.


Questa era la prima volta che qualcuno del gruppo che aveva vinto finora era caduto a causa della pressione dell'Empireo!


Questo significava che dopo ogni gradino, più della metà di loro sarebbero stati eliminati!


Oltre metà dei partecipanti rimasti sarebbe stato eliminato ad ogni gradino, questo tasso di eliminazione era fin troppo terrificante. In poco tempo i praticanti di arti marziali rimanenti si sarebbero potuti contare con una mano.


Allora, solo pochi guerrieri come Lin Ming, You Wujin, Jiang Wuxue e Zanna di Drago sarebbero rimasti!


Questa sarebbe stata la vera battaglia dell'Altare Sigillo Divino; era inevitabile!
                                


                                



