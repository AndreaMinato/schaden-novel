---
title: Capitolo 1267 - L'Ultimo Tratto
pubDate: 2025-12-15T08:37:10.340Z
tags:
    - mw
---


<em>Capitolo regolare,
7 capitoli in coda (7 di Lorenzo), 0/5
da editare
-Schadenfreude</em>


"Alla fine ha attraversato 90.000 piedi!"


"È davvero inarrestabile. Lin Ming potrebbe davvero raggiungere la cima!"


In quel momento, se Lin Ming ce l'avesse davvero fatta, nonostante molti ne sarebbero stati scioccati, non ne sarebbero più stati sorpresi. Lin Ming non era ancora avanzato agli stadi intermedi del Mare Divino Realm quando aveva superato la tribolazione ad 80.000 piedi. Ora che però aveva fatto dei progressi e aveva attraversato 90.000 piedi, non sarebbe stato strano che raggiungesse la cima.


"Non ne ho idea. Chi può dire cosa accadrà dopo 90.000 piedi?"


"Tutte le leggende sono state sconvolte da lui. Nonostante sia solo una possibilità, ciò che avverrà ora finirà nella storia."


In quel momento, l'atmosfera nel campo di battaglia era estremamente accesa. Molti stavano facendo discussioni accese.


I discepoli del clan dell'Antica Fenice erano pieni di entusiasmo zelante. Non si sarebbero mai immaginati che ci sarebbe stato un giorno in cui un membro del loro clan avrebbe sconvolto i primati lasciati dal Divino Palazzo di un Empireo.


Sull'Altare Sigillo Divino, Lin Ming non sentiva le assordanti grida di incoraggiamento attorno. Era appeso ad una sporgenza di pietra e stava regolando lentamente il suo respiro.


Una delle sue braccia ondeggiava accanto a lui. Con un lieve crepitio, le ossa spaccate dalla tribolazione celeste tornarono lentamente al loro stato originale.


Anche il resto del suo corpo si stava rigenerando lentamente. Ora le sue ferite non erano troppo gravi. Dopo diversi quarti d'ora sarebbe riuscito a tornare in condizioni ragionevoli.


"Dopo aver sperimentato questa tribolazione celeste, il mio spirito da battaglia si avvicina allo stadio blu spirituale. Dopo che il mio corpo mortale è stato battezzato, anche se non avessi assimilato l'osso di drago e il sangue di fenice, il mio talento marziale supererebbe comunque quello di un genio ordinario! Inoltre le mie capacità difensive sono aumentate di un altro livello."


Lin Ming esaminò tutto il suo corpo. I benefici della scalata dell'Altare influenzavano ogni suo aspetto. Per gli altri, la scalata era una prova estenuante e miserabile, piena di dolore e sofferenza. Lin Ming invece stava verificando le leggi che aveva ottenuto durante il suo nono Stadio della Distruzione. Per lui questo intero viaggio era un'ottima opportunità fortunata.


Ora, il suo solo obiettivo era raggiungere la cima! Scalare senza esitare, usando l'ultimo briciolo della sua forza per arrivare al picco del 33esimo gradino!


Si diceva che se uno avesse scalato l'antico Altare Sigillo Divino, sarebbe riuscito a diventare un dio. Non erano dicerie senza fondamento. Arrivando alla cima, il battesimo triplo avrebbe portato incredibili benefici all'anima, al corpo e al mondo interno di un coltivatore, aiutandolo a fondere insieme l'essenza, l'energia e il divino.


Le attuali fondamenta di Lin Ming erano troppo superficiali. Anche se si trovasse di fronte al vero altare, non potrebbe scalarlo al suo attuale livello.


Era molto più semplice salire in cima a questa replica. Aveva un tocco dei Concetti dell'originale ed era completamente adatta a lui. Come poteva non cogliere l'opportunità che aveva di fronte?


Passo dopo passo, arrancando, scalando costantemente, il ritmo di Lin Ming era costante!


Dopo 90.000 piedi, non ci furono più tribolazioni celesti, né il potere della divinità. C'era solo uno strano potere illusorio.


Mentre saliva, Lin Ming si sentì isolato dal resto del mondo, come se fosse entrato in uno spazio-tempo completamente diverso.


In questo luogo, l'intera area era inondata di una strana energia. Era qualcosa che Lin Ming non aveva mai sperimentato prima d'ora.


Mentre scalava, Lin Ming non sentiva nessuna pressione. Questo gli fece una stranissima impressione; in teoria sarebbe dovuto diventare sempre più difficile avanzare.


<em>'Che questo strano spazio sia solo un'illusione? Sono caduto in un labirinto di un incantesimo illusorio?'</em> Pensò all'improvviso Lin Ming, ma si rese conto che era improbabile.


Fin dall'inizio, le prove dell'Altare Sigillo Divino erano state permeate dal Concetto di 33 Cieli. L'essenza, l'energia e il divino di un praticante di arti marziali erano i tre aspetti che venivano messi alla prova.


Per quanto riguardava qualcosa come la formazione illusoria, era qualcosa di un po' troppo inortodosso. Era troppo lontana dalle Leggi originarie e non sarebbe dovuta apparire al 33esimo gradino.


Mentre Lin Ming diventava perplesso, anche il pubblico rimase confuso.


"Non sta salendo un po' troppo facilmente? Non sembra che abbia dei problemi." Sussurrò un praticante di arti marziali.


"Non essere idiota. Qualunque tribolazione Lin Ming sta sperimentando va oltre la nostra immaginazione, è solo che non lo puoi vedere. Se fossi lì accanto a lui, moriresti all'istante in modo orribile!"


"Esatto, pensi che sembra semplice, ma i pericoli di quel luogo sono inconcepibili. E questo è Lin Ming. Chiunque altro non riuscirebbe a rimanere lì nemmeno per un respiro di tempo."


Molti giovani stavano discutendo tra di loro, le loro parole erano piene di timore reverenziale e rispetto. Quando Lin Ming aveva superato le tribolazioni ad 80.000-90.000 piedi d'altezza, molti di questi discepoli si erano riempiti di ammirazione e avevano iniziato a considerarlo il loro idolo.


In effetti era stato facile per Lin Ming conquistare i cuori e le menti di questi giovani. Questo perché le sue origini erano le più ordinarie tra tutti questi geni; non proveniva nemmeno da una Terra Sacra di un Grande Re del Mondo. In termini di potenziale, superava completamente tutti i discendenti dell'Empireo del Divino Palazzo Vasto Universo negli ultimi due milioni di anni. Era davvero un'ispirazione per tutti i presenti.


Mentre questi giovani Linmaniaci fissavano il giovane, pensavano che un giorno avrebbero potuto fare anche loro come lui e diventare un grande maestro anche se le loro origini non erano le migliori. Lin Ming era un ottimo esempio.


"Cosa c'è negli ultimi 10.000 piedi dell'Altare Sigillo Divino?"


Chiesero alcuni nella sezione dei posti riservati. Queste figure di alto livello erano piene di curiosità nei confronti dei misteri dell'altare.


Tuttavia l'Altare Sigillo Divino per lo più era tenuto nel Palazzo Vasto Universo e veniva portato occasionalmente agli Incontri di Arti Marziali Assoluti. E anche allora i partecipanti erano arrivati al massimo al 32esimo gradino. Quindi nessuno sapeva cosa c'era nell'ultima sezione, nemmeno i Re del Mondo presenti.


"Ne so un po' al riguardo." Disse all'improvviso un vecchio con dei vestiti scuri, attirando gli sguardi di tutte le persone nella sala.


"Oh? Anziano Zhou, lo sa?"


"Mm, provengo dal Mondo Vasto Universo e sono anche un discepolo delle Terre Sacre del Grande Universo. Decine di migliaia di anni fa, il mio apprendista Senior fortunatamente è stato ammesso al Divino Palazzo di Vasto Universo. È stata data anche a lui l'occasione di scalare l'Altare Sigillo Divino e, anche se non ha raggiunto il 33esimo gradino, è stato informato un po' riguardo a cosa succede nelle ultime decine di migliaia di piedi."


In alcuni grandi mondi dov'era localizzato un Empireo, alcuni discepoli di Terre Sacre di Grandi Re del Mondo sarebbero stati ammessi al Divino Palazzo. Anche You Wujin aveva sperato di essere accettato dal Divino Palazzo di Genesi Diabolica, ma dopo la sua miserabile sconfitta sull'altare, non era probabile che avesse successo. L'Empireo Genesi Diabolica era potente e spietato, e i requisiti dei suoi discepoli erano superiori rispetto a quelli del Divino Palazzo Vasto Universo.


Il vecchio disse: "Nel Divino Palazzo in effetti ci sono dei discepoli che possono arrivare fino agli ultimi 10.000 piedi. Naturalmente sono tutti al Divine Transformation realm e oltre. Ciò che sperimentano è diverso da persona a persona e l'esperienza di ognuno è unica. Secondo ciò che il mio apprendista Senior mi ha detto, ognuno sperimenta cose diverse."


"Oh? È qualcosa del genere?"


Mentre tutti ascoltavano il vecchio, il loro interesse si destò.


"L'Empireo Vasto Universo può aver creato questo Altare Sigillo Divino, ma ci sono molte situazioni in cui il tesoro supera il suo controllo. Anche l'Empireo Vasto Universo trova strana la situazione. Alla fine immagina che qualunque evento che accade negli ultimi 10.000 piedi dipende dai metodi di coltivazione, dalle opportunità fortunate, esperienze, fondamenta, fisico, volontà, talento, stirpe, percezione e ogni sorta di altro fattore del coltivatore, per questo è impossibile da prevedere cosa accadrà. Queste strane situazioni a volte sono accompagnate da un fenomeno."


"Fenomeno?!" Tutti sussultarono. Se fosse apparso un fenomeno, senza dubbio sarebbe stato un evento straordinario.


"Sì. Inoltre, più uno ha potenziale e talento, e più sono misteriosi i suoi metodi di coltivazione, allora più sarà difficile prevedere cosa accadrà. A volte ci sono geni mostruosi dal talento senza precedenti che arriveranno agli ultimi 10.000 piedi e faranno apparire un fenomeno. Quando Vasto Cosmo ha scalato l'Altare Sigillo Divino al Mare Divino Realm, ha stabilito un primato a 70.000 piedi. Poi, al Divine Transformation realm, è riuscito ad arrivare in cima e ha causato la comparsa di un fenomeno!"


Alcuni non poterono trattenersi dall'esclamare: "Allora è così... l'Altare Sigillo Divino è davvero incredibile!"


"Sì, è qualcosa che segue le Leggi del mondo; supera di gran lunga la nostra comprensione."


Mentre tutti stavano parlando, Lin Ming era già arrivato a 91.000 piedi, ma non c'erano stati strani cambiamenti attorno a lui.


Era estremamente cauto. Nonostante sentisse a stento pressione, mantenne un ritmo lento e costante.


Era ben consapevole che prima o poi sarebbe arrivata qualche catastrofe e non sarebbe cambiato nulla se fosse andato più velocemente.


92.000 piedi... 93.000 piedi!


Gradualmente avanzò con un ritmo costante.


Alla fine mancavano solo 7000 piedi. Una volta che fosse arrivato in cima, avrebbe ricevuto un altro battesimo e sarebbe rinato!


All'improvviso sussultò. Lin Ming sentì una volontà terrificante investirlo come un'onda anomala.


Conteneva uno sconfinato intento omicida, rimbombando come uno tsunami ribollente!


"È qui? Cos'è?!"


Lin Ming era completamente in allerta. Questa volontà terrificante diventò sempre più forte.


L'intero cielo fu inghiottito da questo mare di intento omicida; perfino il mondo sembrava impallidire al confronto!


"Questo..." Lin Ming si irrigidì. Questo intento omicida era fin troppo terrificante. Era l'intento omicida più selvaggio che avesse mai affrontato, un'aura completamente incomprensibile.


In quel momento si sentiva completamente tagliato fuori dal mondo. Perfino l'Altare Sigillo Divino attorno a lui svanì. Apparì all'improvviso in un vasto spazio stellare, ampio e sconfinato.


In lontananza, Lin Ming poteva vedere una massa di figure volare verso di lui.


La sua vita era estremamente acuta. Presto vide cos'erano. E quando lo vide, strabuzzò gli occhi.


"Quelli sono... Cielo!!!!"


Il suo battito cardiaco accelerò e le sue pupille si rimpicciolirono.


Quello era un drago, un Vero Drago!


Non solo c'era un drago, ma anche Bestie Divine di ogni tipo.


C'erano Fenici di Ghiaccio, del Fuoco e anche dell'Oscurità di cui Lin Ming non aveva mai sentito parlare.


Apparirono altre creature leggendarie. Un Suan Ni, una <a href="https://www.google.com/search?q=%E7%99%BD%E6%B3%BD&source=lnms&tbm=isch&sa=X&ved=0ahUKEwjTz7y0k-bhAhVRXhoKHTljBEsQ_AUIDigB&biw=821&bih=881#imgrc=xUrNyGqrIMZD7M:" rel="noopener noreferrer" target="_blank">Palude Bianca</a>, un Kirin...


C'erano oltre 200 esemplari di queste creature mitiche!


Queste Bestie Divine diventavano sempre di più mentre si avvicinavano. Nel campo visivo di Lin Ming, sembravano delle dimensioni di un palmo all'inizio, poi diventarono grosse quanto una persona, poi come montagne e fiume e alla fine arrivarono a diverse centinaia, migliaia e decine di migliaia di chilometri di grandezza, grosse quasi quanto un piccolo pianeta!


Tra queste Bestie divine c'erano gruppi di persone, o ad essere più accurati, un esercito. Erano tutti schierati, indossavano armatura dorate.


E di fronte a loro c'erano i comandanti.


Sopra ogni Bestia Divina c'era un comandante e un esercito di decine di migliaia di uomini.


I soldati di questo esercito emanavano un'aura terrificante. Lin Ming fu sorpreso nello scoprire che non poteva rivaleggiare contro nessuno di questi soldati.


"Sono... Lord Divino? No... sono Sacri Lord!"


Sacri Lord come soldati?! Diversi milioni di Sacri Lord?!


Quando vide questo spettacolo, Lin Ming ne fu scioccato. Molti di questi uomini avevano i capelli bianchi e i volti pieni di rughe: ovviamente erano vecchi. A Lin Ming sembravano tutte figure di alto livello, maestri di Sect, ma ora erano tutti soldati!


Lin Ming li osservò con uno sguardo incredulo. Davanti a loro si sentiva come se stesse fronteggiando l'intero universo. Provò un timore reverenziale indescrivibile.


<em>'Empirei!'</em>


Pensò subito Lin Ming. Sacri Lord come soldati ed Empirei come generali!


Che sorta di esercito era questo? Temeva che ci sarebbero voluti tutti i guerrieri del Regno Divino per formarlo. Quale questione poteva fare radunare tutti i maestri dell'universo? Che fosse...


La grande calamità?!


Lin Ming si ricordò immediatamente della grande calamità di cui aveva parlato l'Antico Sigillo Elisio. Per un po' di tempo rimase ammutolito...
                                


                                



