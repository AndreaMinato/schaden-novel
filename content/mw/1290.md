---
title: Capitolo 1290 – Accettate Credito?
pubDate: 2025-12-15T08:37:10.343Z
tags:
    - mw
---


<em>CAPITOLO SPONSORIZZATO, ringraziamo Paolo!
2 capitoli in coda (2 Paolo), 0/5
-Schadenfreude</em>


Naturalmente era impossibile per l'Empireo Vasto Universo occuparsi di questi tassi di compensazione; semplicemente non aveva l'umore, né il temperamento per farlo. Invece era un Re del Mondo del suo Divino Palazzo ad occuparsene, ed era anche il responsabile della gestione degli affari della setta. Il Divino Palazzo Vasto Universo aveva un biliardo di discepoli e una quantità di risorse astronomica. Certamente dovevano cercare delle occasioni di guadagno non appena possibile.


Il Principe dei Mostri non avrebbe rispettato un ordinario Re del Mondo perché in futuro avrebbe raggiunto una coltivazione superiore. Inoltre aveva un guerriero ancora più potente come supporto. Anche durante il suo viaggio fin qui era stato accompagnato da Grandi Re del Mondo della razza dei mostri.


Per questo aveva parlato così apertamente, anche deridendo Lin Ming e Jun Biyue.


Uno dei discepoli che avevano collaboravano con la casa d'aste che avevano sentito questo insulto dissero freddamente: "Devi parlare in modo molto più cortese e umile! Persone come te non possono questionare il tasso che ha stabilito il nostro Divino Palazzo di Vasto Universo!"


Il discepolo stesso era un guerriero al Divine Transformation realm. Certamente non era un normale praticante di arti marziali, ma un giovane di talento sbalorditivo.


Di fronte a questa persona però, il Principe dei Mostri non provò il minimo timore. Rise e disse: "Che folla di nullità ignoranti e inesperte. E pensare che mi avreste messo al livello di un umano basso e insignificante! Non mi disturberò a parlare con voi umani. Scommetterò 30 giade dei nove soli sulla mia vittoria!"


Mentre parlava, il Principe dei Mostri gettò 30 giade dei nove soli delle dimensioni di un pugno. Era un individuo estremamente arrogante. Dato che gli altri lo sottovalutavano così tanto, allora semplicemente avrebbe scommesso su di sé.


Le giade dei nove soli erano oggetti raffinati da un guerriero ad un passo dallo stadio di Empireo o ad un livello ancora superiore. Avevano preso l'essenza di un cristallo del sole viola e poi l'avevano fusa con nove tipi diversi di energia yang, raffinandola in questa pietra di energia specializzata. Una giada dei nove soli equivaleva a 100 milioni o un biliardo di cristalli del sole viola.


Quando Lin Ming aveva vinto una Pillola del Mondo Sconfinato ad un'asta, aveva speso un totale di 7 biliardi di pietre del sole viola per farlo, l'equivalente di sette giade dei nove soli. Questo Principe dei Mostri però aveva puntato facilmente 30 giade dei nove soli in una sola volta.


Si poteva dire che il divario di origini fosse troppo grande. In origine Lin Ming aveva partecipato all'asta con ordinarie Terre Sacre ordinarie di Re del Mondo. In altri termini, aveva gareggiato per la Pillola del Mondo Sconfinato con comuni discepoli di Terre Sacre di Re del Mondo.


Geni di quel tipo, come Zhong Wenshu, i tre prodigi della Tenuta Marziale Sheng e gli altri erano inferiori a Wu Goyun. Per loro 7 biliardi di pietre del sole viola superava di gran lunga i loro limiti. Come potevano loro paragonarsi al Principe dei Mostri, qualcuno che proveniva dall'organizzazione di un Empireo?


Un briciolo delle risorse di questo Principe dei Mostri sarebbe stata una ricchezza enorme per Zhong Wenshu. Si poteva immaginare che qualcosa come una Pillola del Mondo Sconfinato fosse fin troppo lussuosa per persone come Zhong Wenshu, ma anche indegna di essere menzionata per qualcuno come Principe dei Mostri. Probabilmente aveva anche delle risorse migliori.


"Fate come volete, non proibiamo ai partecipanti di fare scommesse, ma questo solo se ne sei capaci! Se vuoi darci le tue giade dei nove soli non potremo che esserne contenti." Il discepolo del Divino Palazzo di Vasto Universo sogghignò.


"Eheh! Voi umani siete sempre così sicuri di voi? Sembra che tu abbia dimenticato come ho sconfitto di netto il discepolo del Divino Palazzo di Vasto Universo! Se vuoi perdere così tanto allora scommetterò 15 giade dei nove soli sulla possibilità che arrivi al primo posto e le altre 15 sulle possibilità che finisca tra le prime tre posizioni!"


Nonostante il Principe dei Mostri fosse arrogante, non era abbastanza stupido da mettersi all'angolo. Le sue possibilità erano uguali a quelle di Lin Ming; 1 a 7 e le possibilità di finire tra i primi tre per lui erano date 1 a 3. In altre parole, finché fosse riuscito ad arrivare tra i primi tre posti sarebbe riuscito a guadagnare 60 giade dei nove soli.


Il Principe dei Mostri era sicuro di poter finire tra i primi tre posti. In questo caso, scommettere non gli avrebbe fatto guadagnare reputazione, ma anche giade dei nove soli.


"Davvero, questo è ciò che intendono quando dicono che puoi sfuggire da una disgrazia, ma non dalle conseguenze delle tue colpe." Sogghignò freddamente Lin Ming. Mentre non sapeva quali erano i limiti della forza del Principe dei Mostri, sapeva che Zanna di Drago e Jun Biyue erano stati davvero sottovalutati, incluso lui stesso! Poteva esaminare la coltivazione e le fondamenta di un'altra persona, ma non poteva sapere degli assi nella manica e della loro forza combattiva. Nemmeno gli Empirei erano in grado di farlo. Tutti questi dieci geni erano maestri, ognuno di loro un esperto pieno di risorse!


Anche se Lin Ming non pensava che Shiku sarebbe arrivato tra i primi posti, non avrebbe sottovalutato nemmeno lui. Questa persona coltivava sia il corpo e l'energia e doveva aver trovato qualche enorme occasione fortunata. Probabilmente sarebbe stato una fonte di sorprese in questo torneo.


"Cos'hai detto?" Il Principe dei Mostri scoccò un'occhiata assassina verso Lin Ming.


"Ho detto che non puoi sfuggire alle conseguenze delle tue colpe." Ripeté con calma. Prima il Principe dei Mostri era stato completamente scortese e aveva deriso Lin Ming, trattandolo con completo sdegno. Lin Ming naturalmente non avrebbe ignorato un insulto del genere.


"Chi diavolo credi di essere per poter insultare qualcuno come me?!" Il Principe dei Mostri toccò il suo anello spaziale come se volesse combattere.


"Nell'area dei contendenti lottare è proibito. Se lo farai, perderai ogni qualificazione per continuare. Se desiderate combattere, fatelo nell'arena!"


Disse freddamente il Divino Palazzo di Vasto Universo. Il Principe dei Mostri si incupì: "Umpf! Con i vostri deboli corpi umani, se non fosse per i vostri numeri, come potrebbero persone come voi sopprimere la nostra razza dei mostri? I topi possono governare il mondo, ma solo un leone può essere definito un re! E te non sei altro che un topo leggermente più grande!"


Disse il Principe dei Mostri indicandolo. In quanto mostro di stirpe reale, il Principe dei Mostri certamente era sicuro di sé. Solo in termini di stirpe, tra tutti i presenti, solo Xiao Moxian era ad un livello superiore. Tuttavia lei non era considerata interamente umana e per questo il Principe dei Mostri stava facendo così tanto lo spaccone.


Lin Ming guardò il Principe dei Mostri come se fosse un pagliaccio e lo ignorò. Invece si girò verso quel discepolo del Divino Palazzo di Vasto Universo e disse: "Apprendista Senior, vorrei scommettere circa 20 giade dei nove soli sulla mia vittoria."


"Naturalmente puoi farlo." Il discepolo del Divino Palazzo Vasto Universo lo trattò con il massimo rispetto. Non era affatto uno scherzo. Lin Ming era qualcuno che aveva scalato i 33 gradini dell'Altare Sigillo Divino. Nonostante gli Anziani del loro Sect avessero già capito che Lin Ming aveva scalato l'altare usando qualche metodo speciale, era un'impresa abbastanza sbalorditiva da dimostrare il suo infinito potenziale.


Inoltre Lin Ming non era minimamente spudorato. Per tutto il tempo il suo comportamento era stato cortese e composto, e il discepolo del Divino Palazzo di Vasto Universo ne era stato colpito favorevolmente. Pensava che la forza di Lin Ming sarebbe stata di gran lunga superiore a quella che aveva rivelato finora.


Dopo essere stato ignorato da Lin Ming, lo sguardo del Principe dei Mostri diventò freddo mentre rivelava un intenso intento omicida.


Anche così però, Lin Ming non si degnò di prestargli attenzione. Chiese al discepolo: "Vorrei chiedere... la vostra casa da gioco accetta credito?"


"Umh... credito?"


Il discepolo del Palazzo Divino sussultò, quasi pensava di aver sentito male.


Guardò Lin Ming di nuovo con un'espressione strana. Dal suo punto di vista, il giovane era un genio impareggiabile della sua era. Mentre poteva non essere ricco come un Re del Mondo, avrebbe dovuto avere abbastanza risorse rispetto ad una grande organizzazione di livello ordinario. Ora però aveva bisogno di chiedere del credito per fare una scommessa di 20 giade dei nove soli. Sembrava... un po' troppo vergognoso.


Naturalmente era impossibile per lui sapere che Lin Ming aveva già preso in prestito sette giade dei nove soli. Anche se Lin Ming avesse dato in pegno tutto ciò che aveva, non sarebbe comunque riuscito a raccogliere abbastanza soldi.


Lin Ming poteva solo riporre le sue speranze sulle vincite alla casa da gioco per ripagare il debito che aveva contratto comprando la Pillola del Mondo Sconfinato.


"Ahahahahahah!" Il Principe dei Mostri rise con voce roca. "Credo che tu sia impazzito per la tua povertà! Prendere in prestito dei soldi per partecipare alle scommesse, non sei meglio di quei patetici giocatori d'azzardo. Un mendicante come te in realtà ha le stesse possibilità di qualcuno come me, è semplicemente umiliante!"


Lin Ming gettò un'occhiata fredda verso il Principe dei Mostri e disse lentamente: "È umiliante essere paragonato ad un mostro come te. Non hai bisogno di gridare, prima o poi combatteremo."


"Cosa?!" Il Principe dei Mostri gridò, infuriato. La sua energia eruttò dal suo corpo: "Vuoi morire!"


"Fermo! Se combatterai qui, allora perderai il diritto di competere!" Disse ad alta voce il discepolo del Divino Palazzo di Vasto Universo.


Il Principe dei Mostri si calmò mentre gettava occhiatacce verso Lin Ming.


Il discepolo mandò un messaggio con un talismano all'ufficio degli affari interni per la richiesta di Lin Ming. Alla fine permisero al giovane di scommettere.


Questo sarebbe stato considerato come un favore nei confronti di Lin Ming. Se avesse vinto, allora l'avrebbe fatto grazie alle sue abilità e sarebbe valsa la pena di conquistare il favore di un genio del genere. Se Lin Ming non avesse vinto, allora il Divino Palazzo di Vasto Universo non avrebbe perso nulla.


Dopo aver raggiunto questo livello, Lin Ming valeva molto di più di decine di giade dei nove soli!


Permettergli di fare scommesse su credito non era niente di che.


"Va bene. Allora vorrei scommettere 15 giade dei nove soli nel caso raggiunga i primi tre posti."


Lin Ming non si sarebbe messo in difficoltà da solo; avrebbe scommesso semplicemente di finire tra i primi tre posti. Non sapeva ancora quali erano i limiti di Hang Chi, Bing Meng e Xiao Moxian. Avrebbe dovuto sopportare una pressione davvero enorme se avesse voluto lottare per la prima posizione.


"Naturalmente!"


Il discepolo del Divino Palazzo registrò la scommessa di Lin Ming. E in quel momento le ultime battaglie iniziarono!


Ogni persona avrebbe combattuto nove incontri. La persona con il numero più alto di vittorie sarebbe stato al primo posto nella Proclamazione Celeste!


Vasto Cosmo era al centro dell'arena mentre annunciava l'inizio della finale. Il primo scontro avrebbe coinvolto il Principe dei Mostri, ma il suo avversario non era Lin Ming, ma Hua Xuan. Era prevedibile. Lin Ming e il Principe dei Mostri erano ad una posizione superiore e quindi non si sarebbero scontrati nella prima fase.


Mentre Huan Xuan scendeva in campo, il Principe dei Mostri lo guardò con sdegno. "Che rifiuto. Non voglio perdere tempo a combattere contro persone come te. Voglio lottare contro Lin Ming! Portate Lin Ming sul campo!"


Il Principe dei Mostri desiderava fermamente scontrarsi con Lin Ming. Voleva picchiarlo a sangue e voleva usare i risultati di quello scontro per dimostrare all'ufficio degli Affari Interni che si era sbagliato di grosso!


Dopo essere stato disprezzato così tanto, Hua Xuan si riempì di rabbia: "Stai esagerando! Battimi se ne sei capace prima di continuare a parlare!"


"Umpf, rifiuto. Anche se uso solo mosse ordinarie posso comunque batterti in cinque colpi. Se non vuoi autodistruggerti, allora sbrigati e ammetti la sconfitta. Ti permetterò di mantenere la misera reputazione che ti è rimasta."


Chiunque aveva una certa dignità e Hua Xuan era perfino un grande genio. In origine non era troppo sicuro delle sue possibilità, ma dopo essere stato umiliato così tanto si infuriò. Con un tintinnio, brandì la sua arma: "Combattiamo!"


Il Principe dei Mostri non ci badò minimamente. Guardò Vasto Cosmo, che si accigliò.


Questo tipo era così spudorato da essere davvero irritante, ma questa caratteristica era innata nella razza dei mostri. La loro personalità era famosa. Potevano essere feroci, gentili e sinceri, brutali e folli o ogni altra caratteristica con cui erano nati. Erano come bestie feroci. Non nascondevano minimamente i loro pensieri ed emozioni come gli umani.


La personalità del Principe dei Mostri era estremamente arrogante e spudorata.


"Se desideri combattere contro Lin Ming, allora potrai farlo nel prossimo incontro, ma prima devi finire questo scontro." A Vasto Cosmo non importava cambiare l'ordine delle battaglie, ma dato che ormai entrambi i contendenti erano scesi in campo, dovevano prima finire questo incontro.


"Bene! Eheh!" Il Principe dei Mostri si leccò le labbra mentre guardava Hua Xuan. "Sei sfortunato. Ti batterò all'istante e poi finirò Lin Ming!"
                                


                                



