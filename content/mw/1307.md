---
title: Capitolo 1307 – Culmine
pubDate: 2025-12-15T08:37:10.346Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Questo ragazzo..."


Nelle profondità del Divino Palazzo, l'Empireo Vasto Universo guardò a lungo Lin Ming. Il giovane aveva creato un miracolo scalando i 33 gradini dell'Altare Sigillo Divino e, da ciò che sapeva, Lin Ming prima doveva aver sperimentato qualche sorta di opportunità speciale che gli aveva permesso di venire a contatto con il Concetto dei 33 Cieli.


Inoltre, nonostante il Concetto di 33 Cieli fosse collegato all'Empireo Sigillo Divino e la sua potenza fosse inimmaginabile, era comunque un concetto antico, di un'era diversa la cui eredità era stata già persa nelle sabbie del tempo. Non si sapeva se Lin Ming sarebbe riuscito a mostrarne il potere in futuro.


Solo per questo, era impossibile mettere Lin Ming sullo stesso piano di Xiao Moxian, Bing Meng e altri guerrieri del loro livello.


Ora però Lin Ming aveva riformato le immagini delle tavole del dao del 33esimo gradino, superando alla fine ogni difficoltà per sconfiggere Xiao Moxian. Come poteva l'Empireo Vasto Universo non esserne sorpreso.


Poteva battere qualcuno con il fisico di una Bestia Divina allo stesso livello di coltivazione, era fin troppo scioccante!


"Non ho proprio idea di che risultati otterrà Lin Ming in futuro!" Mormorò tra sé e sé l'Empireo Vasto Universo.


In quel momento, l'Empirea Sogno Divino accanto a lui disse piano: "3,6 miliardi di anni, un solo Samsara. 3,6 miliardi di anni fa è apparso un guerriero impareggiabile che ha superato lo stadio di un Empireo. E forse ora il ciclo si ripeterà..."


"Cosa?" L'Empireo Vasto Universo si girò e guardò la donna con un'espressione incredula stampata sul volto. "Sta dicendo che Lin Ming potrà superare lo stadio di un Empireo?!"


Per lui un Empireo era un'esistenza vicina al picco delle arti marziali. Nonostante sapesse che secondo le leggende c'era uno stadio ancora superiore, non credeva molto a questi miti. Quando Xiao Moxian aveva dichiarato che avrebbe superato un Empireo, Vasto Universo non l'aveva presa sul serio.


Superare un Empireo... non era più facile a dirsi che a farsi?!


E ora l'Empirea Sogno Divino aveva detto parole del genere, facendolo esitare. Sapeva che con la personalità della donna, non avrebbe mai detto assurdità o parole inutili. Inoltre era un'esistenza incredibilmente misteriosa con una lungimiranza superiore. La sua coltivazione aveva anche raggiunto un livello che non poteva comprendere.


In effetti, se avesse saputo che l'Empirea Sogno Divino aveva capito come avanzare ulteriormente di livello, sarebbe rimasto solo un po' sbalordito.


L'Empirea Sogno Divino disse: "Superare un Empireo non è solo una questione di destino o talento. Ci vuole anche un'era creata solo per quella persona. Ora quest'era si avvicina e in effetti possono nascere molte persone capaci, ma non è ancora certo che sarà Lin Ming ad arrivare a quel punto. Si può solo dire che abbia qualche possibilità di farlo."


"Ci sono Xiao Moxian e Bing Meng..."


"Anche Xiao Moxian ha qualche possibilità. Per quanto riguarda Bing Meng, ha la sua strada, una via solitaria e separata rispetto a quella degli altri. A parte me e lei, nessuno può fare previsioni o interferire con il suo futuro."


"Mm?" L'Empireo Vasto Universo si irrigidì per un momento. C'era qualcosa di speciale nelle origini o nelle esperienze di vita di Bing Meng?


Voleva intervenire, ma capì che Bing Meng non si sarebbe espressa ulteriormente al riguardo. Poteva solo trattenersi dal fare queste domande.


In quel momento, nell'enorme arena, centinaia di milioni di spettatori stavano gridando e discutendo con fervore come prima. Ondate di urla entusiaste risuonarono nell'aria, senza calmarsi nemmeno dopo un bel po' di tempo!


Anche se molte persone avevano perso una grande quantità di cristalli del sole viola a causa di Lin Ming, la maggior parte degli spettatori era piena di ammirazione nei suoi confronti. In realtà per i giovani membri d'élite che potevano permettersi di partecipare alle finali, poche centinaia di milioni di pietre erano un numero che potevano permettersi facilmente.


La battaglia tra Lin Ming e Xiao Moxian era stata fin troppo scioccante. Ciò che era successo superava di molto la loro comprensione ed immaginazione!


Inoltre, per i praticanti di arti marziali capaci di guardare lo scontro, questa era un'opportunità fortunata!


Figuriamoci i normali giovani, anche i Sacri Lord o i maestri ad un passo dal diventare Re del Mondo erano riusciti ad ottenere qualche ispirazione!


Non era un'esagerazione. I Sacri Lord e gli ordinari Re del Mondo possedevano una coltivazione e una forza di gran lunga superiore a quella dei due contendenti, ma studiavano solo comuni leggi che si sottomettevano alle regole del Dao Celeste.


Invece Lin Ming aveva una potenza trascendente elementare che aveva creato e aveva anche compreso il Concetto di 33 Cieli. Poteva manifestare l'Albero del Dio Blasfemo e rilasciare tribolazioni del fulmine e del fuoco. Le sue mosse possedevano l'incanto del Dao Celeste! Non sarebbe stato eccessivo definirlo una versione più debole e giovane di un Empireo.


Per quanto riguardava Xiao Moxian, era ancora più evidente. Una volta che una Bestia Divina cresceva, sarebbe stata allo stesso livello di un Empireo. Anche le sue fiamme avevano lo stesso potenziale.


Coltivavano entrambi le Leggi del Fuoco, ma quelle che potevano usare raggiungevano un livello con cui le normali Leggi dello Spazio e del Tempo non erano in grado di competere.


Per i giovani eroi che assistevano allo scontro, questo livello di leggi era quasi impossibile da comprendere. Bisognava essere un Lord Divino, un Sacro Lord o ad essere ad un passo dal diventare Re del Mondo per capire il potere dietro le loro mosse e ottenerne ispirazioni.


Un Sacro Lord che studiava le mosse di due praticanti di arti marziali negli stadi intermedi del Mare Divino Realm. Quanto era sbalorditivo!


Era stato davvero sconvolgente che Lin Ming fosse riuscito a vincere. Era arrivato tra i primi posti della giovane generazione di questi geni. Aveva superato Zanna di Drago ed era riuscito a competere con persone come Bing Meng.


L'incontro era già finito, ma Xiao Moxian era ancora sull'arena e stringeva la frusta del Tendine di Drago. Non sembrava che se ne stesse andando.


"Lin Ming, ammetto di aver perso, ma non mi arrenderò qui, né sono convinta. Tra sei mesi voglio combattere di nuovo contro di te!"


Xiao Moxian strinse i suoi denti color giada e i suoi pugni si tesero. Era una persona arrogante e questa era la prima volta che aveva perso contro qualcuno al suo stesso livello!


Naturalmente non l'avrebbe accettato!


"Sei mesi..."


Lin Ming alzò le sopracciglia. Sei mesi era un periodo sufficiente per diventare ancora più potente per Xiao Moxian. Inoltre, aspetto più importante, il temperamento naturale della ragazza era giocoso e non si impegnava molto a coltivare. Possedeva un'innocenza da bambina, completamente diversa da qualcuno come Hang Chi che si allenava diligentemente. Se fosse stata frustrata a causa di questa sconfitta e avesse deciso di impegnarsi, sarebbe stato difficile stimare a che livello sarebbe arrivata.


E, se il suo fisico della fenice divina avesse sperimentato il suo primo nirvana, sarebbe stato ancora più inimmaginabile.


Anche Lin Ming si sentiva sotto pressione!


La dichiarazione di Xiao Moxian era ancora più interessante di quella di Zanna di Drago.


"Ti aspetterò."


Disse lentamente e con chiarezza Lin Ming. Il suo talento naturale in effetti era carente. Il motivo per cui aveva sconfitto Xiao Moxian era dovuto alla sua età; questa non era una vittoria che desiderava. Se non avesse potuto sconfiggere Xiao Moxian alla sua stessa età, allora come avrebbe potuto raggiungere il picco di tutte le arti marziali?


Solo se le loro età fossero state simili e fossero stati allo stesso livello di coltivazione allora Lin Ming avrebbe davvero vinto.


Questo scontro incredibile era giunto ad una conclusione. Il Divino Palazzo di Vasto Universo aveva anche guadagnato un ottimo profitto, molti avevano puntato su Xiao Moxian.


In quel momento, Vasto Cosmo scese in campo annunciando a gran voce: "A tutti gli spettatori, dopo che gli arbitri hanno discusso della questione, per risparmiare tempo e rendere ancora più entusiasmante il torneo, i dieci individui nelle finali verranno divisi ulteriormente in due gruppi. Il primo avrà sei persone e il secondo quattro. Quelli del primo e del secondo gruppo non lotteranno più tra di loro."


"I primi sei posti saranno decisi da degli scontri dove ogni partecipante dovrà combattere contro l'altro consecutivamente. Le posizioni dal settimo al decimo saranno decisi dalle quattro persone nel secondo gruppo. Alla fine, il migliore del secondo gruppo potrà sfidare quello all'ultimo posto del primo gruppo. Il vincitore rimarrà nella sua posizione o si sposterà nel primo gruppo e occuperà il sesto posto!"


Mentre Vasto Cosmo parlava, il pubblico esitò per un momento. Divisione in gruppi?


"Il primo gruppo deciderà i primi sei del torneo. Mi chiedo chi siano?"


"Non c'è bisogno di pensarci. È chiaro che i finalisti si siano già separati in questi due gruppi. Ci sono partecipanti incredibilmente forti e c'è un divario troppo grande tra di loro. Nonostante il migliore del secondo gruppo ha i requisiti per sfidare l'ultimo del primo, probabilmente perderà. È semplicemente una formalità, non c'è bisogno di pensarci!"


"Beh... è meglio così. Possiamo passare direttamente agli incontri interessanti e non dovremo vedere battaglie dal risultato già evidente. A quanto pare però, questo significa che il torneo è arrivato al culmine del suo stadio. Ogni battaglia sarà entusiasmante!"


La decisione di Vasto Cosmo aveva ottenuto l'approvazione e la soddisfazione di molte persone tra il pubblico. Così il torneo sarebbe stato molto più compatto e non si prolungherà inutilmente.


"Ora annuncerò i nomi dei sei individui del primo gruppo: Bing Meng! Hang Chi! Xiao Moxian! Lin Ming! Jun Biyue! Zanna di Drago!"


"Poi, i nomi dei quattro del secondo gruppo: Lord Mostro, Bai Yao, Shiku e Hua Xuan."


Queste due liste non avevano sorpreso nessuno. Anche se il Principe dei Mostri era incredibilmente arrogante, non poteva comunque opporsi a queste scelte. Poté solo stringere i punti e i denti. Per lui questo Incontro di Arti Marziali Assoluto era un'umiliazione assoluta!


Non era riuscito nemmeno ad entrare nel primo gruppo.


Sarebbe stato umiliato anche se aveva ottenuto una vittoria totale nel secondo gruppo! Dopo che era tornato nella razza dei mostri, tutti i suoi fratelli l'avrebbero deriso e ridicolizzato. Nonostante si fosse vantato di come sarebbe diventato un Imperatore dei Mostri in futuro, in realtà avrebbe affrontato una dura competizione. I suoi fratelli erano tutti individui potenti. Non era certo di poter diventare l'Imperatore dei Mostri.


"Xiao Moxian, Lin Ming, farete meglio a ricordarmi!"


Il Principe dei Mostri trasferì tutto il suo odio su Lin Ming e Xiao Moxian. Erano stati loro a sconfiggerli miserabilmente, umiliandolo. In particolare Xiao Moxian. Lei aveva assorbito la sua vera essenza vitale, senza lasciargli la minima dignità e anche danneggiando gravemente la sua coltivazione.


.....


Dopo che i gruppi furono annunciati, ci fu una pausa di sei ore per fare recuperare le forze ai contendenti.


Era stata stabilita anche per permettere a Xiao Moxian e a Lin Ming di riprendersi. Erano stati loro a consumare la quantità più grande di energia.


Sei ore dopo, Vasto Cosmo annunciò i prossimi incontri.


Tutto il pubblico ribollì di entusiasmo sentendo questo!


Il primo gruppo era composto interamente da persone forti. Non importava quali sarebbero stati gli abbinamenti, sarebbe stata una battaglia tra avversari dalla forza simile, piena di meravigliose aspettative!


"Onorabile pubblico! Presto inizierà lo scontro speciale tra Hang Chi e Xiao Moxian. La vittoria di Hang Chi è data a 1,6, mentre quella di Xiao Moxian ha un tasso di compensazione a 2,1."


In ogni fase degli incontri, il Divino Palazzo avrebbe aperto delle scommesse a parte per le battaglie più ricche di suspence che avrebbero ricevuto più attenzione.


Hang Chi teneva un bassissimo profilo ed era una persona misteriosa. In questo incontro con Xiao Moxian sicuramente però avrebbe rivelato tutta la sua forza. Tutti avrebbero potuto vedere finalmente le sue vere abilità. Anche lo scontro tra Lin Ming e Jun Biyue sarebbe un confronto fantastico. Nonostante le possibilità di vincere di Lin Ming fossero lievemente superiori, Jun Biyue era rimasto incredibilmente misterioso per tutto il tempo. Forse ci sarebbe stato un vincitore inaspettato.


"Dovrò combattere contro Jun Biyue."


Lin Ming guardò Jun Biyue seduto non troppo lontano dall'area di riposo dei contendenti. Portava abiti bianchi e teneva una mano macchiata di ruggine, i suoi capelli erano bianchi come la neve.


Lin Ming non avrebbe mai sottovalutato un avversario sconosciuto e misterioso.


E in quel momento, Bing Meng e Zanna di Drago scesero in campo. Senza dubbio, Bing Meng era la più potente, ma nemmeno Zanna di Drago era debole. Molti non vedevano l'ora di assistere a questo incontro, aspettando di vedere quali abilità avrebbe mostrato Bing Meng.
                                


                                



