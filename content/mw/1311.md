---
title: Capitolo 1311 – Combattere contro Hang Chi
pubDate: 2025-12-15T08:37:10.347Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Le sei vie del Samsara erano un'idea del credo Buddista. Era ragionevole che l'intento marziale Samsara di Lin Ming provenisse da quella corrente. All'inizio del suo percorso, quell'abilità aveva giocato un ruolo estremamente importante, ma con lo scorrere del tempo Lin Ming l'aveva usato sempre meno perché non poteva tenere il passo il suo rapido aumento di forza.


Dopotutto lo Stregone della Landa Selvaggia del Sud era solo un guerriero ordinario del Regno Divino. Le eredità che avevano lasciato naturalmente erano state eliminate.


E ora, Lin Ming poteva vedere un livello ancora più profondo dell'intento marziale Samasara in Hang Chi. In effetti probabilmente era una piccola porzione di questa potenza trascendente, la Ruota del Samsara!


Se questo fosse stato vero, allora l'intento marziale Samsara avrebbe avuto un grandissimo potenziale. I Domini erano già estremamente rari e l'intento marziale Samsara era correlato in molti modi con il sistema della forgia spirituale. Se Lin Ming avesse potuto combinare i due, il suo sistema di coltivazione avrebbe potuto raggiungere un nuovo livello.


Mentre Lin Ming stava riflettendo, la battaglia tra Xiao Moxian e Hang Chi era già arrivata al culmine.


Usare il Dominio del Samsara per contendere con l'Arte del Risucchio Demoniaco!


Nel cielo, due enormi vortici si assalirono l'un l'altro. Le immagini di un Budda dorato e una Fenice infuocata apparirono, dividendo il mondo e lottando a tutta forza! Questo scontro era ancora più intenso della battaglia tra Lin Ming e Xiao Moxian!


L'Arte del Risucchio Demoniaco non riuscì a scuotere Hang Chi alla fine.


Senza menzionare la Ruota del Samsara a stabilizzare il suo mondo interno, la mentalità del monaco era estremamente salda. Il suo corpo aveva anche una certa aura zen, rendendolo saldo e tranquillo come la terra sconfinata!


Il suo corpo e il suo spirito erano irremovibili, temprati da innumerevoli prove, invincibili!


<em>Bang!</em>


I vortici esplosero e un'energia folle si scatenò. Xiao Moxian cambiò di nuovo tecnica.


"Contrattacco dell'Arte del Risucchio Demoniaco!"


Uscì un'enorme quantità di energia oscura. Hang Chi era seduto a gambe incrociate nel vuoto, a mani giunte e immobile.


Questo Hang Chi dava la sensazione di essere imbattibile. Le fondamenta della sua coltivazione erano semplicemente troppo solide. Era difficile che un attacco rappresentasse una minaccia per lui.


<em>Bang!</em>


Le luci brillanti si spensero. Xiao Moxian impallidì mentre arretrava di diverse centinaia di passi.


Non era ferita. Dall'inizio alla fine, Hang Chi non l'aveva mai attaccata. Aveva solo risposto agli assalti della sua avversaria.


Naturalmente, sarebbe stato inevitabile che ci sarebbe stato un contraccolpo durante una collisione del genere.


"Non voglio combattere, non voglio più combattere!" Xiao Moxian disattivò la sua forma della vera fenice e arricciò la bocca dicendo: "Se non hai intenzione di lasciarmi colpire, allora dovresti almeno fingere di essere ferito!"


Hang Chi sorrise lievemente. Unì le mani dicendo: "L'Apprendista junior Xiao Moxian è semplicemente troppo forte. Questo povero monaco è più vecchio di 12 anni, quasi il doppio più grande della tua età. Anche così, la mia forza supera a stento la tua. Se non faccio del mio meglio e fingessi di essere ferito, allora temo che non sarei in grado di controllare la mia forza e che rimarrei ferito gravemente. Allora avrei davvero fallito."


"Che bugiardo. Non hai già coltivato il tuo incorruttibile Fisico Vajra? Come potrei ferirti con un solo colpo?" Xiao Moxian arricciò le labbra, come se tutto questo fosse troppo divertente.


Mentre il pubblico sentiva questo scambio, rimase scioccato. La ragazza aveva ammesso la sconfitta così.


Nonostante lo scontro fosse stato intenso, in realtà Hang Chi era rimasto in vantaggio fin dall'inizio. Si poteva perfino dire che ci stesse andando piano, non aveva mai usato le sue tecniche d'attacco.


Inoltre, a giudicare dai sottintesi di Xiao Moxian, anche le capacità difensive di Hang Chi erano terrificanti.


Il fisico diamante Vajra doveva essere qualche tipo di tecnica segreta Buddista.


"Sono senza parole. È troppo anormale! Le sue leggi sono forti, il suo fisico è potente, le sue fondamenta sono solide e anche le sue difese sono sorprendenti. Chi può sconfiggerlo?"


"Anche la potenza degli attacchi di Hang Chi è terrificante. Dall'inizio alla fine non ha mai attaccato davvero Xiao Moxian."


"Forse solo Bing Meng ha qualche possibilità di sconfiggere Hang Chi. È possibile che Hang Chi non sia inferiore a Bing Meng!"


"Sembra che i primi tre posti siano stati già decisi. Il primo e il secondo dovrebbero appartenere a Bing Meng e ad Hang Chi. Per quanto riguarda Lin Ming, è il terzo! Dopodiché credo che Xiao Moxian dovrebbe finire quarta. Zanna di Drago e Jun Biyue dovrebbero spartirsi il quinto e il sesto."


"Hang Chi ha 38 anni! Credi davvero che abbia sprecato tutto questo tempo? Guarda solo Lin Ming e Xiao Moxian e immaginati a che livello arriveranno una volta che avranno 38 anni!"


L'Incontro di Arti Marziali Assoluto non era assolutamente imparziale. L'età era un fattore estremamente influente.


"Lin Ming, questo Hang Chi è troppo formidabile."


Disse con sincerità Mu Qianxue dallo spazio del Cubo Magico. A parte il fattore sconosciuto rappresentato da Bing Meng, tra tutti i presenti, Hang Chi non aveva il talento migliore, ma era il più forte. Anche una coltivatrice come Xiao Moxian è stata messa in difficoltà da lui!


"Capisco... tra due anni Zanna di Drago probabilmente sarà ad un livello simile a quello di Hang Chi. Se non si allenasse per due anni e lottassi di nuovo contro Zanna di Drago, allora senza dubbio perderei." In termini di talento nell'Incontro di Arti Marziali Assoluto, Xiao Moxian era la numero uno indiscussa.
Visto che Lin Ming aveva mostrato il Concetto dei 33 Cieli, era stato elencato come secondo. Bing Meng era un'incognita e Hang Chi, Jun Biyue e Zanna di Drago avevano tutti un talento che avrebbe fatto guadagnare loro tra il terzo e il sesto posto.


Mu Qianxue disse: "Non c'è bisogno di avere fretta, hai ancora tempo. Puoi mostrare il tuo potenziale poco a poco."


"Mm." Lin Ming annuì. Finire al primo posto nella Proclamazione della Terra era già un risultato di cui essere orgogliosi. Poteva solo fare del suo meglio per la Proclamazione Celeste.


Dopo che questo round si concluse, Vasto Cosmo annunciò chi avrebbe dovuto combattere il prossimo incontro.


La prima battaglia sarebbe stata: Lin Ming contro Hang Chi!


La seconda era Xiao Moxian contro Bing Meng.


Il terzo era Jun Biyue contro Zanna di Drago.


Stavolta lo scontro più emozionante sarebbe stato l'ultimo. Il Divino Palazzo di Vasto Universo aveva aperto ufficialmente una fase di scommesse separate per questo scontro.


Per quanto riguardava Lin Ming contro Hang Chi, o Xiao Moxian contro Bing Meng, non c'era bisogno di farlo perché non valeva la pena di scommettere. Nonostante ci fosse sempre qualche possibilità che la situazione si ribaltasse, questa speranza era troppo irrealistica. Anche se i tassi di compensazione di Hang Chi erano estremamente bassi, la maggior parte delle persone avrebbero comunque scommesso su di lui e il Divino Palazzo di Vasto Universo ci avrebbe perso molti soldi.


"Sembra che dovrò davvero combattere contro Hang Chi."


Lin Ming fece un respiro profondo. Senza dubbio questa sarebbe stata una battaglia difficile.


Dopo quattro ore di riposo, il nuovo round di incontri iniziò ufficialmente.


Lin Ming si destò dalla sua meditazione e scese in campo. Mentre camminava, vide un giovane monaco pelato che indossava abiti di lino e i sandali di paglia sul palco che gli sorrideva. Hang Chi lo stava già aspettando sul palco nelle ultime due ore, stava meditando profondamente.


Quando Hang Chi vide Lin Ming scendere in campo, iniziò ad avanzare fino ad arrivare a mille piedi di distanza.


"Benefattore Lin, ti porgo i miei saluti." Hang Chi unì le mani e si inchinò.


Lin Ming rispose con un normale saluto di cortesia. Era impressionato favorevolmente da Hang Chi. Questo giovane monaco non aveva desideri terreni ed era puro di cuore e di mentalità, desiderava solo coltivare con dedizione. Questa persona non avrebbe avuto dei saldi principi morali.


Quando il pubblico vide le due persone sul palco, iniziò a spalancare bene gli occhi per evitarsi di perdersi anche solo una mossa.


Molti pensavano che Hang Chi potesse rivaleggiare con Bing Meng. Per quanto riguardava Lin Ming, la sua forza era evidente. Nonostante il giovane fosse inferiore ad Hang Chi, sarebbe riuscito a forzarlo a rivelare un po' dei suoi assi nella manica. Questa sicuramente sarebbe stata una battaglia intensa!


"Che l'incontro abbia inizio!"


Proclamò ad alta voce Vasto Cosmo.


Dopodiché Hang Chi tirò fuori un lungo bastone. Mentre lo faceva, la sua aura cambiò.


All'inizio Hang Chi sembrava un giovane monaco gentile e ingenuo, ma ora la sua aura era solenne e dignitosa, profonda e misteriosa, sembrava che il suo corpo contenesse una terrificante forza dormiente, come quella di una montagna.


I suoi abiti da monaco fluttuavano. Non c'era il minimo difetto nella sua postura. Era inattaccabile.


"Benefattore Lin, fai la sua mossa!"


Non importava contro chi avrebbe combattuto, Hang Chi avrebbe permesso al suo avversario di attaccare per primo. Lin Ming non si fece problemi e sferrò subito il suo colpo. Fiamme viola si accesero sulla Lancia del Sangue della Fenice. I primi quattro livelli del Concetto di Fuoco si fusero insieme a quello di quinto livello lungo l'asta.


Disintegrazione Virtuale!


Lin Ming usò fin dall'inizio le leggi di quinto livello. Era ben consapevole che attacchi al livello della Danza del Loto Blu non avrebbero avuto i requisiti per intaccare l'avversario, figuriamoci rompere le sue difese.


"Concetto di Fuoco Virtuale?"


Hang Chi cambiò espressione. Diede un colpo verso il basso con il suo bastone. Accompagnato da una luce brillante, l'immagine di un Budda brillante apparì dietro di lui!


Mentre combatteva, non usò il Bastone Arhat o altre semplici tecniche come il Leopardo che Scala il Muro. Aveva subito evocato le sue leggi e la sua forza Buddista.


Tuttavia quelle semplici tecniche non erano affatto inutili, perché erano già impresse nelle ossa di Hang Chi!


Ogni singolo suo movimento proveniva dai miriadi supremi esperti antichi del monte Potala; era la somma di tutte le loro esperienze di vita, ognuna di esse conteneva una verità forgiata dal passare di innumerevoli anni! In realtà i discepoli diretti del Monte Potala, fin da quando coltivavano, che usassero pugni, bastoni, tecniche di movimento o anche trasportassero acqua, spazzassero il pavimento, camminassero, mangiassero, dormissero, ogni azione che facevano aveva un mistero fuso in esso.


Queste semplici mosse non potevano creare un Empireo, ma quando combattevano contro qualcuno allo stesso livello sarebbe stato sempre un vantaggio per loro.


Hang Chi era in una situazione del genere. Aveva accumulato anni di esperienza e aveva assimilato completamente questi movimenti, facendoli diventare abitudini.


<em>Peng!</em>


Le fiamme viola della Disintegrazione Virtuale furono distrutte dalle ombre del bastone di Hang Chi!


Hang Chi non possedeva le Pupille Tre Vite, ma il suo colpo fu comunque accurato, mirando direttamente al punto debole della Disintegrazione Virtuale. Questo proveniva dall'intuizione naturale di un praticante di arti marziali.


Le onde d'urto esplosive delle fiamme non potevano rappresentare una minaccia per il monaco. In quanto qualcuno che seguiva i principi Buddisti, Hang Chi si era da tempo distanziato dai vizi dei mortali e da emozioni come la gelosia e l'odio, quindi questo fuoco virtuale non ebbe quasi nessuna influenza su di lui.


"L'età del Benefattore Lin è così bassa, eppure hai ottenuto risultati così elevati nelle leggi. Inoltre sembra che sia una tecnica originale. La tua percezione è davvero sorprendente... allora adesso farò la mia mossa."


Mentre Hang Chi parlava, una forte energia grigia iniziò a radunarsi dietro di lui. Un'aura mozzafiato piombò sul palco.


Questa era la prima volta che il monaco stava colpendo di sua iniziativa. Quando aveva lottato contro Xiao Moxian, per lo più si era difeso, ma ora stava attaccando attivamente!


"Ruota del Samsara!"


Hang Chi strinse il bastone, disegnando un cerchio a mezz'aria. Poi, dietro di lui, apparì un raffinato diagramma rotondo. Questo diagramma Buddista era enorme e pareva contenere le innumerevoli vite nell'universo.


Questa era la potenza trascendente del Monte Potala!
                                


                                



