---
title: Capitolo 1313 – Via del Samsara Minore
pubDate: 2025-12-15T08:37:10.348Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Cosa c'è dietro Lin Ming? Anche quella è la Ruota del Samsara?"


"No, come può conoscere la Ruota del Samsara? Non è un'eredità di massimo livello del Monte Potala?"


Tutti i giovani membri d'élite furono sorpresi nel vedere i vortici neri negli occhi di Lin Ming. Il potere del Samsara si stava radunando costantemente nel suo sguardo.


Questa sensazione in realtà era un po' simile a quella che dava Hang Chi!


Ma la Ruota del Samsara era una potenza trascendente che apparteneva al Monte Potala. C'erano pochissime tavole di giada davvero complete. Non bastavano nemmeno ai discepoli principali, così come potevano insegnarla ad allievi di Sect ordinari?


Inoltre, anche un Sect Buddista supremamente benevolente e gentile non avrebbe fatto qualcosa di così stupido come condividere pubblicamente le sue Potenze Trascendenti.


"Come può Lin Ming conoscere i metodi di coltivazione Buddisti?"


"Guardate i suoi occhi. Mi sento sprofondare nella nebbia quando li guardo, se facessi anche un solo errore, cadrei in un'illusione."


Per tutti, Lin Ming era già estremamente strano. Ignorando il livello della sua coltivazione, Lin Ming era formidabile sotto ogni altro aspetto. Se avesse potuto sfoderare una potenza trascendente Buddista, come potevano gli altri opporsi a lui?


In quel momento, un vecchio Sacro Lord scosse la testa e disse: "No... quella non è la Ruota del Samsara. La Ruota del Samasara possiede una grande aura e un potenziale che opprime ogni creatura vivente. Ciò che Lin Ming sta usando è ben lontano dal raggiungere quel livello. Dovrebbe essere solo la Via del Samsara Minore..."


"Esatto, la Ruota del Samsara è una potenza trascendente e una tecnica segreta del Monte Potala. Solo i discepoli principali e quelli diretti degli Empirei dovrebbero avere un'occasione per studiarla. È impossibile che Lin Ming ne abbia avuto l'opportunità. Per quanto riguarda la Via del Samsara Minore che sta usando, è molto più comune. Molti Sect Buddisti la possiedono e impararla non è troppo difficile."


"Questo ragazzo è davvero terrificante. Il Via del Samsara Minore è un metodo di coltivazione che non è considerato troppo profondo; lo si può definire perfino debole. È qualcosa che è stato creato da un Re del Mondo e dopo molti sono riusciti a coltivarlo fino al gran successo e quindi hanno creato molte copie della tecnica.
Si è diffusa e molti Sacri Lord e Lord Divino l'hanno studiata. Tuttavia Lin Ming è riuscita a comprenderla così tanto da poter mostrare l'aura della Ruota del Samsara. È davvero incredibile!"


"È proprio incredibile. All'inizio ha confuso anche me."


Una volta che una persona allenava un metodo di coltivazione al suo massimo livello, sarebbe riuscita ad incidere la tecnica completa in una tavola di giada. Anche una potenza trascendente non faceva eccezione.
Tuttavia era un peccato che fosse semplicemente troppo arduo coltivare al limite una potenza trascendente. Anche un Empireo poteva non essere in grado di farlo. Dopotutto, le potenze trascendenti creati dagli altri potevano non essere adatte a certe persone.


In questa sorta di situazione, nonostante la Via del Samsara Minore non fosse un'abilità estremamente popolare, era abbastanza facile ottenerla per un Sect buddista al livello di un Re del Mondo. Naturalmente questa sorta di tecnica non era troppo forte.


Tra tutti i presenti, le persone più sorprese furono i discepoli del Monte Potala.


Tra gli spalti del Monte Potala sedeva ogni tipo di monaco. Alcuni indossavano degli abiti di lino semplici, altri dei vestiti gialli, alcuni portavano sandali e altri erano a piedi nudi, ma ognuno di loro era estremamente potente. Comunque, ovunque andassero, avrebbero indossato degli abiti molto semplici.


"Questo ragazzo, è molto saggio e il suo spirito è dotato di una forza speciale. Se non fosse per questa forza, non sarebbe riuscito a coltivare fino a questo punto la Via del Samsara Minore."


Disse un vecchio monaco dalle sopracciglia bianche. La sua voce era dolce e melodica, di conforto per le orecchie.


E vicino a lui, un giovane alto e magro con le mani giunte disse: "Provo vergogna, anche io ho studiato il Via del Samsara Minore durante la mia giovinezza e sono stato anche guidato da un maestro dello zen, ma anche così, non ho nemmeno metà dell'abilità del benefattore Lin. Sembra che mi sia arreso troppo presto."


Per i discepoli del Monte Potala, il Via del Samsara Minore era solo un metodo introduttivo, come i fondamenti delle tecniche di lancia e di spada erano delle basi elementari nei Sect ordinari. Le studiavano solo per breve tempo per poi dedicarsi a metodi di livello superiore.


Il giovane alto e magro era Yan Chi. Era anche il discepolo diretto di un Empireo. in termini di forza e talento, era inferiore ad Hang Chi, ma leggermente più bravo di Bai Yao. Non era una persona debole.


"La saggezza di Lin Ming è grande, ma il suo cuore è troppo legato al mondo terreno e la sua aura assassina è troppo forte. Non è molto adatto allo studio della via buddista..."


Il vecchio monaco scosse la testa, sembrava che fosse proprio impressionato dal giovane. In realtà era ben consapevole che dopo questo Incontro di Arti Marziali Assoluto, sarebbe stato fin troppo semplice per Lin Ming unirsi ad un'organizzazione di Empirei.
Naturalmente, non sarebbe potuto entrare nel Palazzo di Sogno Divino perché l'Empirea non aveva mai accettato discepoli maschi. Per quanto riguardava gli altri Divini Palazzi, sarebbe stato libero di scegliere come desiderava.


E in termini di origini, il Monte Potala era ancora superiore al Palazzo di Sogno Divino. Erano anche l'opposto rispetto all'Empirea, non accettavano discepole femmine. Naturalmente sarebbero stati la scelta migliore.


In quel momento, sul palco, la potenza dell'intento marziale Samsara sorprese perfino Lin Ming.


Era passato molto tempo da quando lo aveva usato. L'intento marziale Samsara era un metodo di coltivazione concentrato sugli attacchi spirituali. Mentre cresceva, semplicemente non era riuscito a tenere il passo con i suoi progressi.


Ora che lo aveva usato, sembrava che l'intento marziale Samsara fosse migliorato dopo aver allenato la Legge del Sogno Divino. Naturalmente, paragonato alle potenti mosse come il Giudizio del Dao Celeste o Tre Essenze in Uno, era ancora di gran lunga inferiore. Al massimo poteva aumentare il numero di tecniche di Lin Ming e di dargli più flessibilità.


"Benefattore Lin, sono proprio sorpreso dalle tue abilità. Hai allenato la Via del Samsara Minore fino a questo punto, posso solo provare vergogna per la mia inferiorità. Se il Benefattore Lin si fosse unito al Monte Potala fin da bambino, probabilmente saresti diventato un monaco preminente di quest'era. Temo che la tua forza avrebbe già superato la mia."


Lin Ming sorrise lievemente. "Così questo metodo di coltivazione si chiamava Via del Samsara Minore? Sfortunatamente non mi interessa molto lasciarmi alle spalle il mio passato e diventare un monaco. Posso solo dire che non ho avuto la buona fortuna di ascoltare delle scritture Buddiste. Le parole sono inutili, combattiamo!"


Alla fine del suo discorso, l'aura di Lin Ming aumentò all'improvviso. In realtà il giovane era ben consapevole che usare solo la Via del Samsara Minore per contendere contro Hang Chi era impossibile. La sua sola speranza era di usare il Via del Samsara Minore come una chiave per svelare i segreti del Dominio di Hang Chi e rompere la sua Stupa dalle Otto Sezioni.


"Allora non mi farò remore. Battere il Benefattore Lin usando un metodo di coltivazione superiore non è propriamente corretto, ma il mio talento marziale è scarso e perderei se usassi la Via del Samsara Minore per contendere con il Benefattore Lin. Quindi posso solo fare così."


Le parole di Hang Chi sembravano modeste, ma quando aveva detto che "era propriamente corretto", stava sottintendendo che anche Lin Ming non avrebbe comunque avuto possibilità di batterlo. Se anche qualcuno di cauto come Hang Chi stava dicendo parole del genere, allora l'esito dello scontro era deciso.


Il motivo per cui la Via del Samsara Minore era così sorprendente era perché poteva usare un metodo di coltivazione con grande abilità, non perché fosse estremamente potente. Per quanto riguardava comprendere il Dominio del Samsara, era quasi impossibile. Come poteva un metodo di coltivazione al livello di una potenza trascendente essere decifrato così facilmente?


"Lin Ming è troppo in svantaggio."


"Sì, usare un metodo di coltivazione di un Re del Mondo ordinario per contendere con una potenza trascendente è troppo difficile. Inoltre sia in termini di coltivazione che fondamenta, Lin Ming è in svantaggio. Non può vincere questa battaglia solo usando il suo talento."


"È un peccato che sia troppo giovane. Se anche il Giudizio del Dao Celeste è stato distrutto, non può usare altro."


Mentre tutti stavano parlando, la Stupa dalle Otto Sezioni che copriva Hang Chi iniziò a circolare. Gli dei ad ogni piano di questa divina pagoda sembrarono prendere vita!


<em>Rumble rumble rumble!</em>


Anche il vuoto sembrò rompersi. La Stupa dalle Otto Sezioni precipitò verso Lin Ming.


In quell'istante, Lin Ming si sentì imprigionato da un'aura potente e opprimente, che gli impedì di muoversi.


"Le potenze trascendenti Buddiste in effetti sono davvero formidabili. Ma, che sia una battaglia senza speranze o no, ce la metterò comunque tutta!" Lin Ming attivò a tutta forza l'intento marziale del Samsara. Allo stesso tempo, usò la Forza del Dio Blasfemo e bruciò perfino la sua essenza di sangue!


Lin Ming avrebbe potuto bruciare la sua essenza di sangue solo questa seconda volta. Anche se aveva la Porta della Vita, non poteva usare questa mossa più e più volte.


"Spazio primordiale!"


Gridò Lin Ming. Da dietro di lui iniziò a fiorire il Loto del Grande Imperatore!


Spazio primordiale, ciò che poteva essere definito il re dei domini!


"Ahah!"


Usando il potere della sua essenza di sangue, Lin Ming attivò fino al limite lo spazio primordiale. Lo spazio primordiale esplose, coprendo l'area circostante entro dieci chilometri e scontrandosi direttamente con il Dominio del Samsara di Hang Chi!


Stava usando lo spazio primordiale per resistere al Dominio del Samsara!


Due potenze trascendenti si scontrarono, dominio contro dominio!


<em>Peng peng peng!</em>


L'energia primordiale impattò sulle innumerevoli anime sofferenti nel Dominio del Samsara! Gli spiriti addolorati esplosero, ma allo stesso tempo anche lo spazio primordiale fu bloccato!


Questa era davvero una collisione spaventosamente violenta!


"Mm?"


Hang Chi ne fu sorpreso. In origine credeva che Lin Ming avrebbe usato la Via del Samsara Minore per contendere con la sua Stupa dalle Otto Sezioni. Se l'avesse fatto, certamente Lin Ming avrebbe perso e sarebbe stato impossibile comprendere anche una piccola porzione del Dominio del Samsara.


Ora però Lin Ming aveva attuato un altro piano. Prima avrebbe usato lo spazio primordiale per indebolire il Dominio del Samsara e poi avrebbe usato la sua Via del Samsara Minore per fenderlo!


Che tipo di persona era Hang Chi? La sua conoscenza e la sua esperienza erano elevate. Aveva capito immediatamente quali erano i piani di Lin Ming!


<em>Ka ka ka ka!</em>


Il Dominio del Samsara veniva corroso costantemente dallo spazio primordiale!


"Cosa?!"


Nessuno si aspettava che Lin Ming sarebbe riuscito ad usare una mossa per mettere in difficoltà Hang Chi! Il potere dello spazio primordiale aveva superato di gran lunga le aspettative di tutti!


Nonostante lo spazio primordiale non fosse completo, era un'abilità particolare. Per quanto riguardava la Ruota del Samsara, era una potenza trascendente molto complessa e varia che includeva la Soppressione di Ogni Forma di Vita, la Stupa dalle Otto Sezioni e molte altre tecniche simili. Il Dominio del Samsara era solo una di queste tecniche e quindi naturalmente era stata superata!


"Spaccati!"


Gridò Lin Ming. Strinse la sua lancia e fece un affondo. Aveva squarciato il Dominio del Samsara!


Per un po' ogni sorta di spirito infernale e anima sofferente si lanciò verso Lin Ming!


In quell'istante, Lin Ming quasi cadde in preda alle illusioni. Si sentì come se fosse caduto in uno sconfinato mare di amarezza, diventando tutt'uno con le anime piene di risentimento. Confuso, sembrò sperimentare il Samsara, quasi perdendosi.


"Svegliati!"


Lin Ming si morse con forza la lingua. Fece circolare il suo intento marziale del Samsara, vortici neri apparirono dietro i suoi occhi mentre squarciava tutte queste anime risentite!


La sua percezione divina ritornò completamente lucida!


"Questo è il Dominio del Samsara!"


Lin Ming spalancò gli occhi, il suo sguardo sembrava poter inghiottire tutta la luce. Voleva comprendere questo Dominio del Samsara.


Ma in quel momento la voce di Hang Chi risuonò nelle orecchie di Lin Ming: "Il benefattore Lin è davvero sbalorditivo. I tuoi metodi di combattimento sono pieni di coraggio e vigore, ma sfortunatamente, non ti permetterò di avere successo..."
                                


                                



