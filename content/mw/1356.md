---
title: Capitolo 1356 – You Wujin discende nel mondo
pubDate: 2025-12-15T08:37:10.355Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Con Tian Mingzi a scortarli, You Wujin e i suoi compagni arrivarono facilmente nella regione dei piani inferiori dove si trovava il pianeta Sky Spill.


Mentre sentivano la sottile e calma energia Origin dei piani inferiori, i giovani delle Terre Sacre You Ming si sentirono pieni di energia, come se fossero diventati dieci volte più potenti.


"La restrizione delle leggi nei piani inferiori è davvero debole."


"Sì, qui posso distruggere facilmente il vuoto e spianare centinaia di montagne."


Le potenti leggi del Regno Divino erano come dei pesanti legami che gravavano sui coltivatori. Tecniche marziali simili sarebbero sembrate più deboli quando venivano usate nel Regno Divino.


Ma qui sarebbero stati come un mortale che passava da un pianeta dalla gravità elevata ad un mondo con una gravità più bassa; naturalmente si sarebbero sentiti più leggeri.


"Eccoci. La bussola che vi ho dato è un artefatto spirituale di alto livello con un filo della mia anima all'interno. Può aiutarvi ad esplorare il pianeta Sky Spill e trovare il vostro obiettivo. Il filo dello spirito nella bussola ha anche registrato l'aura di quella persona."


Ordinò con chiarezza Tian Mingzi. Nei piani inferiori, un praticante di arti marziali poteva estendere la sua percezione fino ad un raggio molto più ampio. Se Tian Mingzi fosse intervenuto, avrebbe potuto sondare l'intero pianeta. Se avesse fatto questo, trovare Lin Ming sarebbe stato estremamente facile.


Ora aveva sigillato un filo della sua percezione divina nella bussola. Nonostante lo spirito nella bussola non fosse ugualmente efficace, finché avessero trovato l'area generale dov'era atterrato Lin Ming sarebbe stata solo una questione di tempo prima che lo trovassero.


"Questa è una navetta spaziale, un tesoro spirituale che ho raffinato. Può attraversare rapidamente lo spazio per una breve distanza. Con essa potrete quasi teletrasportarvi in ogni posizione di questo mondo e raggiungere rapidamente il vostro obiettivo. Ricordate, dopo che lo troverete, non affrontatelo. Tirate fuori l'anello che vi ho dato."


Mentre parlava, Tian Mingzi tirò fuori uno strumento dal suo anello spaziale.


Quando i discepoli delle Terre Sacre You Ming sentirono quelle parole, si scambiarono delle occhiate, non troppo convinti. Chi era questa persona? Nonostante avesse una coltivazione al Mare Divino Realm, questa persona aveva costretto Tian Mingzi ad intervenire e nemmeno dodici di loro insieme sarebbero riusciti ad ucciderlo.


"Onorabile maestro, chi dobbiamo uccidere?" Non poté trattenersi dal chiedere You Wujin.


Tian Mingzi guardò You Wujin e poi disse chiaramente: "Dovete uccidere Lin Ming."


"Lin Ming?!"


Sentendo questo nome, You Wujin rimase scioccato. Non poté che deglutire. Anche gli altri giovani membri d'élite si ammutolirono.


Erano stati mandati ad uccidere Lin Ming?!


Per lui in effetti sarebbe stato facile ucciderli. Nonostante fossero individui arroganti, non lo erano al punto da credere di poter contendere con lui. Lin Ming aveva quasi raggiunto il picco di tutti i praticanti di arti marziali al Mare Divino Realm!


"Dobbiamo uccidere Lin Ming..."


Alcuni si inquietarono. Non erano degli sciocchi; naturalmente sapevano che conseguenze ci sarebbero state se avessero ucciso Lin Ming. Nonostante non fosse un discepolo di un Palazzo Celeste, era comunque uno dei più grandi geni dell'Incontro di Arti Marziali Assoluto condotto da due Empirei. Uccidere Lin Ming sarebbe stato in un certo senso uno schiaffo per quelle due figure importanti.


Tian Mingzi naturalmente notò l'esitazione dei suoi discepoli. Disse con fare cupo: "Prima ho attaccato Lin Ming attraverso il vuoto e, nonostante non sia riuscito ad ucciderlo, l'ho costretto a passare in una tempesta spaziale che gli ha causato gravi ferite. Ora, con l'anello che vi ho dato, ucciderlo non dovrebbe essere affatto difficile."


"Questa è una questione estremamente importante e seria. Dopo che lo ucciderete, vi farò fare un giuramento sui vostri demoni del cuore di non rivelare una sola parola al riguardo. Naturalmente vi compenserò anche con ogni sorta di risorsa per i pericoli di questa missione e mi impegnerò per allenarvi.
Per quanto riguarda le opportunità fortunate e i segreti di Lin Ming, potete spartirveli tra di voi. Otterrete grandissimi vantaggi da questo. Anche se forse non riuscirete arrivare allo stadio di Re del Mondo, non dovrebbe essere un problema diventare un grande Sacro Lord o anche un po' oltre. Per quanto riguarda te You Wujin, finché non perirai qui, diventerai un Re del Mondo!"


Tian Mingzi aveva offerto ogni sorta di condizione. Quando i giovani sentirono queste parole, non poterono che provare entusiasmo. Cercare ricchezze era qualcosa che era sempre accompagnato dai pericoli. Era davvero una grande occasione fortunata per loro.


Una luce tagliente brillò negli occhi di You Wujin. Strinse i pugni.


Non avrebbe mai dimenticato la vergogna che gli aveva causato Lin Ming. Solo dopo, quando Lin Ming iniziò lentamente a fiorire e a brillare nel torneo, nessuno aveva pensato che la sconfitta di You Wujin fosse stata una vergogna. Invece avevano iniziato a pensare che fosse stato solo naturale. Anche i discepoli delle Terre Sacre You Ming la pensavano così.


Ma questo tipo di inferiorità naturale aveva riempito You Wujin di riluttanza.


Perché era stato sconfitto e messo in ombra nell'incontro, ma Lin Ming aveva raggiunto il picco della sua fama? Nessuno nell'intero Regno Divino lo sapeva, né poteva capire il perché.


You Wujin credeva che la fortuna di Lin Ming fosse innaturale e aveva incontrato qualche occasione fortunata che lo aveva portato fino a quel punto. Se avesse potuto uccidere Lin Ming, allora avrebbe potuto ottenere le sue risorse. A questo mondo cosa c'era di più bello dell'uccidere un odiato nemico e rubare tutte le sue occasioni fortunate?


"Andiamo!"


"Partiamo!"


Il gruppo dei giovani entrò nella navetta spaziale e volò verso il pianeta Sky Spill. Quando incontrarono la strana barriera grigia e invisibile che circondava il pianeta, la attraversarono senza nessun impedimento.


Quando lo vide, Tian Mingzi si rilassò. Le sue ipotesi precedenti erano corrette. Questo incantesimo bloccava solo praticanti di arti marziali al di sopra del Mare Divino Realm e non influenzava gli altri.


Così le sue possibilità di uccidere Lin Ming erano aumentate ulteriormente.


Diverse ore dopo, You Wujin e gli altri scoprirono i resti delle Montagne della Morte Tragica. C'era un enorme cratere ampio decine di chilometri che era pieno di lava, il fumo avvolgeva il cielo ed emanava ondate di calore terrificante.


Non era difficile trovare quest'area. Questo perché dopo che Lin Ming era fuggito dal tunnel spaziale, aveva portato un flusso di energia vasto e turbolento con sé. Non solo questa forza aveva distrutto la montagna della Morte Tragica, ma aveva anche raso il mondo per oltre mille chilometri.


Questa sorta di potere non era qualcosa che sarebbe dovuto esistere nei piani inferiori.


"Apprendista Senior, ci sono resti di una tempesta spaziale del Regno Divino. Lin Ming dovrebbe essere atterrato qui e dovrebbe aver subìto un grave danno collaterale dalla tempesta."


"Esatto. Quando l'onorabile maestro lo ha attaccato attraverso il vuoto, Lin Ming dovrebbe essere fuggito usando dei metodi disperati. Sicuramente è gravemente ferito. Forse possiamo ucciderlo senza usare l'anello."


"Non sottovalutarlo. Anche un leone deve usare tutte le sue forze per catturare un coniglio. Qualcuno come Lin Ming ha innumerevoli metodi per scappare o sopravvivere. Sarà difficile ucciderlo. Una volta che lo troveremo, ubbidiremo alle istruzione dell'onorabile maestro e tireremo fuori l'anello che ci ha dato."


You Wujin toccò l'anello spaziale e prese la bussola che gli aveva dato Tian Mingzi.


Questa bussola nera aveva un aspetto semplice, ma in un solo momento era riuscita a rintracciare la direzione in cui Lin Ming era fuggito.


"Sud-est. Potrebbe essere tra 1 e 3 milioni di chilometri di distanza!"


La bussola poteva solo sentire vagamente la direzione in cui era l'obiettivo. Trovare Lin Ming sarebbe dipeso tutto da lui.


I dodici entrarono nella navetta spaziale e scomparirono in un lampo. La differenza tra questo tipo di mezzo e una nave spirituale stava nella sua capacità di attraversare lo spazio per brevi distanze. Non era come la nave spirituale che doveva risparmiare energia per eseguire una serie di spostamenti nel vuoto.


E in quel momento, a 2 milioni di chilometri di distanza, una squadra di draghi del fiume alati stava volando nel cielo. Lin Ming era seduto su una di queste creature, i suoi occhi erano chiusi mentre stava meditando. Il vento soffiava contro di lui, facendo sventolare caoticamente i suoi abiti. Stava usando il suo stato etereo, provando a guarire il più velocemente che poteva.


Un momento fa avevano già attraversato due formazioni di trasmissione. Ogni spostamento era di un milione di chilometri, altrimenti sarebbe stato impossibile per loro arrivare fin qui.


<em>'Ho guarito il 70-80% delle mie ferite. Sembra che abbia sottovalutato le mie capacità rigenerative. Dopo aver sbloccato la Porta della Morte, il potere della mia forza vitale e del mio sangue è aumentato di molto. Mi sto anche avvicinando alla Steppa del Massacro sempre di più. Dopo che entrerò lì, potrò recuperare le forze nella Pagoda Celeste ed entrare nell'Antico Abisso Demoniaco nelle mie condizioni migliori.'</em>


Mentre ci stava pensando, un drago del fiume alato si avvicinò accanto a lui, il generale Wei porse i suoi rispetti e disse: "Fratello Lin, una volta che attraverseremo quella catena montuosa a mille chilometri da qui, saremo vicini alla Steppa del Massacro. Allora dovremo dirci addio."


"La ringrazio generale Wei."


"Eheh, non c'è bisogno di essere così cortesi. Se le interessa, potrà visitare la mia nazione Fei Yun come onorato ospite. Il mio Divino Sovrano, Yun Luo ha una coltivazione negli stadi avanzati del Mare Divino Realm ed è uno dei migliori praticanti di arti marziali nel sacro continente dei demoni. Il fratello Lin è una persona sbalorditiva e sono sicuro che andrebbe proprio d'accordo con sua maestà. Forse potreste essere destinati ad essere maestro e discepolo."


<em>Nota traduzione, "Fei Yun" sarebbe 飞云国 letteralmente "regno della nuvola volante".</em>


Il generale Wei aveva detto il grande nome del suo sovrano per attirare il favore di Lin Ming. Per lui, nessun giovane sbalorditivo al mondo avrebbe rifiutato la possibilità di diventare il discepolo di Yun Luo.


Lin Ming si limitò a sorridere senza rispondere. Poi però si irrigidì.


Questo perché aveva sentito che qualcuno lo stava individuando!


Prima Lin Ming era rimasto in profonda meditazione e la sua percezione si era contenuta ad un raggio di diverse centinaia di chilometri. Quindi non aveva notato che c'erano già delle persone che lo stavano inseguendo da oltre mille chilometri di distanza!


Non solo, ma queste persone si stavano avvicinando con una velocità incredibile. Riuscivano a superare centinaia di chilometri in un batter d'occhio. Non ci sarebbe voluto molto tempo per superare mille chilometri per loro!


Era impossibile per un praticante di arti marziali dei piani inferiori possedere una tale velocità. Sicuramente provenivano dal Regno Divino.


"Uno, due, tre, quattro..."


Un totale di 12 persone.


Lin Ming non sospettava che ci fosse un problema nella formazione dell'Empireo Primordius. Una persona al livello di Tian Mingzi non sarebbe mai riuscita a romperla. in altre parole, queste dodici persone dovevano essere al Mare Divino Realm e, visto che volavano così velocemente, dovevano avere il supporto di qualche tipo di strumento magico.


Questa squadra era stata mandata ad ucciderlo?


In base a cosa?


"Fratello Lin, cosa succede?"


Chiese il generale Wei. Aveva scoperto che stava accadendo qualcosa di strano in Lin Ming.


Lin Ming disse in tono cupo. "Sono arrivate alcune persone. Dovreste andarvene tutti prima, altrimenti verrete coinvolti in questo caos..."


"Chi? Se stanno cercando guai con lei, allora sarebbe come provocare anche me. Ahahah, dopo aver viaggiato fin qui insieme, credo che andiamo proprio d'accordo. Se qualcuno osa attaccarla, sarebbe come attaccare me. Nonostante il mio talento non sia troppo grande, ho comunque vissuto per oltre mille anni e la mia forza è passabile." Il generale Wei rise con un brillante sorriso.
Aveva una personalità sincera e diretta, e si era trovato davvero bene con Lin Ming. Inoltre, aspetto più importante, voleva diventare suo amico e attirarlo alla sua fazione. In quel momento la sua nazione Fei Yun aveva davvero bisogno di individui talentuosi e Lin Ming era una persona dal potenziale inimmaginabile. Intrattenere rapporti con un giovane del genere aveva fin troppi vantaggi.


Lin Ming poté solo forzare un sorriso quando sentì le parole dell'uomo: "Generale Wei, temo che la situazione sia diversa da come pensa... beh, non c'è altro da dire. Non c'è più tempo."


Mentre parlava, lo spazio attorno a loro iniziò a distorcersi violentemente.
                                


                                



