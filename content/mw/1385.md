---
title: Capitolo 1385 – Partenza
pubDate: 2025-12-15T08:37:10.360Z
tags:
    - mw
---


<em>Capitolo SPONSORIZZATO, ringraziamo Angelo!
1 capitoli in coda, 0/5
-Schadenfreude</em>


Dopo aver riposto l'uovo di drago nel suo mondo interno, Lin Ming usò la sua vera essenza per aiutarlo a crescere. Grazie a questo collegamento, Lin Ming si sentì connesso alla carne e al sangue del cucciolo e percepì la terrificante vitalità del sangue che conteneva.


In questo universo, più era potente una forma di vita, più era difficile che si riproducesse. I roc, i draghi, le fenici, le tre grandi Bestie Divine nascevano tutte da un uovo, ma per crearlo ci voleva una quantità quasi incalcolabile di tempo ed energia.


Tuttavia, negli ultimi 100.000 anni, il Sovrano Drago aveva già completato la maggior parte del processo di incubazione. Il piccolo embrione nell'uovo aveva preso forma e ora Lin Ming doveva solo completare l'ultima fase.


"Lin Ming, prima che tu te ne vada, ti darò un ultimo consiglio. Se la situazione sembra impossibile da risolvere, non farti coinvolgere troppo. Questa grande calamità sarà ancora più crudele di quella che è accaduta 3,6 miliardi di anni fa. Sarà una guerra che coinvolgerà la sopravvivenza della razza umana e la forza individuale di una persona non conterà moltissimo.
Più sarai potente, più avrai responsabilità. Se non sarai cresciuto allora, non provare ad esagerare. Finché sopravviverai, ci sarà sempre una speranza."


Ogni parola del Sovrano Drago era piena di buone intenzioni. Lin Ming rincuorò sentendolo. Disse: "Senior, non si preoccupi, seguirò il suo consiglio."


Il Sovrano Drago annuì ancora una volta, sospirando mentre diceva: "In passato, quando Primordius aveva esaurito l'ultimo briciolo della sua forza e stava finendo le sue ultime disposizioni, ha parlato spesso della sua vita. Ha affrontato eventi incredibili, è stato un uomo incredibilmente potente che ha lasciato una leggende indelebile, ma anche così ha commesso due errori fatali.
Uno è stato di essere stato fin troppo arrogante. Se avesse condiviso il segreto della Perla Primordiale e avesse permesso ad altri Empirei di aiutarlo, allora non sarebbe stato colto di sorpresa dalla razza dei saggi."


"Segreto?" Lin Ming sussultò. "Sta dicendo che non si sapeva che l'Empireo Primordius possedeva la Perla Primordiale? Era un segreto?"


Sarebbe stato normale che nessuno lo sapesse. Se Lin Ming fosse stato al suo posto e avesse ottenuto un tesoro del genere, nemmeno lui l'avrebbe annunciato. Sarebbe stato un suicidio.


Ma il problema era: come l'aveva saputo la razza dei saggi?


Il Sovrano Drago notò le perplessità di Lin Ming: "La razza dei saggi aveva già disposto molte spie e pedine nel Regno Divino; le loro preparazioni per l'invasione sono iniziate moltissimo tempo fa e avevano diversi canali di informazione."


Lin Ming era ancora confuso. "Quanto potevano essere potenti quelle pedine? Al massimo sarebbero stati Re del Mondo e inoltre avrebbero dovuto danneggiare la loro coltivazione per attraversare il Muro del Sospiro Divino ed entrare nel Regno Divino. Dopo essere arrivati qui avrebbero dovuto cercare ovunque medicine per recuperare le forze, quindi come possono aver saputo del segreto di un grande Empireo?"


Lin Ming non credeva che le spie della razza dei saggi potessero entrare in contatto con l'Empireo Primordius.


La Bestia Divina rispose: "Ciò che hai detto è ragionevole e infatti i saggi non potevano farlo. Ma le loro pedine non si limitavano solo ai saggi, ma anche agli umani. Hanno scelto con cura umani dalla grande ambizione e talento da allenare, prendendoli sotto la loro ala, così che potessero sapere dei più grandi segreti dell'umanità..."


Lin Ming sussultò. Anche Tian Mingzi era nella stessa situazione!


Le ambizioni di Tian Mingzi erano enormi ed era anche molto talentuoso. Per questo la razza dei saggi l'aveva scelto. A partire da 50.000 anni fa, le spie della razza dei saggi erano entrati in contatto con lui, offrendogli ogni sorta di risorsa per aiutarlo a diventare un Empireo!


Date le dimensioni della loro organizzazione, potevano farlo. Inoltre Tian Mingzi stesso era un buon talento; il suo solo limite erano le origini di basso livello. Ma la comparsa della razza dei saggi aveva compensato questo difetto.


Avevano usato ogni sorta di incantesimo e restrizione, facendo giuramenti e contratti al livello di una potenza trascendente per legare Tian Mingzi a loro e a crescerlo per farlo diventare un Empireo. Una pedina al livello di un Empireo era più utile di 10.000 spie normali!


"La razza dei saggi ha proprio ideato un grande piano!"


Lin Ming fece una smorfia e si incupì. Crescere un Empireo sarebbe costata una grande quantità di tempo e di risorse; in effetti avevano fatto un investimento abbastanza grande.


Se Lin Ming non avesse stravolto i piani di Tian Mingzi, probabilmente sarebbe diventato un Empireo umano che avrebbe tradito la sua razza. Ci sarebbe stato sempre qualcuno che non sarebbe resistito alla tentazione della vita eterna e della forza. Avrebbero fatto un patto con il diavolo, vendendo perfino la loro anima.


"Così il traditore in passato è stato l'Empireo Vendicatore del Fulmine?" Chiese all'improvviso Lin Ming.


L'espressione del Sovrano Drago si riempì di astio e odio. Rispose: "Sei piuttosto intelligente. Sì, la persona che ha tradito Primordius è stato proprio l'Empireo Vendicatore del Fulmine. Quando Primordius parlava dei suoi due più grandi errori, il primo era di non averlo detto agli altri per cercare alleati. E il secondo è stato di essere stato troppo onesto e diretto, con la tendenza a seguire le sue emozioni. È diventato fratello giurato di Vendicatore del Fulmine, ma non ha capito la sua vera personalità. Per quanto riguarda Vendicatore del Fulmine, quando si è alleato con lui, era da tempo diventato un cane dei saggi. Senza il supporto della razza dei saggi, non sarebbe mai arrivato a quel punto."


Lin Ming capì.


Capì finalmente perché durante la guerra di 100.000 anni fa, l'Empireo Primordius aveva dovuto resistere all'assalto di diversi Empirei da solo.


Capì anche perché i supremi esperti del Regno Divino non avevano saputo molto della questione. Fino ad ora, solo l'Empirea Sogno Divino e qualcun altro sapeva la verità. Grandi Re di mondi di prim'ordine non avrebbero avuto idea di cos'era accaduto. Naturalmente, anche se l'avessero saputo, avrebbero potuto solo fissare avidamente l'eredità dell'Empireo Primordius senza poterla ottenere.


In effetti, agli occhi di Lin Ming, Primordius non si era sbagliato nel non divulgare agli altri l'esistenza della Perla Demoniaca. Non era stato troppo arrogante, questo perché era impossibile condividere un segreto del genere. Se l'avesse condiviso, la situazione sarebbe potuta perfino peggiorare. Dopotutto era difficile prevedere come si sarebbero comportati gli altri.


Il vero errore dell'Empireo Primordius era stato il secondo; non aveva nascosto l'esistenza della Perla Demoniaca fino in fondo e aveva avuto fiducia nell'Empireo Vendicatore del Fulmine, e così la situazione era degenerata fino a quel punto.


La natura umana era impossibile da prevedere...


La strana maledizione dell'Antico Abisso demoniaco, le Pagode Celesti, la Strada dell'Imperatore, il Drago Nero, la tomba della dea, il clan Abbandonato da Dio, l'enigma della battaglia tra Primordius e il Vendicatore del Fulmine, e perché l'Empireo Primoridus sarebbe apparso in un mondo dei piani inferiori come il pianeta Sky Spill...


Finalmente Lin Ming aveva capito. Ora l'unico mistero che rimaneva era capire se l'Empireo Primordius era sopravvissuto e se quei resti erano davvero i suoi.


Questo era anche l'ultimo enigma dell'Antico Abisso Demoniaco, ma nemmeno il Sovrano Drago sapeva la verità.


Il viaggio nell'Antico Abisso Demoniaco era terminato. Lin Ming aveva ricevuto tutta l'eredità dell'Empireo Primordius e aveva anche ottenuto il tesoro più prezioso, il palazzo divino. Non solo, ma c'era anche l'energia condensata per 100.000 milioni di anni della Perla Primordiale.


E alla fine il preziosissimo cucciolo di drago.


Il solo rimpianto che aveva era che la vera Perla Primordiale fosse stata rubata dalla razza dei saggi.


Era anche inevitabile. Se la razza dei saggi non fosse riuscita ad ottenere la perla la prima volta, la Vera Divinità avrebbe consumato nuovamente la sua essenza e la sua forza vitale per squarciare una seconda volta il Muro del Sospiro Divino e mandare un altro esercito. Lin Ming non credeva che l'incantesimo con cui l'Empireo Primordius aveva protetto il pianeta sarebbe riuscito a bloccare l'invasione di diversi Empirei.


Alla fine era giunto il momento di partire.


Tutto ciò che gli rimaneva da fare era di ridare un corpo mortale a Moguang e visitare la sua sorellina Lin Xiaoge e i suoi genitori. Poi sarebbe tornato nel Regno Divino.
                                


                                



