---
title: Capitolo 1405 – La Stupa dei Giusti
pubDate: 2025-12-15T08:37:10.363Z
tags:
    - mw
---


<strong>*Ding ding* OFFERTA DI NATALE! </strong><em>Fino al 3 gennaio, uscirà un capitolo in più ogni 3 euro!</em>


<em>CAPITOLO SPONSORIZZATO, ringraziamo Gatsu!
4 capitoli in coda, 0/5
-Buon natale da Schadenfreude</em>


<em>Nota traduzione: "臧佛塔" sarebbe letteralmente "Pagoda Buddista del Bene/Giusto"</em>


Era un discepolo di una Terra Sacra di una Vera Divinità e anche un campione di un Incontro di Arti Marziali Assoluto.


I giovani umani si scambiarono delle occhiate sbalordite. Che sorta di concetto era? Dovevano solo pensare alla differenza che c'era tra il discendente di un Empireo e quello di un Re del Mondo; il divario tra l'erede di una Vera Divinità e quello di un Empireo sarebbe stato ancora più vasto.


Mentre i membri d'élite umani ci pensavano, sussultarono. Volevano ripetere ancora di credere in Lin Ming, ma si erano demoralizzati.


Figuriamoci qualcuno come il Sacro Figlio di Zaohua, anche questo giovane di fronte a lui non era facile da affrontare.


Quando la donna con il vestito di piume vide lo shock e l'orrore di questi giovani, sorrise: "L'apprendista Senior Nawi è un Principe Imperiale della nostra razza. Sapete cosa significa? È una ricompensa data solo dall'Imperatore dei Saggi! Se l'apprendista Senior Naqi non fosse molto più giovane dall'apprendista Senior Wumo, allora forse il titolo di Sacro Figlio sarebbe andato a lui! Umpf, il destino della nostra razza è stato influenzato dall'arrivo della grande calamità e ora sono nati due grandi geni nella mia generazione. Sono le stelle più brillanti in questo vasto mondo e il solo divario tra di loro è dovuto all'età!"


Era chiaro che questa donna vestita di piume venerava in modo assurdo il giovane. Le sue parole misero sotto pressione i giovani umani.


Il recente Incontro di Arti Marziali Assoluto dell'umanità era stato il più splendido e prospero negli ultimi 100 milioni di anni. Insieme a Lin Ming, c'erano stati Xiao Moxian, Bing Meng, Hang Chi, Jun Biyue e Zanna di Drago, sei grandi geni.


E questo a causa dell'incombente grande calamità.


Così perché il destino della razza dei saggi non avrebbe subìto la stessa influenza, producendo geni mai visti in cento milioni di anni?


Inoltre la sua eredità era di gran lunga superiore a quella degli umani. Se fossero apparsi dei talenti anomali, allora sarebbero dovuti essere perfino più potenti di quelli dell'umanità.


"Andiamo, torneremo nel Grande Mondo della Lucentezza a continuare a temprarci. Dopodiché faremo una visitina all'umanità e vedremo che livello hanno raggiunto i loro membri d'élite."


Disse con noncuranza il giovane di nome Naqi. Poi sollevò l'arma dal tavolo e lasciò il ristorante, seguito dagli altri due.


"Apprendista Senior Naqi, stai dicendo che stiamo per mettere alla prova i membri d'élite dell'umanità?" L'uomo alto e dalla pelle scusa dietro di lui si leccò le labbra, eccitato.


"Sì, prima o poi scoppierà una grande guerra. Dato che gli Empirei non possono combattere ora, inizieremo prima noi! Tanto vale iniziare a distruggere il loro morale adesso! Se possiamo batterli ora, allora dopo mille anni non sarà un problema annientarli! Inoltre questa è anche una grande ispirazione per la mia razza!"


Disse lentamente Naqi. Non solo voleva diventare famoso, ma voleva anche cogliere l'opportunità per avvantaggiare la sua razza.


"Ahah, l'apprendista Senior Naqi ha ragione. Visto che la coltivazione dell'apprendista Senior Wumo è troppo elevata, gli altri geni non potrebbero stargli dietro. Quindi rimane a noi il compito di intervenire. Se possiamo battere tutti i loro geni, allora come avranno il coraggio di combattere gli umani? Quando arriverà il momento, la nostra fama nel Grande Mondo della Lucentezza aumenterà rapidamente. Forse il Sovrano dei Saggi potrebbe perfino darci una grande ricompensa!"


Disse senza scrupoli l'uomo magro. Mentre parlava, i praticanti di arti marziali umani che lo sentirono mostrarono delle smorfie.


Questi saggi non davano loro il minimo rispetto. Non li consideravano nemmeno.


"Andiamocene!"


I diversi giovani saggi se ne andarono. La loro destinazione era il Mondo della Lucentezza.


.....


Dopo che le trattative tra gli umani e saggi finirono, Lin Ming andò in isolamento nel Monte Potala.


Il Monte Potala aveva una lunga storia gloriosa. Era senza dubbio il numero uno in termini di origini ed eredità. Le varie montagne, giardini, torri, corridoi, monasteri, erano tutti coperti da formazioni. Queste barriere potevano essere usate per aiutare ad allenarsi ed erano in grado di respingere gli spiriti malvagi. Perfino i giardini tra le gole avevano molte piante spirituali protette da barriere.


Coltivare qui era come coltivare nel Palazzo di Sogno Divino.


"Apprendista junior Lin, il Sommo Antenato ti ha invitato!" Un monaco vestito di lino si avvicinò a Lin Ming. Aveva le mani giunte in preghiera mentre recitava preghiere buddiste.


<em>'Sommo Antenato?'</em> Lin Ming ne fu sorpreso. La persona che gestiva le questioni quotidiane del Monte Potala non era l'Imperatore Shakya, né il Grande Budda Senza Limiti, ma era il Granmaestro Senso Divino, qualcuno ad un passo dal diventare un Empireo. Gli altri due eminenti monaci erano già andati in isolamento a meditare. Tra di loro, uno era il Sommo Antenato e l'altro il Sommo Maestro.


Il primo naturalmente era il Grande Budda Senza Limiti. Era diventato famoso cento milioni di anni fa ed era una delle persone più leggendarie nella setta al momento!


"Il Sommo Antenato ha sentito che l'apprendista Junior Lin presto avanzerà negli stadi intermedi del Divine Transformation realm, così vorrebbe invitarla a visitare la Stupa dei Giusti per illuminarti sulla volontà degli Imperatori, e accettare il battesimo della volontà Buddista."


"La volontà dell'Imperatore... e Buddista..." Lin Ming non ne aveva mai sentito parlare. Annuì e disse: "Allora chiedo all'apprendista Senior di farmi da guida."


Il Monte Potala aveva fin troppe antiche costruzioni. Questi siti esistevano da centinaia di milioni o anche miliardi di anni. I discepoli delle ere precedenti del Monte Potala avevano rafforzato costantemente le formazioni e riparato tutte le strutture, preservando la loro piena forma e dignità. Ora, non solo non c'era nessun senso di declino, ma emanava un'atmosfera eterna che faceva provare venerazione.


Lin Ming seguì il praticante di arti marziali lungo molti corridoi tortuosi per poi arrivare in un grande giardino spazioso. Il cortile era lastricato da mattoni spessi, diventati color grano a causa del passare del tempo, ognuno di essi sembrava uno spesso tomo che registrava la lunga e solenne storia del Monte Potala.


"Ci siamo."


Il monaco marziale afferrò le sue perle, disse un po' di mantra Buddisti e poi si ritirò lentamente.


Di fronte a Lin Ming c'era una foresta di pagode grigie.


Ognuna di esse aveva diversi piani ed erano alte centinaia di piedi. Non solo sembravano fatte di giada o cristallo, ma emettevano un profondo senso di dignità e virtù.


Di fronte a questa foresta di pagode c'era un vecchio monaco. Il suo semplice abito di lino era coperto da un <a href="https://it.wikipedia.org/wiki/Kesa" rel="noopener noreferrer" target="_blank">kasaya</a>. Indossava dei sandali di paglia, i suoi lobi erano larghi e rotondi e le sue sopracciglia bianche erano spesse due piedi. Era appoggiato ad uno spesso bastone con la mano destra e teneva una collana di perle con la sinistra.
Erano sette perle buddiste, sei piccole e una grande. Tra di esse, la più grande era pallida e conteneva una tinta rosso sangue che assochilometriva ad un bulbo oculare.


Questo vecchio sembrava essersi fuso con il mondo attorno a lui. Se Lin Ming avesse usato solo la sua percezione divina per vederlo, allora non l'avrebbe notato. Era impossibile sentirlo anche se era così vicino. Dava una sensazione davvero strana.


Questo vecchio era il Grande Budda Senza Limiti. Anche Sogno Divino si sarebbe riferita cortesemente a lui come Senior.


Lin Ming annuì rispettosamente.


"Junior Lin Ming porge i suoi saluti al Senior Grande Budda Senza Limiti."


Il vecchio lo guardò e ricambiò lentamente il gesto. Poi disse con semplicità. "A partire da oggi, rimarrai qui per quarantanove giorni."


La sua voce era roca e parlava molto lentamente. Se uno l'avesse ascoltato con ingenuità, avrebbe pensato che avesse un po' di difficoltà a parlare a causa dell'età.


"Questo posto è..." Lin Ming si ricordò che il monaco che lo aveva condotto qui aveva chiamato questo posto Stupa dei Giusti.


"È un cimitero, il luogo dove sono stati seppelliti tutti i monaci e i maestri che sono arrivati allo stadio di Empireo. Negli ultimi 3,6 miliardi di anni, quando gli eminenti monaci della setta sono morti, sono stati cremati e le loro ceneri sono state condensate in reliquie. Queste reliquie sono state riposte in contenitori, seppelliti insieme ai loro strumenti magici più importanti. Così questa foresta di pagoda è stata chiamata la Stupa dei Giusti e anche la Stupa Tombale."


Lin Ming sussultò.


Le tombe di tutti gli eminenti monaci del Monte Potala!


la setta aveva una storia di 3,6 miliardi di anni. Durante questo lungo periodo di tempo chissà quante persone straordinarie erano apparse tra di loro!


Solo i maestri dello Zen più riconosciuti avevano i requisiti per essere seppelliti nella Stupa dei Giusti. Con così tante persone sbalorditive seppellite qui, anche se erano morti molti anni fa, dovevano essere rimaste le loro Volontà Buddiste e le loro Leggi.


Dopodiché il Grande Budda Senza Limiti volò via.


Lin Ming rimase da solo, percependo in silenzio la volontà dietro la foresta di pagode.


Fece diversi respiri profondi, concentrandosi. Poi si inchinò diverse volte verso la Stupa dei Giusti, pieno di sincera gratitudine.


Un praticante di arti marziali poteva mancare di rispetto il cielo e sfidare la terra, ma non poteva che rispettare gli eroi del passato.


C'erano un totale di 72 Pagode Buddiste!


Questo era un numero predeterminato. Quando il numero di monaci qui lo avesse superato, allora due di loro sarebbero stati seppelliti nella stessa pagoda.


A giudicare dalla disposizione, sembrava simile alle settantadue Pagode dello Stregone del continente Tianyan della Landa Selvaggia del Sud. Ma naturalmente questa Pagoda dei Giusti era molto più misteriosa e intricata.


Questo dimostrava anche che lo Stregone della Landa Selvaggia aveva origini buddiste. Inoltre proveniva da un Sect sottoposto al Monte Potala, uno che condivideva le sue radici.


Alcune pagode erano alte e altre erano basse. L'altezza indicava i risultati dei monaci seppelliti in esse.


Lin Ming era ben consapevole che questo posto doveva essere il luogo più sacro in assoluto. Normalmente nessuno avrebbe avuto il permesso di disturbare la pace di così tanti grandi monaci.


Se non fosse stato per l'arrivo della grande calamità e dalla situazione unica in cui erano, il Grande Budda Senza Limiti non gli avrebbe mai permesso di percepire la volontà Buddista di così tanti membri dell'antica generazione del Monte Potala.


Dopo essere entrato nello stato etereo, Lin Ming si avvicinò alla foresta di pagode con rispetto e dignità.


Un passo alla volta, molto lentamente.


Dopo nove passi, Lin Ming si sarebbe fermato per molto tempo, dandosi il tempo di percepire.


1000 piedi.


800 piedi.


500 piedi.


Lin Ming si avvicinò sempre di più alla foresta di pagode. Mentre le distanze si accorciavano, la volontà che proveniva dalla foresta stava diventando sempre più potente. Lin Ming sentì dolore alla fronte e tutto il sangue nel suo corpo sembrò precipitarsi alla testa.


Spirito da battaglia primordiale!


Lin Ming si agitò. Con un grido, lo spirito da battaglia primordiale si scatenò. Una lancia oro scuro apparì di fronte a Lin Ming. E la sua asta era lievemente blu. Questo era il confine dello stadio blu spirituale; Lin Ming aveva impiegato moltissimo tempo e innumerevoli sforzi per fare ulteriori progressi, ma non era ancora riuscito ad avanzare di livello.


In quel momento, il suo spirito da battaglia aveva da tempo raggiunto la perfezione e aveva sfiorato il livello successivo.


La differenza tra uno spirito da battaglia d'oro e uno blu spirituale era immenso. Ora, sotto questo battesimo della volontà Buddista, Lin Ming poteva sentire fischiare il suo spirito da battaglia. La tinta blu dello spirito da battaglia divenne sempre più vibrante!


Questa volontà Buddista poteva temprare uno spirito da battaglia!


Lin Ming non ne fu affatto sorpreso. Nell'intero Regno Divino, solo il Monte Potala possedeva un cimitero così pieno di supremi esperti. La loro volontà qui probabilmente era la più potente di tutto il Regno Divino!






[su_service title="Schadenfreude" icon="icon: comment-o" size="14"]Lo stupa è il monumento religioso che accoglie le reliquie e gli elementi di insegnamento del Buddha. [/su_service]
                                


                                



