---
title: Capitolo 1429 – La Prova Finale
pubDate: 2025-12-15T08:37:10.367Z
tags:
    - mw
---


<strong>*Ding ding* OFFERTA DI NATALE! </strong><em>Fino a domani, uscirà un capitolo in più ogni 3 euro!</em>


<em>Capitolo sponsorizzato, ringraziamo Zangetsus!
23 capitoli in coda (16 Zangetsus + 7 Pierpaolo), 0/5
da editare,
-Buone feste da Schadenfreude</em>


Una runa blu grigiastra brillò nell'aria per poi sprofondare nella fronte dello spirita, che fremette mentre stringeva i denti e sopportava il dolore.


Per un momento lo sguardo dello spirita divenne confuso per poi ritornare lucido. Ora, quando guardava Lin Ming, i suoi occhi erano pieni di venerazione e rispetto.


"Lo schiavo Hunbai porge i suoi saluti al padrone."


"Bene Hunbai. Non ho bisogno che tu mi segua per troppo tempo. Quando lascerò la Strada Asura ti restituirò la libertà. Ora, voglio chiederti, come posso superare le prove della Strada Asura?"


"Padrone, questa Strada Asura secondo me è un gioco creato da una divinità suprema. Noi siamo le pedine. I vincitori riceveranno ricompense inimmaginabili, ma i perdenti moriranno."


"Il Dao Celeste che governa questo mondo è incredibilmente strano. Ci sono molte regole fondamentali. Gli sfidanti possono trovare le rune divine attraverso alcune opportunità fortunate e una volta che radunerai una serie specifica, allora avrai la possibilità di partecipare alla prova finale. Grazie ad essa, potrai ottenere le ricompense del Dao Celeste della Strada Asura! Questo perché la persona che ha creato la Strada Asura è un'esistenza inimmaginabile. Alcuni ipotizzano che questa esistenza sconosciuta sia il creatore dei 33 Cieli. In breve i premi della Strada Asura sono estremamente ricchi!"


"Collezionare serie di rune divine?"


Lin Ming divenne pensoso.


"Sì. Solo le rune divine che possono formare una serie completa sono considerate le più utili. Ci sono alcune rune divini individuali sparse, come le rune dello schiavo che hai usato su di me, che non sono molto importanti. Al momento hanno scoperto oltre mille serie di rune complete. Ma queste rune sono per lo più al livello bronzo e argento. Poche sono al livello d'oro e ancora meno al livello blu spirituale. Quelle ancora più potenti sono le serie al livello nero. Per qualificarsi alla prova, ci vogliono 36 serie di rune divine."


"Una serie completa è dieci volte, cento o anche mille volte più preziosa di quelle incomplete. Inoltre le rune che possono confermare serie complete non si fonderanno con il corpo di un praticante di arti marziali. Una volta che un coltivatore sarà ucciso, queste rune divine scapperanno dai loro corpi, dove possono essere ottenuto da chi lo ha ucciso!"


"Allora è così.." Disse tra sé e sé Lin Ming. Quando era entrato nella Strada Asura, aveva ucciso due banditi e uno di loro aveva lasciato una runa divina che si chiamava Mano Destra dello Spirito Desolato. Questa runa faceva parte di una serie e ora sembrava che questa non fosse affatto una coincidenza. Sembrava che solo questo tipo di rune potesse restare dopo la morte di un coltivatore.


E, come diceva Hunbai, se uno avesse voluto superare la prova, prima bisognava collezionare abbastanza serie. Solo così avrebbe avuto la possibilità di partecipare alla proava.


Inoltre, ogni serie poteva potenziare di molto un praticante di arti marziali. Da questo si poteva capire quanto erano preziose rispetto alle rune divine ordinarie.


Anche così, nemmeno una serie completa si sarebbe legata ad un praticante di arti marziali. Una volta che un coltivatore fosse stato ucciso, le rune divine sarebbero uscite dal suo corpo. Inevitabilmente sarebbero diventate l'obiettivo per cui innumerevoli praticanti di arti marziali lottavano, tesori che avrebbero iniziato una tempesta di sangue!


Questo valeva in particolare per le rune di altissimo livello. Figuriamoci una serie, se solo una di esse apparisse, sarebbe stato sufficiente per causare una guerra. Chi sapeva quanti fiumi di sangue sarebbero scorsi?


Se questa Strada Asura era davvero un gioco creato da una suprema divinità, allora la sua intenzione era di incitare gli sfidanti ad annientarsi a vicenda e poi ad usare questa prova per scegliere l'individuo più sbalorditivo!


"Hunbai, dimmi, per tutti questi anni quanti hanno completato la prova della Strada Asura?"


Lin Ming poteva immaginare che voler completare la prova sarebbe stato difficilissimo. Ma secondo Sogno Divino, la Strada Asura era già esistita per innumerevoli miliardi di milioni di anni; era un mondo che era esistito ben prima dell'ultima grande calamità. In tutto questo tempo, erano nati sempre più geni. Inoltre, dato l'aumento di praticanti di arti marziali nativi della Strada Asura, ci sarebbe dovuto essere qualcuno capace di completarla.


Hunbai disse: "Padrone, la sfida della Strada Asura è fin troppo difficile. In passato in effetti ci sono stati dei praticanti di arti marziali che sono riusciti a superarla, ma la loro era fin troppo remota per noi. Un tempo queste persone hanno creato innumerevoli leggende, ma questi miti sono stati persi con il passare delle generazioni, e la versione è cambiata così tante volte che è impossibile da verificare."


"Completare la prova è quasi impossibile, ma se si tratta solo di collezionare 36 serie di rune divine e poi sopravvivere, completando parte della prova è un po' più semplice."


"Naturalmente questo è semplice solo relativo all'enorme numero di partecipanti. Con così tante persone, ci saranno sempre dei geni che possiedono una forza o una fortuna anormali e che quindi sono capaci di radunare le rune divine richieste. Credo che anche il padrone sia una di queste persone."


"Tuttavia, se entrerà nella prova finale, il padrone dovrà stare attento perché questa ultima sfida ha un livello di mortalità estremamente elevato. Il padrone non deve essere avido e scegliere una via che non può essere completata, questo lo farebbe solo morire invano. In questi ultimi 100 milioni di anni, tra tutti i praticanti di arti marziali che hanno iniziato l'ultima prova, la persona che ha ottenuto la percentuale di completamento più alta è arrivata all'83%."


"Oh?" Esclamò Lin Ming. "83%? Conosci il numero esatto?"


"Naturalmente. Questo perché, dopo la fine della prova, il dao celeste della Strada Asura informerà tutti gli abitanti di questo mondo dei risultati dei coltivatori che hanno superato la prova con un completamento superiore al 70%. Il Dao Celeste ci informerà anche del loro nome, aumentando la sua fama! Negli ultimi 100 milioni di anni, solo due persone sono riuscite a superare l'80% durante l'ultima prova. Uno di loro è un saggio e l'altro è uno spirita, rispettivamente un uomo e una donna. Per coincidenza, sono apparsi entrambi 30 anni fa. Il saggio ha ottenuto la percentuale dell'81%, mentre la spirita è arrivata all'83%. Dopodiché, entrambi hanno ottenuto ricompense inimmaginabili. Si dice che i due siano i migliori geni delle loro rispettive razze.


Lin Ming sussultò.


I migliori geni? 30 anni fa?


Lin Ming non chiese della giovane spirita, non la conosceva. Ma quel saggio...


"Qual è il nome di quel saggio?" Una luce brillò negli occhi di Lin Ming.


"Wumo."


Disse Hunbai con tranquillità, come se fosse un nome conosciuto da tutti.


Quando Lin Ming lo sentì, sussultò. Wumo! Il Sacro Figlio di Zaohua, Wumo!


"È davvero lui!"


Pensandoci, prima di entrare nella Strada Asura, il Sacro Figlio di Zaohua doveva ancora ottenere il suo titolo. Allora era conosciuto solo come Wumo.


Ma dopo aver lasciato la Strada Asura e aver completato l'81% della prova finale, il Sovrano dei Saggi gli aveva dato il titolo di successore!


Così naturalmente poi era stato chiamato Sacro Figlio di Zaohua. Poi quel titolo era diventato il suo nome.


"Allora è così... Anche Wumo è entrato nella Strada Asura un tempo!"


Lin Ming non pensava che fosse strano. Nel Regno Divino, a causa delle formazioni di trasmissione danneggiate, solo i potenti discendenti di un Empireo sarebbero riusciti a partecipare alla prova. Per quanto riguardava le razze, questa sorta di prova probabilmente era molto più comune. Se il Sacro Figlio di Zaohua era una persona così straordinaria, come poteva perdersi questa opportunità?


"Ha partecipato alla prova 30 anni fa e ha ottenuto un punteggio dell'81%. Questo lo rende uno dei migliori praticanti di arti marziali negli ultimi 100 milioni di anni! E, questo gareggiando contro tutti i geni dei 33 Cieli. Non c'è da meravigliarsi che Wumo sia così arrogante."


Non era una sorpresa che non si preoccupasse di Lin Ming dati i suoi risultati.


Non solo il Sacro Figlio di Zaohua era convinto che il talento di Lin Ming fosse inferiore al suo, ma c'era anche un divario di decine di anni da colmare!


<em>'In questo caos, la razza degli spiriti è davvero piena di talento! Quel genio spirita è riuscito a battere Wumo! È incredibile. Nei 33 Cieli ci sono innumerevoli guerrieri. Non ci sono limiti in questo universo, c'è sempre una persona più potente.'</em>


Mentre ci pensava, Lin Ming sentì il suo sangue ribollire. Era sicuro che sarebbe diventato uno degli eroi dei 33 Cieli e anche uno tra i più importanti!


Il Sacro Figlio di Zaohua aveva completato questa prova 30 anni fa. Ma probabilmente era entrato nella Strada Asura almeno 40 anni fa. In altre parole, il divario tra lui e Lin Ming era di circa 40 anni. Nei prossimi 100 anni Lin Ming doveva superare colmare questo divario!


Se avesse inseguito un genio ordinario, allora sarebbe stato semplice. Ma il suo rivale era il genio più talentuoso dei 33 Cieli negli ultimi 100 milioni di anni!


Così Lin Ming avrebbe dovuto crescere oltre il 50% più velocemente di lui!


"Crescere il 50% più velocemente di lui..." Lin Ming strinse i pugni, stava sorridendo: "Non credevo che fosse così arduo!"


Ora che aveva un obiettivo chiaro in mente, il suo spirito combattivo si era destato.


Doveva superare il Sacro Figlio di Zaohua e rivelare le sue capacità in futuro. Ora la sua missione sarebbe iniziata nella Strada Asura!


Non importava cosa, Lin Ming doveva ottenere un grado di completamento superiore al Sacro Figlio di Zaohua e a quella ragazza spirita!


Lin Ming strinse i pugni. Ma mentre il suo spirito combattivo ribolliva, non sapeva che ad un bilione di chilometri di distanza, una squadra di praticanti di arti marziali entrò da una delle innumerevoli altre entrare della Strada Asura.


Ogni persona di questo gruppo era un genio. Nel Regno Divino probabilmente sarebbero riusciti a conquistare uno tra i primi cento posti nella finale dell'Incontro di Arti Marziali Assoluto.


Il loro capo era un giovane alto. Era il principe imperiale Naqi.


Dopo diversi mesi di recupero, il suo corpo era stato guarito dalle ferite che gli aveva inferto Lin Ming. Dopotutto, in termini di capacità di recupero, superava perfino Lin Ming.


"Strada Asura! Eheh, finalmente siamo arrivati! Aspettami Lin Ming. Durante la nostra battaglia, hai usato una qualche strana mossa per evocare un portale fatto di pietre del caos, ferendomi gravemente e anche sconfiggendomi! Quella sconfitta è stata causata da un mio errore tattico e non perché fossi più debole. Mi rifiuto di accettare la sconfitta. Non abbiamo deciso ancora chi è il più forte tra di noi!"


"Ora che sono qui, il mio obiettivo è di completare più dell'80% della prova e fare incidere il mio nome sulla tavola divina per i prossimi 100 milioni di anni! Allora otterrò grandi quantità di risorse e allora ti affronterò di nuovo, ti rovinerò il corpo e lo spirito, distruggendo la tua sicurezza finché non oserai più sfidarmi di nuovo!"
                                


                                



