---
title: Capitolo 1448 – La Fenice tra le Fiamme della Battaglia
pubDate: 2025-12-15T08:37:10.379Z
tags:
    - mw
---


<em>Capitolo sponsorizzato, ringraziamo Zangetsus!
20 capitoli in coda (3 Zangetsus + 7 Pierpaolo + 10 Gatsu), 0/5
da editare,
-Schadenfreude</em>


Lin Ming fu sorpreso nello scoprire che Xiao Moxian era una delle combattenti, ma pensandoci, non era affatto strano.


Con la grande calamità pronta a scoppiare un momento all'altro, anche Xiao Moxian avrebbe cercato di aumentare rapidamente la sua forza, ma sarebbe stato difficile farlo nel Regno Divino. Aveva bisogno di rivali e avversari, e necessitava di un mondo nuovo per ampliare i suoi orizzonti e della pressione che l'avrebbe costretta a diventare più potente. La Strad Asura in effetti era un ottimo posto dove andare.


Poi, dopo essere arrivata qui, Xiao Moxian ad un certo punto aveva ottenuto la missione di recarsi nelle terre desolate. E la sua comparsa qui era ragionevole visto che la Sorgente della Desolazione era il modo più sicuro di entrare in quella zona.


Mentre ci pensava, Lin Ming accelerò. Poteva vedere chiaramente l'immagine di una Fenice dell'Oscurità nel cielo. Lin Ming aveva combattuto contro Xiao Moxian prima, così aveva capito chiaramente che doveva essere la forza del suo sangue: la vera forma della fenice. A meno che non avesse incontrato un avversario formidabile, Xiao Moxian non avrebbe rivelato questa abilità nella Strada Asura. Sarebbe stato come un elegante che rivelava le sue zanne d'avorio o il rinoceronte che mostrava il suo corno, avrebbe destato l'avidità degli altri.


L'ipotesi di Lin Ming era corretta. In effetti Xiao Moxian era in grande difficoltà.


Questo perché, dopo che era entrata nella Strada Asura, il primo posto in cui si era fermata era stata la città dell'Onda. Dopodiché era andata nell'area delle missioni, una zona simile alla Divina Fortezza Nera della città della Discordia, e poi aveva partecipato anche lei alla prova lì. Con il suo talento, ottenere 50 distintivi di livello blu era stato fin troppo semplice e anche ottenere la ricompensa di livello nero non era stato affatto arduo.
Dopo aver fatto due estrazioni, nonostante non avesse pescato la ricompensa del Destino che aveva ottenuto Lin Ming, aveva comunque ricevuto una ricompensa di livello nero e anche la migliore. Il valore di quella runa divina sarebbe stato solo lievemente inferiore rispetto alla ricompensa del Destino. Questo avrebbe fatto impazzire di rabbia tutti i praticanti di arti marziali della città dell'Onda. Inoltre, la sua ricompensa di livello blu probabilmente era la più preziosa.


Dati tutti questi fattori, si poteva immaginare cosa fosse accaduto.


Xiao Moxian era stata presa di mira!


"Incendio nel Cielo stellato!"


<em>Hu hu hu!</em>


Le fiamme nere sollevarono una tempesta. Xiao Moxian brandiva la sua lunga frusta, raggiungendo una velocità inimmaginabile capace quasi di squarciare lo spazio stesso. Il fuoco percorreva la frusta. Ogni volta che l'arma scattava, sarebbero stati uccisi dei praticanti di arti marziali, lasciando soltanto una foschia di sangue.


I cadaveri si erano già accumulati attorno a lei. Questi corpi erano stati lacerati dai suoi colpi o carbonizzati. I lunghi capelli neri di Xiao Moxian erano scompigliati e il suo viso era macchiato di sangue. I suoi grandi occhi neri come la pece erano pieni di una luce crudele e spietata!


Nonostante normalmente sembrasse dispettosa e carina, in realtà aveva il sangue delle razze dei mostri e dei demoni nelle vene. Quando si trattava di uccidere, poteva diventare una strega malvagia che non avrebbe mostrato nessuna pietà!


Aveva già lottato da molto tempo e aveva ucciso decine di persone. Le rocce attorno erano macchiate di nero e di rosso, e le piante attorno si erano seccate. La giovane aveva ricevuto molte ferite e anche le sue ampie ali erano macchiate di sangue. Del suo sangue.


Il campo di battaglia era già permeato dall'odore del sangue e della morte. Xiao Moxian era come un angelo dell'oscurità, il suo corpo stava scatenando un potere terrificante mentre falciava ogni nemico attorno a lei.


"Sono sicuro che deve avere la stirpe di una vera fenice. Potrebbe essere perfino la discendente di una fenice!"


Gridò all'improvviso un Sacro Lord nel gruppo. Chiaramente era molto esperto. Era riuscito ad esaminare la stirpe di Xiao Moxian nel bel mezzo di questa intensa battaglia.


"Un fisico della fenice! Come può essere nato un discendente tra una fenice e un'altra razza?"


"In tal caso, allora abbiamo proprio fatto centro. Solo una goccia della sua essenza di sangue è incredibilmente preziosa. Se potremo catturare questa donna e coltivare in coppia con lei, potremo risucchiare la sua essenza yin e anche divorare la sua energia origin primordiale. Possiamo perfino usare il suo sangue per creare una medicina dai benefici inimmaginabili! Ahahah!"


"Usarla per creare delle medicine? Questo rovinerebbe troppo il divertimento. È davvero una donna di massima qualità, il tipo più sbalorditivo, quindi come potremmo usarla così? Dovremmo godercela a pieno. Quando la cattureremo, potremo impiantarle un sigillo dello schiavo e farci servire fedelmente! Eheh, ragazzina, non resistere. Abbiamo abbastanza persone da poterti catturare prima o poi. Non importa quanto proverai ad opporti, impianteremo una runa dello schiavo in te e ci godremo il tuo corpo, ahahah!"


Il capo dei praticanti di arti marziali aumentò il ritmo degli attacchi. Queste persone erano tutti Sacri Lord, ce n'erano quattro in totale!


Nonostante non fossero forti, insieme avevano una forza terrificante! Sarebbe stato quasi impossibile per Xiao Moxian sfuggire all'assalto di queste persone e perfino qualcuno come Lin Ming sarebbe stato in difficoltà.


Xiao Moxian formò sempre più sigilli mentre avvolgeva il suo corpo nel fuoco nero. Rune mistiche iniziarono a brillare sul suo viso, sul suo collo e sulle sue braccia. Erano le rune delle leggi della Fenice dell'Oscurità incise nel suo corpo. Erano il miracolo delle leggi che aveva ereditato da sua madre, il simbolo di una Bestia Divina!


Queste rune brillavano di luce nera. Il potere delle leggi iniziò ad agitarsi all'impazzata attorno a Lin Ming. Le fiamme nere si levarono al cielo, sfrecciando a mezz'aria!


"Smettila di lottare, è inutile temporeggiare. Credi davvero che quel vecchio potrà salvarti? Forse è già morto nella città dell'Onda o se non altro lui e il Lord della città si sono feriti a vicenda, altrimenti come potremmo goderci un'opportunità così fortunata? Eheheh!"


I quattro Sacri Lord si dispersero, attaccando Xiao Moxian da lontano.


<em>Bang!</em>


Le fiamme scoppiarono. Diversi praticanti di arti marziali che avevano attaccato Xiao Moxian furono ridotti in cenere!


Ma i quattro Sacri Lord si ritirarono. uno di loro aveva perfino afferrato un suo seguace e lo aveva usato come scudo. Lo sfortunato praticante di arti marziali fu ridotto in cenere, ma il Sacro lord dietro di lui era rimasto illeso.


"Questi sono i nostri schiavi controllati da rune divine. Non sai che ci sono delle rune divine che possono funzionare come sigilli dello schiavo? Se li bruci non sarà affatto una perdita per noi. Anzi, avrai solo sprecato inutilmente la sua forza, ahahah!"


"Questo Sacro Lord apparteneva alla razza dei demoni. Era basso, dalle orecchie appuntite e dalla pelle quasi nera. In quel momento stava sorridendo con fare diabolico mentre guardava con avidità Xiao Moxian. In realtà sapeva che la giovane era estremamente forte. Se l'avessero attaccata frontalmente, nessuno di loro da solo sarebbe riuscito a rivaleggiare con lei. Anche se avessero unito le forze, Xiao Moxian avrebbe potuto comunque contrattaccare e uccidere uno o due di loro.


Così avevano usato gli schiavi sotto il loro controllo per farle perdere le forze. Questa era la tattica più sicura e metodica.


Gli occhi di Xiao Moxian brillarono di luce fredda. Nonostante possedesse un fisico impareggiabile, in effetti aveva consumato fin troppa energia e si stava avvicinando al suo limite.


I suoi occhi neri come la pece si strinsero mentre lanciava un'occhiataccia al Sacro Lord che aveva appena parlato. Emanò un intenso intento omicida: "Vuoi morire!"


<em>Bang!</em>


In quel momento sembrò eruttare un vulcano in lei. La sua forza aumentò rapidamente mentre la sua aura si scatenava, facendo tremare la terra!


In quell'istante sembrava che si stesse risvegliando una vera fenice nel suo corpo!


"Questo..."


Il Sacro Lord demoniaco che aveva parlato si fermò all'improvviso. Sentì lo spazio attorno a lui stringersi mentre una forza terrificante puntò verso di lui! Xiao Moxian aveva ignorato tutti gli altri per attaccarlo; il suo solo obiettivo era di uccidere la persona che aveva appena gridato.


"Vecchio quattro, sta attento!"


Non troppo lontano da lui, altri due saggi cercarono di aiutarlo. L'ultimo attaccò Xiao Moxian. Era troppo lontano, così non aveva abbastanza tempo per aiutare il suo compagno, così aveva pensato di attaccare Xiao Moxian per costringerla a ritirarsi.


La giovane si rese conto dell'attacco e capì quali sarebbero state le conseguenze una volta colpita, ma lo ignorò e continuò ad attaccare con ostinazione!


La sua lunga frusta ululò e le terrificanti fiamme nere formarono un inferno che impattò sul corpo del Sacro Lord. Il demone gridò miserabilmente e metà del suo corpo fu colpita. Molti dei suoi organi si ruppero, i suoi meridiani crepitarono e vomitò una boccata di sangue.


"Come... com'è possibile?"


Lo trovava incredibile. Come poteva Xiao Moxian scatenare una forza così titanica?


"Ha bruciato il suo sangue, il sangue di una Fenice dell'Oscurità!"


Gridò il Sacro Lord dietro Xiao Moxian mentre l'attaccava. Il colpo di sciabola arrivò alle sue spalle.


Xiao Moxian aveva rivolto tutta la sua attenzione verso il Sacro Lord della razza dei diavoli, così non ebbe il tempo di girarsi e difendersi. Invece si coprì con le ali, facendo circolare tutta la sua energia per resistere.


<em>Ca!</em>


Un fendente trapassò la vera essenza protettiva di Xiao Moxian e colpì le sue ali. Il sangue schizzò e il suo viso impallidì. Fu scaraventata all'indietro, impattando tra delle pietre.


<em>Rumble rumble rumble!</em>


Le rocce si spaccarono e Xiao Moxian fu seppellita dai detriti. Ma un momento dopo le sue ali spazzarono via i frammenti. Xiao Moxian si rialzò, ma quando lo fece, solo una delle sue ali sembrava dritta, l'altra pendeva formando una strana angolazione. Il colpo di prima aveva tagliato le ossa delle sue ali.


Inoltre aveva subìto una ferita lunga tre piedi; non si sapeva quanto fosse profonda, ma aveva già danneggiato i suoi organi. Se non avesse posseduto un fisico formidabile, allora avrebbe perso già ogni forza combattiva.


"Quarto fratello, stai bene?!" Due Sacri Lord presero al volo il loro compagno della razza dei diavoli. Nonostante metà del suo corpo fosse stata rovinata, era ancora vivo. Durante il pericolo mortale che avevano appena corso, gli altri due Sacri Lord erano riusciti a resistere a parte dell'attacco di Xiao Moxian, salvandogli la vita.


"Questa maledetta ragazzina!"


Gridò il capo dei quattro saggi, i suoi occhi emanarono una luce tagliente: "Ha bruciato il suo sangue della fenice!"


La Fenice era la sola creatura nell'universo che poteva bruciare liberamente la sua essenza di sangue senza danneggiare il suo fuoco vitale. Questo perché potevano rigenerarsi con le fiamme del nirvana.


Tuttavia questo premesso che una fenice che bruciava la sua essenza di sangue avesse completato almeno un nirvana, altrimenti sarebbe stato difficile farlo.


Al momento Xiao Moxian doveva ancora superare il suo primo nirvana, quindi poteva bruciare il suo sangue della fenice al massimo una volta. Se l'avesse fatto altre volte avrebbe danneggiato la sua forza vitale, proprio come un ordinario praticante di arti marziali che bruciava la sua essenza di sangue.


"Attacchiamo insieme, è già esausta."


"Esatto, non tratteniamoci più. Non possiamo permetterle di tirare fuori qualche asso nella manica come ha fatto con il vecchio quarto fratello."


"Prenderemo il tesoro che ha estratto, le risparmieremo la sua mera vita e le impianteremo un sigillo dello schiavo, la addestreremo per bene!"


Dissero i saggi dell'onda, i loro occhi brillavano con avidità e perversione. Tra di loro, tre erano ancora capaci di combattere e si rialzarono. La loro forza iniziò a condensarsi per poi scoppiare!


<em>Hu hu hu!</em>


L'energia si scatenò. Queste persone appartenevano tutte alla razza dei demoni o dei saggi, e la loro forza convergeva, formando un diagramma. In questa formazione iniziò ad emergere l'immagine di un gigantesco mostro del mare. Era grandissimo e dotato di decine di tentacoli, assochilometriva ad un polipo.


"Attacchiamo!"


I tre colpirono con le loro sciabole. Mentre le lame stavano iniziando ad avvicinarsi, Xiao Moxian le guardò con fare truce, il suo sguardo era freddo e implacabile. in quel momento non poteva più bruciare il suo sangue, anche farlo leggermente avrebbe sottoposto il suo corpo ad un peso incredibile. 


Anche nelle sue pessime condizioni, colpì. Allo stesso tempo tirò fuori una tavoletta di giada dal suo anello spaziale e vi riversò la sua vera essenza per poi romperla!


Questa era una tavoletta di giada difensiva. Nonostante fosse molto preziosa, era impossibile usarla difendersi dall'attacco congiunto di tre Sacri Lord. Al massimo avrebbe ridotto le ferite che aveva ricevuto.


"Accetta il tuo fato!"


I tre Sacri Lord risero sonoramente, la loro velocità aumentò fino a precipitarsi verso Xiao Moxian come meteore. Il diagramma sopra le loro sciabole e il gigantesco mostro dei mari dietro di loro ruggì selvaggiamente mentre attaccava con i suoi tentacoli.


In quel momento la terra tremò e lo spazio fu squarciato. Ci fu una valanga mentre il potere dello spazio gemeva.


"Mm?"


I tre Sacri Lord non ebbero nemmeno il tempo di rispondere. Videro Xiao Moxian scomparire dalla loro vista, rimpiazzata da un antico portale che cadde dal cielo, separandoli da lei!


"Cos'è questo?"


"Distruggetelo!"


I tre Sacri Lord furono estremamente veloci. I loro attacchi non rallentarono minimamente mentre menavano fendenti verso il portale. In effetti


Il diagramma sulle loro sciabole brillò ancora di più. Il polipo ruggì e lanciò i suoi tentacoli sul portale di pietra.


<em>Rumble rumble rumble!</em>


L'energia esplose. Tutti glia ttacchi caddero sulla porta di pietra. Le onde d'urto si diffusero attorno, facendo disintegrare tutte le pietre vicine.


L'immagine del mostro dei mari che aveva sopportato l'impatto si lacerò!


Per quanto riguardava il portale di pietra, si limitò a tremare un po' senza mostrare segni di danni. Dopodiché il diagramma sopra le sciabole dei tre Sacri Lord si ruppero. Visto che erano stati troppo veloci, erano impattati tutti contro la porta di pietra. Per un po' persero i sensi!


<em>Puff!</em>


Il capo dei quattro Saggi dell'Onda sputò una boccata di sangue. Nonostante non fosse stato attaccato, aveva ricevuto un forte contraccolpo, come quello di un mortale che dava un pugno ad un muro di pietra.


"Cos'è successo?!"


Questo improvviso cambiamento lasciò perplessi i Sacri Lord, il loro capo alzò lo sguardo e vide un giovane avvolto da un mantello nero.


Il giovane teneva una lunga lancia. La sua costituzione e il suo aspetto erano ordinari. Il suo viso era un po' giallastro, rendendolo anonimo.


Senza dubbio il portale di pietra appena apparso doveva essere di questa persona.
                                


                                



