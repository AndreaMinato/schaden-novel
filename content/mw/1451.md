---
title: Capitolo 1451 – Schiena al Muro
pubDate: 2025-12-15T08:37:10.379Z
tags:
    - mw
---


<em>Capitolo regolare,
18 capitoli in coda (1 Zangetsus + 7 Pierpaolo + 10 Gatsu), 0/5
da editare,
-Schadenfreude</em>


"Questo maledetto moccioso!"


I saggi dell'Onda ne furono scioccati. All'inizio pensavano che questo ragazzo fosse impazzito. Affrontarli in uno spazio di 100 piedi non era diverso da un combattimento ravvicinato. Sarebbe stato difficile usare delle tecniche e uno avrebbe avuto a stento il tempo di attaccare, figuriamoci di difendersi. Praticamente era un suicidio! Perfino un saggio non avrebbe scelto un metodo di combattimento così violento ed estremo. Avrebbero comunque mantenuto la distanza, così da poter reagire in tempo.


Inoltre, Lin Ming era un umano e gli umani si concentravano sul sistema di raduno dell'essenza. Erano specializzati in attacchi a lungo raggio. Anche se i saggi dell'Onda avevano visto che il giovane coltivava sia il corpo che l'energia, non era nient'altro che un umano. Come poteva paragonarsi ad un saggio?


Non solo, ma in questo spazio sigillato, qualsiasi esplosione di energia sarebbe aumenta di diverse volte! Questa era una tattica completamente disperata.


"Moccioso, vuoi morire?!"


"Si è scavato la fossa da solo, uccidiamolo insieme!"


Proprio mentre i Sacri lord stavano per attaccare, una luce tagliente brillò nello sguardo di Lin Ming. Lo spazio primordiale si scatenò mentre inondava tutta la campana di Primordius!


<em>Omm! Omm!</em>


L'energia Primordiuale si diffuse attorno, rimbalzando più e più volte contro la campana, le onde soniche si stavano sovrapponendo. In quell'istante lo spazio primordiale di Lin Ming aumentò di dimensioni di diverse volte!


Non solo, ma la campana di Primordius condensava forzatamente lo spazio primordiale, intensificando il potere del campo di forza!


Bisognava sapere che quando Lin Ming aveva percepito l'intento marziale di Primordius nel palazzo dell'Antico Abisso demoniaco, l'aveva fatto inginocchiandosi nella campana e sopportando la terrificante pressione dell'energia primordiale! Per tre interi anni, Lin Ming aveva sopportato un'enorme pressione.


E ora aveva rilasciato al limite lo spazio primordiale. Il suo potere aumentava costantemente a causa dei brillanti motivi del dao della Campana di Primordius. Aveva intenzione di affrontare i saggi dell'Onda in una brutale battaglia sotto questa pressione soffocante!


"Cos'è questo?!"


"Che pressione terrificante!"


I tre saggi impallidirono. Intrappolati qui, potevano mostrare solo meno della metà della loro forza.


"Non lasciate che questo moccioso prenda l'iniziativa. Dobbiamo concentrarci solo ad attaccarlo e ad ucciderlo!"


Tre fendenti puntarono verso Lin Ming!


Lin Ming non aveva modo di schivare in questa situazione! Le luci di sciabola avevano già coperto tutto lo spazio nella Campana di Primordius!


La tattica di Lin Ming era stata praticamente di combattere con le spalle al muro; sarebbe stata una situazione critica. Per aumentare a pieno la sua potenza, stava correndo un pericolo maggiore!


Ma il vantaggio di questo era che ogni via di fuga era stata troncata, inclusa la sua. Nessuno sarebbe riuscito a scappare da questo piccolo campo di battaglia. Anche se qualcuno fosse stato un esperto nelle leggi dello Spazio, sarebbe stato comunque impossibile per loro fuggire da una distanza così ravvicinata e con un campo di forza così potente che li sopprimeva.


Solo una tra le due parti sarebbe uscita viva dalla campana di Primordius.


Lin Ming aveva scelto questa tattica per impedire ai nemici di scappare, altrimenti sarebbe stato impossibile per loro trattenerli.


Lo sguardo di Lin Ming era cupo. In quel momento una sfera nera delle dimensioni di una noce uscì fuori dal suo mondo interno; questo era il seme del buco nero di Lin Ming!


Un buco nero era il corpo celeste più pacifico e anche più terrificante nell'universo. La potenza che avrebbe generato nel raggio di 100 piedi era difficile da immaginare.


In quel momento, tutta l'energia nella campana di Primordius fu risucchiata nel seme del buco nero. Questo includeva anche il potere dello spazio e del tempo, lasciando distorsioni attorno. Data l'enorme forza gravitazionale usata in questo piccolo spazio, qualsiasi movimento avrebbe consumato un'incalcolabile quantità di forza. Quando questo veniva combinato con la soppressione dello spazio primordiale, i tre fendenti si fermarono come se fossero caduto in una palude. Tutte le luci di sciabola furono risucchiate dal seme del buco nero.


"Cos'è questo?!"


"Me**a! Hai davvero intenzione di morire insieme?!"


Quando il seme del buco nero apparì, il capo rabbrividì. Si rese conto all'istante di quanto era pericolosa questa mossa. Se il campo di forza e la sfera nera si fossero incontrate con il loro attacco finale, avrebbero causato un'esplosione dal potere inimmaginabile.


Lin Ming stesso avrebbe dovuto sopportare gravi ferite.


In quel momento non avrebbero potuto schivare nemmeno se avessero voluto. E anche se non avessero attaccato e solo Lin Ming l'avesse fatto, allora sarebbe finito in condizioni ancora più miserabili!


"Fermo! Fermo! Sei impazzito?!"


"Vuoi morire insieme a noi?!"


Lin Ming ignorò le loro grida. Il seme del buco nero sfrecciò verso i saggi dell'Onda!


Eterna Oscurità!


Quando i tre saggi videro il buco nero letale che volava verso di loro, strinsero i denti e attaccarono con le loro sciabole. Le loro luci di sciabola si scontrarono con questa tecnica!


<em>Bang!</em>


Risuonò un'esplosione terrificante. Luce divina rimbalzò contro le pareti della campana, creando un'onda d'urto ancora più terrificante!


Quel contraccolpo tirannico insieme al campo di forza era capace di squarciare a pezzi ogni cosa. Anche il corpo di un praticante di arti marziali non faceva eccezione.


Nonostante Lin Ming fosse assolutamente sicuro delle sue capacità difensive, non osava nemmeno lui resistere direttamente ad un attacco del genere!


Così subito dopo aver attaccato, aveva anche evocato il palazzo di Primordius nel suo mondo interno!


Il Palazzo di Primordius conteneva delle formazioni spaziali. Poteva essere rimpicciolito o ingrandito ed era una fortezza indistruttibile. Era il rifugio di Lin Ming.


Tuttavia 100 piedi era una distanza troppo corta e l'esplosione era stata fin troppo veloce. Anche se Lin Ming aveva evocato il palazzo subito dopo aver attaccato, fu comunque colpito dalle onde d'urto!


<em>Peng!</em>


Con un lieve tonfo, Lin Ming si sentì come se fosse stato colpito alla schiena da un martello di un miliardo di jin. Tutti i suoi vasi sanguigni e gli organi sembrarono sul punto di esplodere. Furono scagliato in avanti per poi scontrarsi con una delle mura del palazzo.


<em>Bang!</em>


Lin Ming cadde a terra. Sentiva la sua vitalità del sangue agitarsi e la vista che si offuscava.


Allo stesso tempo, la campana di Primordius fu sbalzata da terra a causa dell'enorme esplosione. Tuttavia era fin troppo massiccia e grazie all'enorme quantità di energia primordiale che conteneva, era pesante come un piccolo pianeta. Così non sussultò troppo.


La terra  sotto il tesoro sprofondò all'improvviso e tutta la terra nel raggio di diverse chilometri fu scaraventato dall'impatto, come se un'enorme meteora fosse impattata sul suolo. Non troppo lontano dalla campana di Primordius, Xiao Moxian sussultò. Fece circolare la vera essenza più che poteva e si protesse usando le sue ali spezzate.


<em>Clang!</em>


Risuonò un tuono nel cielo!


Xiao Moxian fu scaraventata all'indietro ricevendo una lieve ferita. Il problema principale stava nella gravità delle sue condizioni, così ebbe un po' di difficoltà a resistere a questa onda d'urto.


<em>Rumble rumble rumble!</em>


Le montagne collassarono e fiumi furono costretti a cambiare corso. Diverse delle vette attorno furono spianate dall'onda d'urto e molte persone spaventate e delle bestie feroci erano state scaraventate via. Il saggio dell'Onda che Xiao Moxian aveva quasi ucciso, esplose direttamente a causa del contraccolpo!


Xiao Moxian sapeva bene cos'era appena successo e immaginò che l'attacco principale fosse davvero potente. Lin Ming e i saggi dell'Onda dovevano aver usato i loro colpi finali.


Anche all'esterno, una collisione così terrificante avrebbe causato delle ferite quasi fatali. E nello spazio limitato della campana di Primordius, il potere distruttivo dell'esplosione sarebbe aumentato di diverse volte!


Anche se Lin Ming coltivava sia il corpo che l'energia, e anche se le sue capacità difensive erano estremamente elevate, sarebbe andato incontro ad un fato miserabile se fosse stato investito da un'esplosione simile. Dopotutto, quando si scambiano dei colpi finali, entrambe le parti avrebbero usato almeno il 90% dell'energia per attaccare, come avrebbero potuto risparmiare le energie per difendersi?


"Ehi! Ehi! Non osare morire!" Gridò nel panico Xiao Moxian quando vide la campana di Primordius che tremava ancora.


"Smettila di spaventarmi. Non ho nemmeno scoperto chi sei! Non puoi morire così, non voglio essere in debito con nessuno!" Xiao Moxian si avvicinò alla campana di Primordius. Qualcuno che non aveva mai incontrato prima aveva deciso di salvarla. Se questa persona misteriosa avesse pagato con la vita, allora non avrebbe saputo che fare.


In quel momento, nel palazzo di Primordius, Lin Ming si stava pulendo le labbra insanguinate. Si alzò e piegò la testa. I suoi abiti e la sua armatura sotto erano stati distrutti completamente, ma questo era solo un problema minore. Fece un cenno e formò nuovi abiti di energia.


Aveva ricevuto qualche lieve ferita sulla schiena che non era troppo seria. Questo perché non aveva ricevuto troppo impatto e grazie alla runa nera, la Protezione Divina, che aveva aumentato considerevolmente le sue capacità difensive.


"Che colpo spaventoso."


Lin Ming volò fuori dal palazzo di Primordius. Sporse una mano e il palazzo si rimpicciolì rapidamente per poi tornare nel suo mondo interno.


Attorno a lui non c'era altro che brandelli di carne e sangue. I saggi dell'Onda non potevano essere più morti di così.


Gli effetti esplosivi del seme del buco nero in uno spazio sigillato così piccolo avevano superato l'immaginazione di Lin Ming. Probabilmente i suoi nemici non si erano mai immaginati una possibilità del genere. Il capo e il terzo fratello appartenevano alla razza dei saggi e i loro corpi mortali erano così tenaci da aver lasciato dei pezzi del loro corpo. Il secondo fratello invece era stato ridotto in poltiglia.


Lin Ming aveva eliminato tre Sacri Lord nello stadio intermedio del Divine Transformation realm!


Questa sorta di successo avrebbe sconvolto perfino il Sacro Figlio di Zaohua.


Naturalmente Lin Ming ci era riuscito sopratutto grazie ai tesori che l'Empireo Primordius gli aveva lasciato. Se avessero combattuto fuori dalla campana, anche se Lin Ming sarebbe riuscito a sconfiggerli solo dopo diversi scambi, non sarebbe stato possibile per lui ucciderli.


<em>'Mi chiedo quanto potrò uccidere tre Sacri Lord senza contare su oggetti esterni o trappole, e solo con la mia forza. Soltanto allora sarò considerato abbastanza potente.'</em>


Mentre rifletteva, all'improvviso sentì qualcuno bussare sulla campana.


"Ehi tu! Ragazzo dal mantello nero! Sei ancora vivo lì dentro? Non mi spaventare così! Dannazione, come può essere così pesante questa campana?!"


Xiao Moxian stava riversando la sua vera essenza nella campana, ma aveva difficoltà a sollevarla. Questo la sorprese. Anche se era ferita, poteva comunque usare la sua energia per sollevare montagne, ma non poteva nemmeno alzare questa antica campana ampia 100 piedi.


"Agh! È così pesante!" Xiao Moxian alla fine sollevò lievemente la campana.


Quando lo vide, Lin Ming sussultò. La campana di Primordius conteneva una grande quantità di energia primordiale. Anche lui si sarebbe dovuto sforzare molto per sollevare la campana di Primordius senza usare le leggi primordiali.


Riuscirci con la forza bruta dimostrava quanto era incredibilmente forte Xiao Moxian.


Lin Ming stese un dito e riversò le leggi primordiali nella campana, facendola fluttuare verso l'alto.
                                


                                



