---
title: Capitolo 1453 – Un altro Principe dei Mostri
pubDate: 2025-12-15T08:37:10.379Z
tags:
    - mw
---


<em>Capitolo regolare,
17 capitoli in coda (0 Zangetsus + 7 Pierpaolo + 10 Gatsu), 0/5
da editare,
-Schadenfreude</em>


Vedendo il giovane, Lin Ming rinunciò all'idea di rivelare la sua vera identità.


Dal suo punto di vista non era necessario dirlo a Xiao Moxian e ad un estraneo, non avrebbe rivelato con noncuranza qualcosa di così importante.


Dall'espressione di Xiao Moxian, sembrava che sapesse chi era.


Anche questa persona sembrava provenire dal Regno Divino, era un compagno di viaggio di Xiao Moxian?


Proprio dopo che ci aveva pensato, i suoi sospetti furono confermati immediatamente.


"Apprendista junior, ti ho trovato!"


Il giovane atterrò velocemente, sollevando un'ondata di polvere e fumo.


"Apprendista junior, sei al sicuro?!"


Il giovane indossava abiti blu e, nonostante non fosse troppo bello, aveva un temperamento straordinario; sicuramente era un genio sbalorditivo.


"Sto bene." L'espressione di Xiao Moxian era indifferente mentre parlava al suo compagno di viaggio. Questo confuse un po' Lin Ming. Questo giovane dovrebbe essere arrivato nella Strada Asura insieme a Xiao Moxian, come mai lui era al sicuro e lei no? Erano stati costretti a separarsi perché erano stati inseguiti?


"Il vecchio Qing sta bene?" Chiese Xiao Moxian. Si stava riferendo ad un anziano della razza dei mostri che aveva la responsabilità di proteggerla durante la sua avventura nella Strada Asura.


Il vecchio era un Grande Re del Mondo.


Dopo l'incidente di Xiao Moxian nella città dell'Onda, il vecchio aveva combattuto contro il lord del territorio. Quando Xiao Moxian era fuggita, i due stavano ancora combattendo.


Il giovane mostro disse: "Il vecchio Qing ha ferito gravemente il lord della città, ma è rimasto ferito anche lui. Nonostante il lord della città fosse più debole del vecchio Qing, aveva molte buone rune ed era sostenuto dalle leggi della Strada Asura, così è riuscito a ferirlo.
Nonostante non abbia subìto ferite letali, è... è stato segnato con una runa tracciante dal Lord della città. Questa sorta di segno può essere rimosso solo con una runa divina corrispondente estremamente rara, così sarà difficile per il vecchio Qing trovarla. Ora è al sicuro e il Lord della città dell'Onda non lo cercherà, ma se venisse qui, allora anche tu verresti presa di mira. Il Lord della città farebbe di tutto per condurre i suoi sottoposti da te!"


Le rune divine della Strada Asura possedevano delle leggi al di fuori del controllo di qualsiasi Empireo. Un Grande Re del Mondo non poteva infrangere queste regole. Prima che il vecchio Qing potesse trovare la runa per liberarsi dalla runa tracciante, il Lord della città sarebbe riuscito a scoprire dov'era. Se il vecchio Qing fosse tornato accanto a Xiao Moxian, le avrebbe solo fatto correre un rischio maggiore.


"Oh, allora è così?" Quando Xiao Moxian sentì che il vecchio non sarebbe stato più qui a proteggerla, non solo non si preoccupò, ma divenne ancora più eccitata. Un po' di entusiasmo trapelò dal suo sguardo: "E?"


"Mm... da ciò che ha detto il vecchio Qing, per motivi di sicurezza, vorrebbe che tornassimo indietro. Siamo solo ai confini della Strada Asura, quindi tornare nel Regno Divino non dovrebbe essere affatto difficile. Una volta che ci riprenderemo, potremo tornare qui e continuare questa avventura. Questo metodo sarà il più sicuro e potremo prepararci meglio la prossima volta. Apprendista junior, che ne pensi?"


Xiao Moxian era la preziosa figlia di un membro della razza dei mostri e da un discendente di Genesi Diabolica. Quando il vecchio Qing era stato incaricato di accompagnarla, era stato disposto a sacrificare la vita per proteggere Xiao Moxian. Ma ora che era ferito ed aveva un marchio tracciante, sarebbe stato impossibile per lui continuare a proteggerla. Temeva che Xiao Moxian sarebbe potuta andare incontro a qualche incidente, così era questo tutto ciò che poteva fare.


"Non voglio tornare indietro." Xiao Moxian sorrise con fare dispettoso. "Perfetto, volevo avventurarmi nella Strada Asura da sola fin dall'inizio. Che utilità c'è nell'andare all'avventura se sarò monitorata ogni momento del mio viaggio? Credete che sia venuta qui per farmi una vacanza?"


Per crescere, un genio doveva sperimentare delle vere e proprie battaglie all'ultimo sangue. Inoltre Xiao Moxian naturalmente aveva una personalità avventurosa e selvaggia. Se non avesse corso dei rischi, non sarebbe stata contenta. Ora che sapeva che avrebbe potuto viaggiare da sola nella Strada Asura, naturalmente era molto più entusiasta.


"Apprendista senior, per favore non parlarmi con tale noncuranza. Anche se un genio ha davvero bisogno di pressione per crescere, sei diversa dai geni comuni. Sei dotata della stirpe di una Bestia Divina e sei la discendente di una vera Bestia Divina. Anche se ti limitassi a mangiare e a dormire ogni giorno senza fare nulla, raggiungeresti comunque lo stadio di Empireo prima o poi!"


"Non c'è bisogno di correre rischi per te. Finché potrai condurre una vita calma e diligente e andare all'avventura sotto la protezione dei tuoi anziani, potrai diventare facilmente una grande Empirea."


Il giovane mostro era estremamente preoccupato dall'entusiasmo di Xiao Moxian e iniziò subito ad avvertirla.


Tuttavia Xiao Moxian odiava per natura seguire le regole degli altri, quindi perché avrebbe ascoltato il suo consiglio?
"Umpf che importa di un grande Empireo? Ti ho già detto che diventerà una Vera Divinità in futuro e questo è solo il requisito minimo. Puoi tornare da solo, non disturbarmi più."


Xiao Moxian fece un gesto noncurante, suggerendo al giovane mostro di andarsene subito.


Il giovane mostro rimase senza parole. Diventare una Vera Divinità sarebbe stato il minimo? Le ambizioni della sua apprendista junior erano troppo alte!


Sorrise con amarezza e poi disse imbarazzato: "Sei troppo irruenta. Se ti succedesse qualcosa, come potrei spiegarlo al nonno? Allora..."


"Ehi! Smettila di lagnarti così tanto, sembri proprio una vecchia ciabatta. Hai ancora qualcosa da dire? Sennò ce ne andremo." Xiao Moxian lo interruppe e indicò con il mento Lin Ming.


Il sorriso del giovane mostro si irrigidì. Era davvero una situazione molto imbarazzante per lui. Era uno dei membri d'élite della razza dei mostri e anche uno dei candidati per diventare i successori dell'Imperatore dei Mostri. Altrimenti come sarebbe potuto entrare nella Strada Asura con Xiao Moxian?


Ma ora era stato definito una vecchia ciabatta. Come poteva essere a suo agio in questa situazione?


"Apprendista junior, da tempo la verità non è mai stata facile da ascoltare. Io..." Mentre parlava, il giovane si rese conto all'improvviso di qualcosa. Si girò verso Lin Ming e disse: "Aspett, chi sei tu?"


Il giovane naturalmente aveva notato Lin Ming, ma dopo aver visto il suo aspetto umile e comune e la sua coltivazione al Divine Transformation realm. Non gli aveva più prestato attenzione. Ora però Xiao Moxian voleva viaggiare per la Strada Asura con quest'uomo dall'aspetto trasandato?


E, aspetto più importante, era un umano.


Dato che apparteneva alla razza dei mostri, aveva un'impressione negativa nei confronti degli umani. Non voleva che Xiao Moxian avesse troppi contatti con gli umani.


Inoltre sapeva anche che la sua apprendista junior era estremamente selettiva e normalmente non rimaneva impressionata favorevolmente da qualcuno. Ora non voleva che lo accompagnasse, così perché avrebbe portato questo ragazzo con lei? Che abilità poteva avere? Era rimasto insieme a Xiao Moxian per la maggior parte del tempo, quindi da dove era spuntato fuori questo giovane sconosciuto e perché i due sembravano in buoni rapporti l'uno con l'altro?


Lin Ming all'inizio non aveva intenzione di perdere tempo a rispondere a questo giovane mostro, ma poi vide lo sguardo curioso di Xiao Moxian. Era ovvio che avrebbe dovuto rispondere a questa domanda prima o poi, così disse con semplicità: "Il mio nome è Lin Lanjian."


Lin Lanjian era il nome che Lin Ming aveva usato prima quando era entrato nei quattro Reami Divini ed era stato inseguito dal regno Asura.


"Lin Lanjian? Anche il tuo cognome è Lin? Hai lo stesso cognome di quel tipo anormale che conosco."


Xiao Moxian non poté che formare queste associazioni.


Il suo apprendista senior si accigliò e disse imbronciato: "Hai intenzione di viaggiare per la Strada Asura e per giunta con questo umano?"


"Perché ti importa così tanto di ciò che voglio fare?"


"Naturalmente mi importa. Chissà da dove proviene questa persona, non sappiamo nulla di lui. Tutto ciò che sappiamo è che è umano, e dovresti sapere che gli umani sono avidi e ingannatori. In questi ultimi miliardi di anni quante guerre sono scoppiate tra l'umanità e noi mostri? Quanta della nostra gente è morta? Questo perché gli umani hanno sempre desiderato le nostre risorse!"


Il giovane mostro era ostile nei confronti degli umani. Non si era trattenuto e lo aveva espresso di fronte a Lin Ming, praticamente insultandolo direttamente.


Questo fece accigliare Lin Ming. In realtà anche Lin Ming riconosceva che gli umani erano davvero una razza avida e ingannatrice, ma anche le altre razze non facevano eccezione. I saggi, i mostri, i demoni, erano tutti uguali.


Lin Ming disse freddamente: "Non c'è bisogno di vantarsi così tanto, come se foste migliori o più nobili rispetto a tutti gli altri. Ci sono guerre tra ogni razza. Stai cercando di dire che non avete mai attaccato gli altri per ottenere le loro risorse?"


Il suo discorso era aggressivo e provocatorio. Il giovane mostro non poté rispondere. Era vero; avevano attaccato gli altri per ottenere i loro tesori in molti regni mistici. Però comunque era un evento comune tra tutti i praticanti di arti marziali.


"È inutile litigare... Lin Lanjian, andiamo. Dove hai detto che volevi andare?" Xiao Moxian chiaramente non gradiva che questo giovane mostro si intromettesse nei suoi affari. Non gli piaceva affatto questo apprendista senior che la infastidiva costantemente.


"Ho intenzione di andare nella Rupe del Precipizio, dalla statua dell'imperatore." Lin Ming disse la sua destinazione.


"Che coincidenza! Anche io devo andare lì. Hai una missione da fare in quel luogo?"


"Sì."


"Anche io." Xiao Moxian ridacchiò senza più preoccuparsi del suo apprendista senior e invece iniziò ad andarsene con Lin Ming.


L'apprendista senior lasciato indietro mostrò un'espressione molto scontenta.


Era volato fin qui e aveva trovato Xiao Moxian con tale difficoltà, ma era stato respinto brutalmente. Inoltre non aveva idea di che sorta di metodo infido avesse usato questo giovane per spingerla a formare una squadra con lui.


Come poteva sopportarlo?


Il giovane mostro strinse i denti e iniziò ad avanzare.


"Vuoi venire anche tu?" Chiese Xiao Moxian.


"Umpf, anche io ho una missione dalla pietra dell'imperatore, perché non posso percorrere questa strada?"


Nonostante non avesse altra scelta, non poteva permettere a Xiao Moxian e a questo tipo dal mantello nero di viaggiare da soli. Come poteva non preoccuparsi di cosa sarebbe accaduto?


"Ragazzo, chi sei? Sei un nativo della Strada Asura?" Chiese il giovane mostro a Lin Ming usando una trasmissione di vera essenza.


"Pensala come vuoi." Rispose Lin Ming senza preoccuparsene.


"Ahah! Belle parole! Nessuno mi ha parlato così da molto tempo. Sai qual è la sua posizione?" Il giovane mostro immaginava che Lin Ming e Xiao Moxian si fossero appena incontrati e che non sapeva qual era la sua vera identità.


Visto che non gli era stata data una risposta, il mostro disse: "La ragazza vicino a te è la diretta discendente di un Empireo e ha un talento sconvolgente. Anche io lo sono; mio nonno è l'Imperatore dei Mostri. Non ho idea del perché la mia apprendista junior abbia deciso di viaggiare con te, ma ti consiglio di non comportarti in modo inappropriato. Dopo che arriveremo alla Rupe del precipizio, voglio che tu sparisca dalla mia vista!"


<em>Il nonno di questo giovane era l'Imperatore dei Mostri?</em> Pensò Lin Ming con amarezza. Era un altro Principe dei Mostri!
                                


                                



