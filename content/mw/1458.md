---
title: Capitolo 1458 – Ricompensa
pubDate: 2025-12-15T08:37:10.380Z
tags:
    - mw
---


<em>Capitolo sponsorizzato, ringraziamo Pierpaolo!
13 capitoli in coda (3 Pierpaolo + 10 Gatsu), 0/5
da editare,
-Schadenfreude</em>


Ai piedi della Rupe del Precipizio, decine di praticanti di arti marziali guardarono il marchio lasciato sulla Pietra dell'Imperatore. Nonostante il Principe dei Mostri Duyu avesse impresso solo il segno più superficiale, impressionò molto i praticanti di arti marziali attorno.


"Quel giovane mostro è riuscito davvero a lasciare un marchio sulla Pietra dell'Imperatore, ma noi non possiamo nemmeno superare le 20 chilometri... la differenza tra di noi è troppo vasta..."


"È una scena che non si vede nemmeno una volta nell'arco di 10.000 anni."


"Non 10.000 anni, il segno è un po' superficiale, quindi dovrebbe essere 1.000 anni. Anche così, è abbastanza scioccante. Dopotutto la Strada Asura comprende i geni dei 33 Cieli."


Le persone che si erano arrabbiate a causa dell'arroganza e dell'atteggiamento provocatorio di Duyu si ammutolirono. La famiglia Bái'é e la Fazione della Spada Blu si vergognarono della loro inferiorità. Ma per loro non era comunque disdicevole perdere contro un individuo così sbalorditivo. La differenza tra di loro era troppo grande fin dall'inizio.


"Questo giovane mostro potrebbe essere il discendente di un Empireo!"


Sussurrò qualcuno. Il motivo per cui quel macigno si chiamava Pietra dell'Imperatore era che chiunque potesse imprimerci un segno sarebbe potuto diventare un Empireo, un sovrano assoluto.


Un Empireo... quel livello di esistenza lasciava un impatto fin troppo forte sulla persona comune.


Mentre tutti discutevano, il Principe dei Mostri Duyu si limitò a sorridere lievemente, senza pensarci troppo.


Per quanto riguardava la famiglia Bái'é e la Fazione della Spada Blu che lo avevano provocato, non si disturbò più a perdere tempo con loro. Li aveva già sconfitti abbastanza.


Umiliarli non significava nulla per lui. Voleva provocare Lin Lanjian; da tempo era stufo di vedere quel moccioso.


Così mandò una trasmissione di vera essenza a Xiao Moxian e a Lin Ming: "Apprendista junior, ho solo fatto un'umile dimostrazione delle mie capacità. Dovrebbe essere il tuo turno di provare. E anche te, Lin Lanjian, dovresti tentare di completare la tua missione. Fai un tentativo, credi di poter raggiungere almeno 30 chilometri?"


Mentre parlava, lo sguardo del Principe dei Mostri Duyu mostrò una luce astuta.


Xiao Moxian non rispose. In quel momento stava fissando Lin Ming.


"Ehi, che missione hai?" Xiao Moxian sollevò il suo distintivo e sporse il collo come una bambina curiosa.


"Precipizio della Rupe, lascia un nome sulla Pietra dell'Imperatore." Disse piano Lin Ming.


Xiao Moxian sembrava aspettarselo. "Così è davvero la Pietra dell'Imperatore. Ho la stessa missione. Sembra che falliremo se non potremo lasciare un marchio sulla Pietra dell'Imperatore."


"Mm." Lin Ming annuì. La missione di Xiao Moxian era uguale alla sua. Questo dimostrava che anche lei era stata approvata dal Dao Celeste della Strada Asura.


"Eheh, volevo già competere contro di te."


Quando Xiao Moxian disse queste parole, i suoi occhi mostrarono una luce giocosa: "Se combattessimo direttamente, probabilmente perderei ma... non sei più grande di me? Eheh, dato che non ti posso battere, confrontiamo il nostro talento e potenziale invece. Chi sarà il migliore alla fine?"


Lo spirito combattivo di Lin Ming si destò, in effetti le parole di questa piccola incantatrice avevano destato il suo interesse.


Ciò che aveva detto Xiao Moxian era vero. In termini di forza, era leggermente inferiori, ma il talento e il potenziale erano un altro discorso!


Il nome glorioso di Xiao Moxian si era già diffuso per tutto il Regno Divino!


Sia prima che dopo l'Incontro di Arti Marziali Assoluto, era stata riconosciuta come il genio più talentuoso nell'intero Regno Divino!


Anche se Lin Ming e Bing Meng avevano conquistato il primo e il secondo posto con le loro incredibili battaglie, non erano riusciti a scuotere la posizione di Xiao Moxian come individuo più talentuoso nell'intero Regno Divino!


Il fisico di una Bestia Divina era sufficiente per destare la rabbia del cielo. Solo crescendo, sarebbe arrivata quasi al livello di un Empireo. E oltre il suo fisico, aveva una percezione assurdamente elevata e aveva ereditato il talento dell'Empireo Genesi Diabolica. Inoltre aveva una quantità di risorse quasi illimitate a sua disposizione. Per lei diventare un Empireo al picco del suo stadio era il traguardo più basso. C'erano grandi possibilità che potesse diventare una Vera Divinità in futuro!


Anche Lin Ming voleva confrontare il suo potenziale con quello di Xiao Moxian.


"Va bene, allora gareggiamo un po'." Da quando era entrato nella Strada Asura, Lin Ming aveva capito che esistevano fin troppi guerrieri al mondo; era impossibile sapere quale fosse il picco delle arti marziali. In tutta la sua vita, quasi ogni persona che aveva incontrato poteva essere un suo avversario. Durante l'Incontro di Arti Marziali Assoluto, Lin Ming aveva sconfitto Xiao Moxian, ma aveva sempre pensato che questa vittoria non contasse a causa del vantaggio d'età. Ma ora poteva competere con Xiao Moxian in modo corretto.


Sentendo queste parole, Xiao Moxian ridacchiò: "Ottimo!"


I due avevano usato trasmissioni di vera essenza per parlare. Non troppo lontano, il Principe dei Mostri Duyu mostrò un'espressione scontenta. Aveva parlato ai due, eppure non aveva ricevuto risposta. Invece avevano iniziato a discutere tra di loro e sembrava che stessero avendo una conversazione divertente e interessante. Questo gli diede una sensazione di umiliazione.


"Ehi, non credi che sarebbe un po' più divertente se mettessimo in palio una piccola ricompensa? Senza è un po' noioso la competizione, non credi?" Chiese Xiao Moxian, piena di entusiasmo, non aveva notato completamente l'espressione di Duyu.


Lin Ming sorrise lievemente: "È solo una piccola competizione. Che sorta di ricompensa vuoi?"


"Se vincerò, scioglierai la tecnica che usi per nascondere il tuo aspetto e mi farai vedere chi sei?" Xiao Moxian strinse i denti, i suoi occhi brillavano pieni di sfida. Stava provando a provocare Lin Ming per farlo accettare, ma non importava quanto provasse a sembrare incurante, pareva solo che si stesse proprio divertendo.


"Va bene." Lin Ming accettò. Rivelare la sua identità a Xiao Moxian non era niente di che, doveva solo nascondere la verità al Principe dei Mostri Duyu.


Xiao Moxian sorrise in modo splendido. Pensò: <em>'Piccoletto, stavolta sicuramente ti sconfiggerò!'</em>


In termini di forza, perfino Xiao Moxian non si definirebbe il giovane genio più potente dell'intero Regno Divino. Ma in termini di potenziale e talento, era sicura che non avrebbe perso contro di loro. Questo era il suo orgoglio, la sua strada delle arti marziali. Voleva diventare una Vera Divinità!


"Come sai che sto usando una tecnica per cambiare il mio aspetto?" Chiese con una risata Lin Ming.


"Ah! Intuizione da donne!" Disse Xiao Moxian con grande soddisfazione. Lin Ming non sapeva se ridere o piangere. Ai suoi occhi Xiao Moxian era una ragazza, era un po' divertente che definisse sé stessa come un adulta.


Mentre parlavano, raggiunsero i piedi della Rupe del Precipizio. Guardando verso l'alto potevano vedere la rupe che si ergeva nel cielo notturno come una spada divina.


"Questo maestro della Strada Asura sembra proprio preferire il numero 36."


Quando era entrato nella Strada Asura, Lin Ming aveva scoperto che molti luoghi usavano il numero 36. Anche il Gioco del Cacciatore aveva una formazione di 36 persone alla fine.


Guardò Xiao Moxian e sogghignò: "E se perderai?"


"Puoi fare qualsiasi richiesta desideri!" Xiao Moxian fece un cenno con orgoglio e senza indugi. "Oh, sì, ma fammi dire in anticipo che sacrificare il mio corpo o richieste del genere sono assolutamente proibite."


"Uh..." Lin Ming mostrò un'espressione strana quando sentì queste parole, cosa le passava per la testa? "La mia sola richiesta è... se... se mi succedesse qualcosa in futuro, spero che tu possa proteggere un po' di persone per me e garantire che possano condurre le loro vite in pace..." Disse dopo aver riflettuto Lin Ming. La sua richiesta sorprese un po' Xiao Moxian.


La strada delle arti marziali era piena di difficoltà e pericoli. Inoltre era impossibile prevedere cosa sarebbe successo dopo questa grande calamità. Inoltre Lin Ming doveva ancora affrontare il Sacro Figlio di Zaohua. Nonostante fosse sicuro di poter diventare abbastanza forte in futuro, non poteva prevedere cosa sarebbe accaduto...


"Va bene." Xiao Moxian annuì. "Ora iniziamo. Andiamo insieme?"


"Va bene, iniziamo insieme!"


Lin Ming e Xiao Moxian erano a cento piedi di distanza l'uno dall'altro. La posizione che avevano scelto era sotto la Pietra dell'Imperatore.


Per quanto riguarda gli altri praticanti di arti marziali, erano ancora scioccati dalla dimostrazione del Principe dei Mostri Duyu. Nonostante avessero visto Xiao Moxian e Lin Ming, non ci avevano badato troppo.


Alcune organizzazioni avevano mandato già dei rappresentanti per porgere i loro rispetti al Principe dei Mostri Duyu. Nonostante sapessero che era impossibile che si unisse alle loro fazioni, intrattenere buoni rapporti con lui non era un male.


Il Principe dei Mostri Duyu non voleva perdere tempo con queste persone. Sogghignò freddamente mentre guardava il Precipizio della Rupe. Non si sarebbe mai immaginato che Lin Ming sarebbe stato così spudorato e cieco da competere con qualcuno come Xiao Moxian. Perfino lui doveva confessare di essere ben lontano dal livello della giovane. In termini di talento, meritava pienamente di essere riconosciuta come la numero uno nel Regno Divino.


Una brezza fredda soffiò. Lin Ming iniziò a volare verso l'alto. Saliva con costanza e tranquillità. Anche se non stava procedendo troppo velocemente, era come un flusso d'acqua calmo e libero come un cavallo che galoppava nella prateria.


La pressione del Precipizio della Nuvola non era capace di influenzarlo minimamente.


E accanto a Lin Ming, anche Xiao Moxian si stava godendo questo viaggio rilassante. Era come una farfalla nera che svolazzava su un cespuglio di fiori. I suoi movimenti erano leggeri mentre puntava verso la cima!


Queste salite attirarono subito l'attenzione di molte persone.


"Altri maestri stanno salendo!"


Non molti sapevano che Lin Ming e Xiao Moxian erano arrivati insieme al Principe dei Mostri Duyu, così nessuno aveva prestato loro attenzione. Ma ora, mentre guardavano i loro movimenti, avevano capito che anche questi due dovevano essere giovani straordinari.


"Non può essere. Cosa sta succedendo oggi?"


"Guardate i loro movimenti. Sembra che potranno volare oltre le 30 chilometri!"


Per quei praticanti di arti marziali 30 chilometri era un risultato sbalorditivo.


E, mentre stavano parlando, Lin Ming e Xiao Moxian superarono facilmente 20 chilometri. Senza rallentare minimamente, entrambi volarono oltre le 30 chilometri.


Quando il Principe dei Mostri Duyu lo vide, si accigliò. Non era sorpreso che Lin Ming potesse arrivare a questo punto, ma era sorpreso che potesse rimanere tranquillo come Xiao Moxian.


25 chilometri...


27 chilometri...


29 chilometri...


Lin Ming superò tranquillamente le 30 chilometri, tenendo il passo con Xiao Moxian.


La giovane guardò Lin Ming e fece un sorrisetto. Accelerò all'improvviso. Lin Ming si limitò a sorridere lievemente e seguì il passo.


Quando i praticanti di arti marziali sotto lo videro, rimasero tutti a bocca aperta. Ad oltre 30 chilometri, la pressione della Pietra dell'Imperatore era ben evidente, ma non solo non erano rallentati, ma avevano aumentato il passo. Come ci stavano riuscendo?


Tutti rimasero sbalorditi, Lin Ming e Xiao Moxian avevano superato le 33 chilometri!


33 chilometri rappresentavano i 33 Cieli; poteva essere considerato un punto di confine. A questa altezza, Lin Ming sentì un'intensa resistenza, come se fosse caduto in una palude. Ogni volta che volava per altri dieci piedi, avrebbe consumato una discreta quantità di energia; rendeva molto più difficile avanzare.


Tuttavia era solo un po' più difficile. Continuò a volare verso l'alto, inarrestabile. La Pietra dell'Imperatore era già alla sua portata.
                                


                                



