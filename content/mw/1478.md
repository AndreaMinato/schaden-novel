---
title: Capitolo 1478 – Fiore Cadavere
pubDate: 2025-12-15T08:37:10.384Z
tags:
    - mw
---


<em>Capitolo sponsorizzato, ringraziamo Gatsu!
0 in coda (Gatsu), 0/5 donazione</strong></em>
<em>-Schadenfreude</em>


"Cosa succede Saggio Zhou?!"


Erano tutti spaventati. Ora che la guida aveva detto parole del genere, avevano alzato la guardia.


"Non respirate quel profumo, è la fragranza del Fiore Cadavere!"


Gridò Grasso Zhou. Tuttavia, mentre lo faceva, un praticante di arti marziali rimase incantato dal profumo. Sembrò perdere coscienza mentre il suo sguardo si annebbiava. Petali di fiori iniziarono a cadere dall'alto come farfalle, atterrando sulla sua pelle. Poi si sciolsero, trasformandosi in un liquido rosso brillante che affondò nel suo corpo.


Il praticante di arti marziali tremò. Un momento dopo accadde una scena macabra. Sempre più petali caddero su di lui e più liquido rosso trapelò dal suo corpo. Alla fine il suo corpo iniziò a sciogliersi. Dei fiori cremisi iniziarono a spuntare dai suoi resti, germinando delle incantevoli gemme.


Le radici di questi fiori assorbivano avidamente il corpo liquefatto del praticante di arti marziali, lo stavano usando come nutrimento!


Questo fece raggelare il resto del gruppo.


"Non lasciate che i petali vi tocchino. È il modo in cui i Fiore Cadavere si riproducono. Un solo petalo può trasformarsi in un Fiore Cadavere!"


Disse rapidamente Grasso Zhou con una trasmissione del suono. I Fiori Cadaveri erano il tipo di creatura più comune in questo Paradiso e usava i guerrieri come nutrimento. Erano estremamente preziosi per scopi medici, ma se uno avesse cercato di raccoglierli, avrebbe rischiato di pagare con la vita.


In quel momento il cielo era pieno di petali di fiori. La loro fragranza poteva attaccare la percezione divina. Sentendola, la propria mente avrebbe perso lucidità, rendendo più difficili evitare i fiori!


"Dannazione!"


"Rimanete indietro! Vinceremo se riusciremo a sopportarli per breve tempo!"


Urlò subito Grasso Zhou. Allo stesso tempo estrasse una mannaia e menò dei fendenti a tutta forza. La luce delle sue armi tagliò quattro o cinque petali, facendoli dissolvere in liquido rosso che cadde a terra.


Tuttavia, dopo aver tagliato ogni petalo, la luce della sua arma si sarebbe indebolita e al quinto si sarebbe infranta. C'erano semplicemente troppi petali che danzavano nell'aria!


"Attacchiamo tutti insieme!"


Long Yun e Long Yue colpirono con le loro lance. Non erano affatto deboli. Dal loro lato riuscirono a distruggere l'assalto di petali.


Diversi altri praticanti di arti marziali si misero schiena contro schiena, affidandosi l'uno all'altro per resistere agli attacchi. Se uno di loro avesse fallito, sarebbero morti entrambi!


E in quel momento, Lin Ming e Xiao Moxian rimasero isolati, presto avvolti da questa pioggia di petali cremisi.


"Apprendista junior!" Gridò il Principe dei Mostri Duyu.


"Lasciali stare, non possiamo nemmeno preoccuparci di noi stessi!" Disse rapidamente un praticante di arti marziali. I coltivatori del gruppo avevano già dei rapporti estremamente fragili, quindi chi si sarebbe preoccupato dei problemi altrui?


Woosh! Woosh! Woosh!


I petali brillanti sfrecciarono come coltelli vorticanti verso Lin Ming e Xiao Moxian. Questa scena splendida era piena di intento omicida. I due furono bloccati all'istante da oltre più di cento petali.


Finché fossero stati toccati, le conseguenze sarebbero state terrificanti.


Lin Ming non si agitò minimamente. Riversò la sua forza nel suo mondo interno, facendo emergere un'aura sconfinata!


"Spazio primordiale!"


<em>Hu!</em>


 Energia primordiale pesante come una stella si estese attorno, indurendo lo spazio attorno ai due come un muro. La pressione rallentò i petali così tanto che sembrò fossero caduti in un lago di molassa.


"Che strani petali." Usando la sua percezione divina, Lin Ming scoprì che ogni petalo conteneva uno spirito maligno! Inoltre questi fiori erano pieni di vasi sanguigni. Più che piante, sembravano carne ed essenza di sangue condensati.


Il Fiore Cadavere era formato da carne e sangue!


"Tre Essenze in Uno, Forza del Dio Blasfemo!"


Lin Ming attivò la sua energia. Con una serie di esplosioni, un'enorme quantità di petali esplose sotto la pressione dello spazio primordiale!


Simultaneamente, Xiao Moxian formò una serie di sigilli con le mani. Fiamme nere iniziarono a bruciare il resto dei petali. Mentre la carne e il sangue venivano inceneriti, anche gli spiriti risentiti si disintegrarono. In pochi secondi, l'attacco combinato di Lin Ming e Xiao Moxian aveva eliminato completamente più di cento petali!


"Questo è..."


Anche Grasso Zhou e gli altri circondati ancora dai petali di fiori rimasero senza parole. Sapevano che i due erano forti, ma non così potenti. Sembrava che Lin Ming e Xiao Moxian fossero più potenti di tutto il resto del gruppo combinato.


In realtà, Lin Ming poteva vincere facilmente sopratutto grazie allo spazio primordiale, più adatto ad un ambiente del genere. E le fiamme di Xiao Moxian erano estremamente efficaci contro ogni tipo di fantasma e spirito.


"A 30 piedi a nord-ovest, dietro quella roccia grigia, attacchiamo insieme!"


Disse rapidamente a Xiao Moxian usando una trasmissione di vera essenza. Mentre i petali scoppiavano, aveva esteso la sua percezione e aveva trovato velocemente
 il punto dove si nascondeva il corpo principale del Fiore Cadavere.


Il corpo principale del Fiore Cadavere era estremamente abile nel nascondersi. Anche una guida esperta non sarebbe riuscita a localizzarlo.


Il motivo per cui Lin Ming poteva riuscirci era grazie alla legge del Sogno Divino e alla sua potente percezione divina. Inoltre, quando i petali erano esplosi, il corpo principale del Fiore Cadavere aveva ricevuto un contraccolpo, scatenando fluttuazioni d'energia.


Xiao Moxian non esitò minimamente. Menò un colpo di frusta e sollevò una terrificante ondata di fuoco della fenice!


Allo stesso tempo, anche Lin Ming attaccò!


L'immagine dell'Albero del Dio Blasfemo apparì. Il potere del fulmine e del fuco della tribolazione colpì con fare tirannico.


<em>Bang!</em>


Risuonò un rumore terrificante mentre un grosso pezzo di questo splendido paradiso fu strappato via. Poi un'enorme radice scarlatta che sembrava un ginseng fu sollevata da un'esplosione. Chissà quanti peli di radice aveva perso.


<em>Squee!</em>


La radice rossa iniziò ad emettere degli squittii. Sembrava avere una sua intelligenza spirituale mentre si stava dimenando nel campo di forza cercando di scappare.


"Quel giovane ha trovato il Fiore Cadavere?"


Grasso Zhou rimase completamente scioccato. Non solo Lin Ming aveva rotto l'assedio degli innumerevoli petali, ma aveva anche trovato il corpo principale.


Il corpo principale del Fiore Cadavere non era affatto potente; era abile solo nel nascondersi. Anche un guerriero ad un passo dal Sacro Lord sarebbe riuscito ad ucciderlo una volta che l'avesse scoperto.


"Squit! Squit!"


Il Fiore Cadavere iniziò ad emettere delle grida miserabili sotto la pressione terrificante dello spazio primordiale. Il suo corpo sembrava una borda d'acqua troppo piena, sul punto di esplodere da un momento all'altro.


"Fratello Lin, non lo distruggere! È un materiale medicinale prezioso!"


Ricordò velocemente Grasso Zhou.


Lin Ming reagì. Senza rimuovere il campo di forza, formò centinaia di sigilli che volarono verso la radice.


"Arte del Sigillo Divino – Sigillo della Proibizione Divina!"


<em>Puff! Puff! Puff!</em>


L'aura di un buco nero avvolse il fiore cadavere, imprigionando la sua energia! Il fiore gridò selvaggiamente, ma ben presto fu sigillato completamente e non trapelò più nessun suono.


Quando il Fiore Cadavere morì, il resto dei petali appassì e cadde. Morirono lentamente, trasformandosi in liquido rosso che macchiò il terreno.


I sopravvissuti adocchiarono Lin Ming e anche il fiore cadavere nelle sue mani.


Questo giovane umano era troppo terrificante! Aveva risolto facilmente un disastro del genere!


Grasso Zhou sapeva che il motivo per cui Lin Ming ci era riuscito era perché poteva essere definito perfetto sotto ogni aspetto. Aveva usato quello strano campo di forza per distruggere l'attacco dei petali e poi aveva usato la sua percezione superiore per individuare il corpo principale del Fiore Cadavere.


Non c'erano punti deboli nella tattica di Lin Ming. E superava tutti gli altri sotto ogni altro aspetto. Era davvero un genio strabiliante!


"Sorellina... sembra che ci siamo sbagliati su una cosa. Ha il sangue del Drago Azzurro, ma i suoi risultati non sono dovuti a quello. Semplicemente quel sangue è un'aggiunta alla sua perfezione." Long Yun guardò Lin Ming con una strana sensazione. Era stato impressionato da lui, nonostante fosse orgoglioso della sua stirpe di drago.
                                


                                



