---
title: Capitolo 1507 – Attirare con l'Inganno il Nemico
pubDate: 2025-12-15T08:37:10.389Z
tags:
    - mw
---


<em>Capitolo regolare,
da editare,
0 in coda, 0/5 donazione</em>
<em>-Schadenfreude</em>


Tre praticanti di arti marziali attorno a lui si alzarono. Erano i tre sottoposti del principe imperiale Naqi ed erano tutti ad un passo dallo stadio di Re del Mondo.


A parte loro, c'erano solo altre due persone sedute; erano i fratelli del Ragno, le guide della Cresta del Cimitero degli Dei che li avevano condotti qui.


I fratelli del ragno al momento erano ingaggiati dal principe imperiale Naqi ed erano di guardia qui per Lin Ming. Secondo loro era inutile, ma la ricompensa offerta loro era estremamente ricca, così non si sarebbero fatti problemi a fare un lavoro così noioso.


"Saggio Tian Mingzi, chi è uscito?"


Chiesero con noncuranza i Fratelli del Ragno. Questa montagna di pietra era una zona sicura che avevano scelto basandosi sulle loro esperienze precedenti e non ci sarebbero dovuti essere pericoli qui. Quindi non furono allarmati troppo dalle parole di Tian Mingzi.


"Sto parlando di Lin Ming. È uscito dalla Valle della Morte Tragica."


Mentre parlava, un intenso intento omicida brillò negli occhi di Tian Mingzi. Estrasse una spada nera dal suo anello spaziale. Sotto la luce spenta della Cresta del Cimitero degli Dei, emetteva un gelido bagliore.


I Fratelli del Ragno sussultarono: "Lin Ming? Quello che è entrato nella Valle della Morte Tragica? È uscito fuori? Sta scherzando?"


Tian Mingzi chiaramente non voleva rispondere ad una domanda così inutile: "Credi che qualcuno come me abbia deciso di rimanere in attesa qui per dieci mesi solo per rilassarsi?"


Secondo Tian Mingzi, qualcuno come Lin Ming dall'enorme destino non sarebbe morto così facilmente. Ora aveva confermato i suoi sospetti!


I Fratelli del Ragno aveva difficoltà ad accettarlo: "È sicuro che è davvero entrato nella Valle della Morte Tragica?"


"L'ho visto io stesso!" Rispose freddamente Tian Mingzi. Poi iniziò a volare verso la direzione in cui era Lin Ming!


Dietro Tian Mingzi, i tre sottoposti di Naqi si scambiarono un'occhiata per poi rompere una giada di trasmissione del suono per mandare la notizia al loro capo.


Lin Ming era stato nella Valle della Morte Tragica per nove anni, ma erano passati solo dieci mesi fuori. Il principe imperiale Naqi naturalmente non poteva aspettare che Lin Ming apparisse nei dintorni della Valle della Morte Tragica. Doveva impiegare al meglio il suo tempo e andare all'avventura il più possibile, così lui e il suo seguito si erano separati.


Vedendo il bagliore della giada di trasmissione del suono, i Fratelli del Ragno erano ancora increduli. I tre lacchè di Naqi iniziarono a prepararsi. Guardarono le guide e dissero: "Sbrigatevi!"


I Fratelli del Ragno erano ancora storditi, ma l'improvviso grido dei tre sembrò risvegliarli dal loro torpore.


"È impossibile..."


Sussurrarono i Fratelli del Ragno. In quel momento, anche i tre lacchè di Naqi si levarono in volo, lasciando indietro le due guide. I due Fratelli del Ragno si prepararono a partire. Avevano difficoltà ad immaginarsi che un ragazzino fosse uscito dalla Valle della Morte Tragica, una landa leggendaria da cui nessuno era emerso da dieci miliardi di anni.


In quel momento, a mille chilometri di distanza, una fiamma si accese di fronte a Naqi. Era la luce di una giada di trasmissione del suono.


Dopo aver ascoltato il messaggio, Naqi si incupì: "Hanno detto che la formazione di Tian Mingzi ha individuato tracce di Lin Ming. È uscito dalla Valle della Morte Tragica!"


"Cosa?!"


Accanto a Naqi, il signor Zhou fu colto dal panico: "Come ne è uscito?!"


Negli ultimi dieci mesi, il signor Zhou aveva capito sempre di più quanto fosse terrificante la Valle della Morte Tragica. Aveva letto alcuni antichi testi e aveva confermato le dicerie riguardo agli Empirei morti in quella terra desolata. Perfino gli Empirei non potevano lasciare la Valle della Morte Tragica, eppure Lin Ming ci era riuscito; era semplicemente incredibile.


"Che ne sia uscito o abbia usato una tecnica di occultamento e non sia entrato davvero, non possiamo lasciarlo scappare!"


Il Principe Imperiale Naqi strinse il pugno destro come se stesse tenendo Lin Ming nel suo palmo. Aveva la sensazione che Lin Ming fosse sempre più una minaccia. All'inizio la sua sfida nei confronti del Sacro Figlio di Zaohua era stato uno scherzo, ma ora aveva il presentimento che se Lin Ming avesse avuto cento anni di tempo, sarebbe arrivato ad un livello inimmaginabile!


Allora sarebbe diventato una grande minaccia per la razza dei saggi.


E lui non sarebbe riuscito a rivaleggiare con Lin Ming.


"Sua altezza, dobbiamo stare attenti. Non sappiamo che sorta di occasione fortunata abbia ottenuto dopo essere entrato nella Valle della Morte Tragica. Se lo sottovalutassimo, potremmo fallire."


Disse il signor Zhou, che non credeva nemmeno alle sue stesse parole. Era un Re del Mondo e temeva un guerriero al Divine Transformation realm. Se si fosse saputo in giro, sarebbe diventato lo zimbello del mondo.


"Lo so. Ma non importa che occasione fortunata abbia incontrato, il divario di coltivazione non cambierà. Era di tre stadi inferiore a noi. Non credo che possa superare questo dislivello, non importa cosa faccia. Ora che se n'è andato dalla Valle della Morte Tragica dobbiamo ucciderlo ad ogni costo, altrimenti se scapperà sarà molto più difficile dargli la caccia in futuro!"


Il principe imperiale Naqi sfrecciò nel cielo, seguito poi dal signor Zhou e dagli altri!


Per quanto riguardava Tian Mingzi, stava già volando verso la valle in cui era Lin Ming. Per lui ci sarebbe voluto un batter d'occhio per attraversare una distanza di diverse centinaia di chilometri.


Lin Ming lo stava aspettando con le braccia incrociate dietro la schiena. Dietro di lui fluttuava il palazzo di Primordius!


Xiao Moxian si era già ritirata lì.


Lin Ming sogghignò quando vide Tian Mingzi: "La tua pazienza non mi ha deluso. Sono contento che tu abbia aspettato così a lungo."


Quando Tian Mingzi lo vide, spalancò gli occhi, era scioccato. Data la sua cautela, non si era perso un cambiamento chiave in Lin Ming.


Cioè... che la sua coltivazione era arrivata al Lord Divino realm!


"Il Lord Divino realm! Com'è possibile?! Sei arrivato al Lord Divino realm in soli dieci mesi?!"


Tian Mingzi sapeva che quando Lin Ming era entrato nella Valle della Morte Tragica non era ancora arrivato negli stadi avanzati del Divine Transformation realm. In ogni caso, dei progressi così rapidi erano impossibili, un normale praticante di arti marziali avrebbe avuto bisogno di mille anni almeno per passare dal Divine Transformation realm al Lord Divino realm. Alcuni ci avrebbero impiegato perfino diecimila anni e altri non riuscivano nemmeno ad avanzare di stadio per il resto della loro vita. Non importava quanto fosse talentuoso Lin Ming, anche vent'anni sarebbero stati considerati sconvolgenti.


Ora però ci aveva messo solo dieci mesi!


Ancora più sbalorditivo era il fatto che Lin Ming fosse emerso da una trappola mortale!


"Devi aver mangiato qualche materiale celeste!"


Tian Mingzi alzò le sopracciglia. Non si sarebbe mai immaginato che ci fosse un incantesimo temporale unico nella Valle della Morte Tragica che permetteva ad un praticante di arti marziali di coltivare normalmente. La sola spiegazione che poteva trovare per questo cambiamento era che Lin Ming avesse incontrato qualche opportunità fortunata nella valle e che avesse mangiato un materiale celeste per permettergli di completare questa trasformazione. Ma, non importava quanto fosse buono il materiale, non poteva sostituire il processo di coltivazione. Avrebbe destabilizzato troppo le sue fondamenta. Questa era una scelta imprudente e pericolosa che normalmente i geni non avrebbero considerato!


"Così, per affrontarmi non hai esitato a mangiare un materiale celeste per avanzare forzatamente nel Lord Divino realm rovinando la tua coltivazione?" Lo sguardo di Tian Mingzi si accese mentre fissava Lin Ming. "Hai corso gravi rischi per sopravvivere, mh? Ma che peccato, non importa nemmeno se arrivassi al Lord Divino realm, figuriamoci con delle fondamenta così instabili. Anche se ti allenassi per altri dieci anni non potresti comunque affrontarmi!"


Tian Mingzi sogghignò e accarezzò la sua lama, pieno di intento omicida: "Non scapperai nel tuo piccolo guscio di tartaruga? O hai intenzione di confrontarti con me direttamente?"


"Ahahah!" Lin Ming scoppiò a ridere. "Provare a provocarmi è inutile. Vuoi combattere contro un membro della giovane generazione come me pur essendo un Grande Re del Mondo. Hai anche sorvegliato questo territorio per dieci mesi e stai cercando di provocarmi, sembra che tu sia più disperato di quanto pensassi! È vero, non posso combattere direttamente contro di te adesso, ma... hai il coraggio di continuare ad inseguirmi?"


Mentre Lin Ming si ritirava, sprofondò all'istante nel palazzo di Primordius.


Il palazzo di Primordius iniziò a sfrecciare via! Con un forte rimbombo, fece espandere delle violente onde soniche che sollevarono dei frammenti di roccia!


Tian Mingzi non lo inseguì subito. Le ultime parole di Lin Ming gli avevano fatto fare una smorfia. Doveva ammettere che la minaccia del giovane lo aveva davvero intimorito.


Tian Mingzi era diffidente per natura e Lin Ming aveva sicuramente preparato qualche trappola.


"Questo moccioso è astuto. Se lo inseguirò, probabilmente incontrerò dei pericoli, ma non posso non inseguirlo!" Gli occhi di Tian Mingzi brillarono gelidamente. Tuttavia sogghignò immediatamente: "Hai i tuoi trucchi, ma così anche io. Non hai mai capito i limiti della mia forza. Ti sbagli se pensi che sono un normale Grande Re del Mondo!"


"Oggi posso cogliere la mia più grande occasione fortunata. Una volta che ti ucciderò, tutti i tuoi segreti, inclusi quelli della Valle della Morte Tragica, apparterranno a me!"


Gli occhi di Tian Mingzi diventarono ancora più rossi. Strinse la spada e iniziò ad inseguire Lin Ming.
                                


                                



