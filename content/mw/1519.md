---
title: Capitolo 1519 – Inimmaginabile
pubDate: 2025-12-15T08:37:10.391Z
tags:
    - mw
---


<em>Capitolo regolare,
da editare
0 in coda, 0/5 donazione</em>
<em>-Schadenfreude</em>


<em>Crack!</em>


Con un crepitio fragoroso, la vera essenza protettiva di Lin Ming esplose. Le sue costole collassarono e sputò una boccata di sangue mentre veniva scaraventato all'indietro!


Tuttavia fu Hui Sha a rimanere sorpreso. Pensava che il suo primo attacco avrebbe fatto a pezzi Lin Ming, eppure gli aveva solo fatto vomitare sangue?


Quando lo aveva colpito, Hui Sha aveva avuto la sensazione di aver colpito un'antica campana di bronzo raffinata da moltissimo tempo, facendogli tremare la mano al punto da provocargli dolore!


Nemmeno il suo corpo era così resistente; era semplicemente incredibile!


Era un guerriero ad un passo dal diventare Empireo che era specializzato nella trasformazione del corpo e Lin Ming era solo un giovane agli inizi del Lord Divino realm che si concentrava principalmente sulla coltivazione della vera essenza. Come potevano esserci dei paragoni tra di loro?


"Che corpo mortale robusto, questo ragazzo deve aver fatto qualche strano incontro fortuito!"


Hui Sha rimase scioccato mentre Lin Ming veniva respinto verso l'altare. Nonostante Lin Ming stesse tossendo e sputando sangue, la sua forza vitale rimaneva vibrante come prima, sembrava che non si fosse attenuata minimamente. Forse le sue ferite non erano affatto gravi.


"Non è possibile!"


Hui Sha era completamente esterrefatto. Aveva bruciato la sua essenza di sangue, eppure non era riuscito ad uccidere Lin Ming. In effetti non era riuscito nemmeno a ferirlo gravemente!


Inoltre, ciò che lo aveva scioccato di più era che Lin Ming non aveva toccato nessuna zona mortale durante la sua caduta. Invece atterrò sano e salvo sull'altare, senza attivare nessuna trappola. A parte le ferite che aveva ricevuto, stava relativamente bene.


Come poteva esserci una coincidenza del genere?!


Proprio quando Hui Sha pensò a questa 'coincidenza', si sentì raggelare come se fosse caduto in un lago ghiacciato.


C'era qualcosa di strano!


Questa non era affatto una coincidenza, Lin Ming aveva già calcolato il percorso che avrebbe fatto!


La velocità con cui si era precipitato in avanti e l'angolazione della collisione era stata già pianificata in anticipo. Per questo non aveva toccato nessuna zona letale.


Questo significava anche che Lin Ming si era fatto colpire apposta. Fin dall'inizio, non si sarebbe mai immaginato che questo attacco avrebbe funzionato e aveva pianificato di essere stato colpito. Perché però avrebbe fatto una cosa del genere?!


Una sensazione di irrequietudine riempì Hui Sha. Si girò e guardò il suo Sacro Spirito Primordiale!


Ma nel momento in cui si girò, sette od otto soldati spettrali si erano già precipitati su di lui da dietro. Strinsero le loro sciabole e le loro lance cupe, colpendolo!


Tuttavia, dall'interno dell'accerchiamento, Lin Ming vide chiaramente un altro 'Lin Ming' volare verso il suo Sacro Spirito Primordiale!


Questo Lin Ming era avvolto dai fulmini e dalle fiamme, teneva una lunga lancia rosso scuro in mano. Un terrificante vortice di energia vorticava attorno alla punta della sua arma, attraendo tutta l'energia Origin nella tomba di Bai Qi. Era il seme del buco nero!


In quel momento, Lin Ming stava usando la sua mossa più forte, radunando il potere dell'essenza, dell'energia e del divino. Usò la Porta della Vita per bruciare la sua essenza di sangue e fuse il potere degli elementi della tribolazione per formare un attacco spirituale. Le Otto Porte Nascoste e la Forza del Dio Blasfemo furono rilasciati fino al limite. Stava usando l'Eterna Oscurità dell'Arte di Sigillo Divino al picco delle sue condizioni!


"No!"


Quando Hui Sha lo vide, strabuzzò gli occhi così tanto da schizzare sangue dalle orbite!


Tuttavia, visto che i soldati spettrali lo stavano bloccando, era impossibile per Hui Sha fermare Lin Ming. Poteva solo rimanere a guardare, impotente!


"Com'è possibile?!"


Ruggì, pieno di riluttanza. In quel momento i soldati spettrali lo attaccarono, senza dargli tempo di occuparsi d'altro!


Il tempo sembrò fermarsi.


Sia le armi spettrali che stavano per colpirlo o Lin Ming che stava attaccando a tutta forza, tutto stava rallentando...


Hui Sha si sentì come se tutta la forza nel suo corpo stesse venendo risucchiata via. Strinse i denti e sollevò gli artigli grondanti di sangue, e poi attaccò il gruppo di soldati spettrali.


"Toglietevi di mezzo!"


Due soldati spettrali ricevettero l'attacco di Hui Sha e furono spinti via, i loro colli erano rotti. Ma in quel momento una lancia e una sciabola spettrale infilzarono il suo corpo.


A causa dell'impatto, gli organi di Hui Sha furono fatti a pezzi. La lancia nera aveva trapassato il corpo del saggio, schizzando una pioggia di sangue!


Allo stesso tempo, il seme del buco nero sopra la punta di lancia di Lin Ming emise un bagliore. Sembrava che un sole nero fosse sorto in questa sala sigillata!


Il Sacro Spirito Primordiale aveva una sua coscienza. Anche se era gravemente ferito, aveva comunque contrattaccato. Spiegò le sue ali lacerate e si precipitò su Lin Ming.


Tuttavia, l'attacco di Lin Ming era stato troppo improvviso e i suoi metodi erano stati troppo spietati. Aveva usato tutte le sue forze e aveva anche bruciato la sua essenza di sangue. Quando si scontrò con il Sacro Spirito Primordiale, ci fu un'esplosione.


L'energia si scatenò con brutalità. Ondate d'urto si diffusero come innumerevoli sciabole. Il Sacro Spirito Primordiale che aveva già esaurito le forze fu distrutto dal colpo!


Tuttavia Lin Ming fu travolto dallo scoppio e fu lanciato via!


Mentre volava all'indietro, fece circolare le leggi dello spazio per evitare le zone letali.


"Ji Xian'er!"


Gridò Lin Ming. Xiao Moxian era già in attesa. Fece circolare la grande formazione del Palazzo di Primordius seguendo le istruzioni del giovane, guidandolo dentro il tesoro.


<em>Bang!</em>


Proprio quando Lin Ming stava per impattare sul Palazzo di Primordius, una luce grigia lo avvolse. Un momento dopo, Lin Ming cadde nel morbido e un profumo incantevole riempì i suoi sensi.


Xiao Moxian aveva preso al volo Lin Ming. Dopo essere stato colpito dalle onde d'urto, ora era tra le braccia di una splendida donna, si sentì molto meglio rispetto a prima e si rilassò perfino un poco.


Ci era riuscito!


Aveva fatto un agguato al Sacro Spirito Primordiale sotto la sorveglianza di un guerriero ad un passo dal diventare Empireo e ci era riuscito!


Era stato un piano estremamente rischioso. Lin Ming era ben lontano dal poter rivaleggiare con Hui Sha. Se il saggio lo avesse catturato, sarebbe morto immediatamente.


<em>Bang!</em>


Hui Sha cadde a terra, fradicio di sangue. Due armi crudeli erano state piantate nel suo petto e nel suo stomaco. Non troppo lontano, il Sacro Spirito Primordiale era scoppiato!


Il Sacro Spirito Primordiale era caduto in un sonno eterno. Senza una pillola al livello di una potenza trascendente, sarebbe stato impossibile risvegliarlo. E in quel momento, Hui Shan stesso era privo di energie; le sue speranze di lasciare questo posto infernale ora si erano abbassate di molto!


Senza il Sacro Spirito Primordiale era impossibile per lui avere il tempo di attaccare la barriera. Inoltre, Hui Sha non poteva più resistere agli assalti dei soldati spettrali.


Fissò il Palazzo di Primordius con uno sguardo ardente pieno di odio e disperazione.


In questa battaglia, Lin Ming aveva rischiato tutto! Aveva affrontato un nemico oltre dieci volte più potente di lui, ma aveva sfruttato la formazione qui e ogni sorta di tattica di guerriglia


Specialmente durante questo colpo finale, aveva calcolato la sua via di fuga in anticipo, aveva attirato la tigre fuori dalla caverna e poi aveva usato delle diversioni per distruggere l'ultima speranza di Hui Sha!


Hui Sha provò frustrazione e avvilimento dopo aver perso contro un avversario del genere, un mero membro della giovane generazione che aveva solo diverse decine di anni e una coltivazione al Lord Divino realm.


All'inizio in effetti lo aveva sottovalutato, ma poi aveva perso comunque.


Hui Sha guardò l'altare nero. Il 'Lin Ming' che era stato colpito si era già rialzato barcollando. Questo Lin Ming lo guardò con un po' di compassione. Poi volò verso il Palazzo di Primordius.


In quel momento Hui Sha non poteva più fermarlo.


Fino ad ora non era riuscito ancora a capire perché c'erano due Lin Ming. In base alle maniere e ai movimenti dei due, era impossibile che uno di loro fosse una marionetta. In tal caso, allora poteva essere solo una personificazione!


Come poteva Lin Ming avere una personificazione così formidabile?


"Ah!"


La formazione del Palazzo di Primordius si attivò un'altra volta, facendo entrare il secondo Lin Ming!


Questo non era il Lin Ming che era sorretto da Xiao Moxian, ma non c'era differenza tra le loro aure. Però questo nuovo Lin Ming non stava tenendo la Lancia del Sangue della Fenice, ma un artefatto spirituale rosso dall'aspetto simile.


Poco prima, era stato lui a sopportare l'attacco frontale di Hui Sha. Il suo petto era stato colpito dal pugno e per questo aveva sputato sangue e i suoi organi erano stati danneggiati.


Anche così, la sua forza vitale era vibrante come prima nonostante la sua forza combattiva fosse diminuita di molto.


Quando Xiao Moxian vide questo nuovo Lin Ming apparire, gridò impressionata: "Forte! Troppo forte! Un corpo mortale equivalente ad un Saint Lord è riuscito a ricevere l'attacco frontale di un guerriero ad un passo dallo stadio di Empireo ed è solo rimasto gravemente ferito! Inoltre, questa lesione è..."


Xiao Moxian guardò il petto del nuovo Lin Ming. I suoi muscoli si stavano intrecciando lentamente, rigenerandosi a vista d'occhio!


Una difesa e una resistenza così terrificanti; nemmeno Xiao Moxian che aveva per metà il fisico di una Bestia Divina poteva rivaleggiare con questo fisico!


"In effetti è proprio degno di essere la Pietra dell'Embrione Spirituale. Devo dire che il tuo vero corpo è troppo miserabile, sei così inferiore alla tua personificazione!"


Lin Ming sorrise con amarezza: "Come potrei reggere il confronto con lui? La vita che è nata da una Pietra dell'Embrione Spirituale non è inferiore ad una Bestia Divina. E non solo, il suo corpo mortale era simile al tuo fin dall'inizio e poi è stato nutrito dalla formazione della Tomba delle Bestie Divine per miliardi di anni! In termini di resistenza, è di gran lunga superiore a noi!"


Nel tempio di bronzo, dopo che Lin Ming aveva diviso una porzione della sua anima per occupare la Pietra dell'Embrione Spirituale, questo tesoro era stato marchiato in eterno dall'anima di Lin Ming. Così, il suo corpo aveva assunto le sue sembianze.


Anche la sua energia e il suo stadio erano simili ai suoi. Si poteva dire che fosse un suo clone perfetto.


La sola differenza era che questa Pietra dell'Embrione Spirituale concentrava la sua forza nel sistema della trasformazione del corpo e nella potenza del suo fisico; non era dotato di forza combattiva.


Grazie a questa personificazione, le capacità combattive di Lin Ming erano più che raddoppiate. Era solo grazie a queste difese che Lin Ming aveva osato distrarre Hui Sha per lanciare un attacco a sorpresa.


"Fantastico! Questa personificazione non ha ancora altri due sigilli da sciogliere? Se lo farai, quanto diventerà forte? È davvero degno di essere definito il capolavoro del Maestro della Strada Asura. Come poteva non essere eccellente una sua eredità? Altrimenti si sarebbe vergognato di lasciarla."


Sorridendo, Xiao Moxian diede una pacca al forte corpo della personificazione di Lin Ming.


La personificazione aveva una sua intelligenza, ma la sua anima faceva parte di Lin Ming. Dato che era di fronte all'originale, il suo spirito naturalmente non stava controllando la copia.
                                


                                



