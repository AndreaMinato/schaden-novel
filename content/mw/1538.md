---
title: Capitolo 1538 – Odio di 50.000 Anni
pubDate: 2025-12-15T08:37:10.395Z
tags:
    - mw
---


<em>Capitolo sponsorizzato, ringraziamo Alfano!
0 in coda, 0/5 donazione</em>
<em>-Schadenfreude</em>


Hum ~ hum ~ hum ~


La Ruota Karmica delle Miriadi di Demoni girò spietatamente, stava per fendere il demone schiavo di Tian Mingzi!


Questa creatura era stata allevata con cura da Tian Mingzi, era l'equivalente di una bestia con cui si era legati da un contratto. Una volta che fosse stata uccisa, il Grande Re del Mondo avrebbe subìto enormi perdite!


"Demone schiavo, usa il tuo spirito primordiale!!"


Ruggì Tian Mingzi. Il demone schiavo emise un grido acuto. Ignorando la Ruota Karmica che stava tranciando il suo corpo, si lanciò su Lin Ming!


<em>Ca!</em>


Il demone schiavo fu diviso a metà con un crepitio!


Le sue metà divise iniziarono a bruciare, trasformandosi in pure scie di energia grigia che serpeggiarono verso Lin Ming!


Questo era l'ultimo attacco disperato del demone schiavo! Dopo aver colpito, il mostro si sarebbe dissipato in volute di fumo, sparendo completamente. Tian Mingzi aveva intenzione di farlo suicidare insieme a Lin Ming!


Una normale bestia da contratto non sarebbe stata sotto il controllo assoluto del suo padrone; non si sarebbe sacrificata semplicemente per un ordine, ma il demone schiavo era stato domato completamente da Tian Mingzi. Si sarebbe sacrificato senza esitazione!


Al picco della sua forza, questo demone schiavo aveva il 40-50% della potenza di Tian Mingzi. Anche se ormai aveva esaurito le forze, poteva comunque scatenare una potenza terrificante. Si trasformò in una gigantesca rete che si avventò su Lin Ming!


<em>Ca! Ca! Ca!</em>


Lo spazio nel raggio di cento piedi fu sigillato completamente. Lin Ming cambiò espressione. Tian Mingzi era troppo spietato; aveva sacrificato questa bestia da contratto che aveva cresciuto per così tanti anni e l'aveva costretta a bruciare tutta la sua essenza vitale.


Lin Ming sentì sussultare il cuore. Mentre veniva coperto dalla rete, le illusioni iniziarono ad assalire la sua mente!


Lin Ming si trovò di fronte a delle scene terrificanti, di come Tian Mingzi gli avrebbe distrutto la sua coltivazione e avrebbe estratto la sua anima per assimilarla. Poi di come Xiao Moxian sarebbe stata stuprata e veniva raffinata in una pillola sotto i suoi occhi! Alla fine dovette rimanere a guardare mentre il suo spirito primordiale veniva imprigionato da Tian Mingzi per un milione di anni, costretto a sopportare torture e dolori infiniti per poi disintegrarsi!


Queste illusioni invasero la sua mente e il dolore minacciò quasi di distruggere il suo mare spirituale!


"Questo sono demoni del cuore!"


Lin Ming sussultò. Questo demone schiavo era una forma di vita d'energia, connessa ai demoni del cuore. Così, aveva la capacità di influenzare lo stato mentale di un coltivatore.


"Ahah, Lin Ming, come ci si sente ad essere invaso da demoni del cuore?! So che hai una volontà ferma, ma questa è una forma del demone del cuore che ho cresciuto con cura per 60.000 anni! Questo demone schiavo si è formato grazie alle ossessioni di un antico guerriero. Le ho raccolte e poi ho usato diversi secoli per raffinarle e cancellare la sua coscienza prima di domarlo completamente! Nonostante non credo che possa ucciderti, è più che sufficiente per imprigionarti!"


Un tipo di demone del cuore evoluta dalle ossessioni di un antico guerriero?


Lin Ming sussultò. La maggior parte dei demoni del cuore erano di due tipi; uno proveniva da ciò che si temeva di più e l'altro da ciò che si desiderava ardentemente.


Le ossessioni, in altre parole, erano desideri. Eppure le ossessioni di un guerriero impareggiabile si erano trasformate in una forma di energia, era davvero incredibile!


Questo attacco non solo aveva circondato Lin Ming, ma anche Xiao Moxian. Anche se sapevano che erano tutte illusioni, era comunque difficile per loro sbarazzarsene!


"Vera Forma della Fenice!"


Gridò Xiao Moxian. Gli abiti che le coprivano la schiena si strapparono mentre le sue enormi ali si spiegavano!


In quel momento, le fiamme nere selvagge della giovane iniziarono a bruciare i demoni del cuore!


Questo fuoco era arrrivato quasi al settimo livello del Concetto delle Leggi del Fuoco!


Tian Mingzi si raggelò. Questa Xiao Moxian non era facile da gestire; la sua forza non era di molto inferiore a quella di Lin Ming. Se avesse continuato così, avrebbe bruciato completamente il suo demone schiavo.


Tian Mingzi sogghignò: "Sei arrivata al settimo livello del Concetto delle Leggi del Fuoco; superi perfino un ordinario Re del Mondo da poteri sovrannaturali dell'elemento fuoco! Siete davvero un paio di giovani sbalorditivi, ma che peccato, siete destinati a morire oggi!"


"Spada del Serpente dell'Ombra, esplodi!"


Tian Mingzi menò un fendente. Mentre puntava la lama verso i due, la superficie dell'arma si ricoprì di un enorme numero di rune. Mentre queste rune brillavano, la spada iniziò a disintegrarsi, eruttando una pioggia infinita di luce!


Tian Mingzi voleva fare esplodere la sua stessa spada!


Questa lama era stata ottenuta da Tian Mingzi in un antico regno mistico ed era il tesoro di un Empireo. Tuttavia lo spirito dell'arma era già morto e così Tian Mingzi aveva catturato un'antica bestia feroce per estrarre la sua anima e usarla come nucleo dell'arma.


Poi aveva trascorso decine di migliaia di anni per raffinare completamente questa spada fino a sintonizzarsi completamente con essa!


Visto che questo spirito era stato inserito da Tian Mingzi nella lama ed era stato raffinato perfettamente, il Grande Re del Mondo avrebbe potuto fare esplodere questa spada nera solo con la forza del pensiero!


La potenza di un tesoro da Empireo che esplodeva era inimmaginabile! Ad esempio, se il Palazzo di Primordius fosse esploso, avrebbe potuto fare esplodere perfino un pianeta!


Naturalmente la spada nera di Tian Mingzi era di gran lunga inferiore al Palazzo di Primordius. Nonostante questo, Lin Ming non avrebbe potuto resistere allo scoppio! Se quel tesoro fosse esploso vicino a loro, lui e Xiao Moxian sarebbero stati completamente distrutti!


"Ahahah! Sei fin troppo ingenuo! So che la tua forza è aumentata perché sei avanzato allo stadio delle Nove Stelle del Palazzo del Dao e che io ho esaurito tutte le mie forze. Sei uscito allo scoperto ora, pensando che fosse il momento migliore per attacarmi, ma il divario di coltivazione tra di noi è troppo grande! Anche se ho esaurito le forze, ho ancora innumerevoli metodi per ucciderti! Sono disposto ad abbandonare il mio demone schiavo e la mia Spada del Serpente dell'Ombra per eliminarvi! Finché potrò uccidervi, potrò recuperare tutto ciò che ho perso!"


L'attacco di Tian Mingzi era stato calcolato meticolosamente e si era preparato in anticipo. Nonostante abbandonare un demone schiavo cresciuto per decine di migliaia di anni e la Spada del Serpente dell'Ombra fosse un'enorme perdita, sapeva che i segreti di Lin Ming superavano di gran lunga il loro valore!


Vedendo le rune scintillanti sulla Spada del Serpente dell'Ombra che iniziavano a radunare un'enorme forza esplosiva, Lin Ming non fu colto dal panico. Invece sogghignò e disse: "Tian Mingzi, sei davvero sicuro che abbia qualche tesoro incredibile che possa compensare ciò che hai perso? In tal caso, lascia che ti mostri qual è il mio segreto!"


Mentre parlava, l'aura di Lin Ming aumentò, come se fosse pronto a brandire il potere del mondo, dominando ogni forma di vita.


Tian Mingzi rimase scioccato nel sentirlo. Lin Ming aveva davvero un segreto sconvolgente... cosa poteva essere?!


Spalancò gli occhi, completamente concentrato. Allo stesso tempo stimolò l'energia nella sua Spada del Serpente dell'Ombra! Non era così stupido da perdersi l'occasione migliore di attaccare così da poter vedere il segreto di Lin Ming!


<em>'Che sia l'eredità di una Vera Divinità?'</em>


Pensò subito Tian Mingzi. Pensava che nemmeno le eredità di grandi Empirei sarebbero stati sufficienti per giustificare i risultati di Lin Ming. Nell'intero Regno Divino c'erano pochi Empirei al picco del suo livello e questo includeva anche quelli che erano morti!


Con così tanti discendenti al picco dello stadio di Empireo, nessuno di loro poteva essere paragonato a Lin Ming.


In quel momento la coscienza di Lin Ming si immerse nel suo mondo interno. Una vasta e sconfinata aura del Grande Dao emerse dal suo corpo, come se tutto fosse tornato nella sua era primordiale. Un vortice nero e mistico era apparso nel mondo interno del giovane!


"Potere delle stelle del cielo, radunati nel mio corpo, Tempio Viola del Dao!"


Ruggì Lin Ming. Nel suo mondo interno, un magnifico palazzo brillò pieno di gloria. In quel momento, la valle della tomba di Bai Qi sembrò svanire, rimpiazzata da uno sconfinato cielo stellato!


Le stelle si radunarono in un vasto fiume scintillante che fluì tutto nel suo mondo interno!


L'energia di Lin Ming divampò!


E, tutta questa forza incredibile si riversò nel cubo magico nel suo mondo interno!


"Rivelati, Cubo Magico del Cristallo Divino!"


Lin Ming era al picco degli inizi del Lord Divino realm ed era avanzato allo stadio delle Nove Stelle. Dato che l'energia del drago e della fenice si erano armonizzate, poteva finalmente attivare il Cubo Magico!


Quando Mu Qianxue era arrivata ad un passo dallo stadio del Re del Mondo, era riuscita a farlo grazie al suo talento sbalorditivo e alla sua forza eccezionale. Allora, Mu Qianxue aveva potuto arrivare il Cubo Magico. Naturalmente, per usare la tecnica più potente dell'artefatto aveva dovuto bruciare il suo spirito. E ora la forza di Lin Ming non era inferiore a quella della Mu Qianxue del passato!


Il cubo grigio fluttuò dal mondo interno di Lin Ming, roteando lentamente. Rune misteriose apparirono sulla sua superficie. Con una sola occhiata, Tian Mingzi sentì la sua anima in trappola, incapace di scappare!


Sembrava che il cubo grigio contenesse un universo sconfinato, così vasto che perfino la Vera Divinità non avrebbe potuto esplorarlo a fondo!


"Questo... questo è...?!"


Xiao Moxian non riconobbe il cubo, ma Tian Mingzi sì. Scioccato, una luce folle iniziò a trapelare dal suo sguardo!


"Il Cubo Magico! Il Cubo Magico del Cristallo Divino! Come può... come può essere finito nelle tue mani! T-t-tu... hai davvero..."


Tian Mingzi indicò tremante Lin Ming, il suo tono era pieno di rabbia, shock e paura!


Questo era un oggetto per cui aveva iniziato una guerra, dedicato un'enorme quantità di sforzi, ma che Lin Ming era riuscito ad ottenere inaspettatamente! Aveva distrutto le Terre Sacre Qianyu per prendere questo oggetto. Aveva ucciso il vecchio Re del Mondo e aveva dato la caccia alla loro sacerdotessa fino alla morte, eppure tutti i suoi sforzi avevano finito per avvantaggiare Lin Ming!


Come poteva non infuriarsi per questo?


"Lo sapevo! Sapevo che quella pu**ana di Mu Qianxue non era ancora morta! Se hai raccolto il Cubo Magico, allora devi aver visto quella pu**ana!"


Tian Mingzi cambiò espressione, sembrava che stesse perdendo la testa. Xiao Moxian fu sbalordita nel vederlo perdere la calma in questo modo. Cos'era il cubo magico? Perché avrebbe agitato così tanto Tian Mingzi?
                                


                                



