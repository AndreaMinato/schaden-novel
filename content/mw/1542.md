---
title: Capitolo 1542 - Città delle Rune Divine
pubDate: 2025-12-15T08:37:10.396Z
tags:
    - mw
---


Capitolo regolare,
0 in coda, 0/5 donazione</em>
<em>-Schadenfreude</em>


Un vento ululava per le terre sconfinate e desolate. Lin Ming presto lasciò la formazione di trasmissione, stordito, e si ritrovò al centro di una landa selvaggia, sommerso fino alle ginocchia nell'erba. Ciò che sorprese Lin Ming fu che era già notte fonda nonostante fossero partiti di giorno, un alone deprimente copriva il mondo, nascondendo ogni fonte di luce.


Questo ambiente nero come la pece allertò subito Lin Ming. Estese la sua percezione e non scoprì nessuna bestia feroce, solo altri sfidanti che erano arrivati qui con lui e Xiao Moxian.


Visto che la Strada Asura era troppo lunga, ci voleva una quantità di energia esorbitante per aprire un canale di trasmissione dalla Strada Asura esterna a quella interna. Quindi avrebbero attivato la formazione una volta che avessero radunato decine di persone.


Gli sfidanti nelle vicinanze si alzarono, uno dopo l'altro. Senza dire una parola, molti di loro attivarono tecniche di movimento e fuggirono. Alcuni iniziarono a discutere tra di loro; chiaramente erano in gruppi e stavano decidendo cosa fare. I due che attirarono l'attenzione di Lin Ming furono un giovane e una donna non troppo lontani.


I due avevano tirato fuori una bussola.


"Spirita..."


Lin Ming alzò un po' le sopracciglia. La pelle dei due brillava debolmente; era un segno che contraddistingueva la loro razza.


Il loro corpo conteneva una ricchissima energia spirituale. Se non avessero nascosto deliberatamente la luce che emettevano, la loro pelle sarebbe brillata. Nel buio della notte sembravano illusioni incantevoli.


Questa giovane coppia sembrava sbalorditiva e le loro fondamenta erano estremamente solide. Si poteva capire all'istante che dovevano essere geni della loro generazione.


Tuttavia il loro livello non era troppo alto. Secondo Lin Ming, la loro coltivazione era appena sufficiente ad entrare nelle Terre Desolate, ma sembrava un po' forzato per loro entrare nella Strada Asura interna. E questo valeva anche se avessero potuto sconfiggere persone con una coltivazione superiore alla loro.


In quel momento la bussola nelle loro mani si illuminò. Il giovane mostrò un'espressione contenta e disse tramite una trasmissione del suono: "Sorellona, stavolta siamo fortunati. Avevamo ragione quando pensavamo che la formazione di trasmissione ci avrebbe portato in una posizione casuale. Fortunatamente per noi, non siamo capitati in qualche posto pieno di bestie feroci e dovremmo essere in un'area estremamente sicura e vicina alla città delle Rune Divine. Se ci affrettiamo, dovremmo poter arrivare entro tre giorni."


Dalle loro parole, era chiaro che questi due spirita erano fratello e sorella. Ma in quel momento, lei disse con serietà: "Cosa c'è di bello. Nonostante siamo vicini alla città delle Rune Divine, c'è ancora un'ampia catena montuosa a separarci. Attraversarla sarà troppo difficile per noi e se la aggireremo, il viaggio diventerà molto più lungo e potremo incontrare altri pericoli..."


Disse la giovane, accigliata.


La loro coltivazione in effetti non era elevata. Viaggiare per la Strada Asura interna era fattibile solo a stento.


Mentre i due stavano parlando, la maggior parte degli altri praticanti di arti marziali era già volata via. Rimasero solo Lin Ming e Xiao Moxian.


La giovane spirita li osservò per un po'. Poi la luce nel suo sguardo cambiò e li salutò: "Ehi, salve, piacere di conoscervi."


Lin Ming la guardò e annuì in risposta.


"Non sapete dove volete andare?" Gli altri non erano rimasti in questa prateria per molto tempo; quelli che sapevano dove dirigersi erano già partiti, lasciando solo Lin Ming e Xiao Moxian. Da questo era evidente che probabilmente non avessero familiarità con l'area e non sapessero dove andare.


Lin Ming non rispose; era un tacito assenso.


"Potrei chiedervi se volete accompagnarci nella città delle Rune Divine? È la più grande città nei dintorni e perfino una Terra Sacra di Empirei è inferiore ad essa! È un ottimo posto sia per rifornirsi che per accettare missioni."


<em>Città delle Rune Divine?</em>


Lin Ming iniziò a riflettere. Aveva qualche rapporto con le tecniche runiche?


Gli venne in mente come, quando lo aveva sconfitto, Hunbai lo aveva implorato di risparmiarlo dicendo che era abile nelle tecniche di alchimia e di iscrizione, e per questo sarebbe stato molto più utile accettarlo come schiavo invece che ucciderlo.


E nella Strada Asura, un maestro di iscrizioni di livello superiore era definito un maestro di rune divine.


Nel Regno Divino che era governato dall'umanità, le iscrizioni non erano più molto utili ai livelli più alti di coltivazione. Ma nella Strada Asura la situazione era diversa. Secondo ciò che aveva detto Hunbai, le rune divine e le iscrizioni potevano essere combinate insieme, creando delle iscrizioni completamente diverse. Questo era il motivo per cui i maestri di rune e gli alchimisti erano estremamente importanti nella Strada Asura.


E, i migliori alchimisti e i maestri di rune nella Strada Asura erano tutti spirita. Questo perché possedevano una forza spirituale che li rendeva perfettamente adatti a studiare le due arti. Questo combinato con la lunga eredità della loro razza, erano di gran lunga superiori alle altre razze in questi due campi!


"È una città di maestri di rune?" Chiese Lin Ming dopo aver riflettuto per un momento.


"Esatto. Diverse centinaia di milioni di anni fa, molti maestri di rune della Strada Asura si sono radunati per formare un'associazione. Allora, la città che hanno scelto come quartier generale era piuttosto ordinaria, ma con il passare del tempo hanno accettato sempre più maestri, crescendo, e nel frattempo praticanti di arti marziali da tutto l'universo sono venuti da loro a cercare aiuto. Così la città si è sviluppata arrivando al punto in cui è ora. Non solo ci sono maestri di rune, ma anche un'enorme quantità di alchimisti, raffinatori e grandi esperti da ogni dove. Io e mio fratello siamo venuti qui per andare lì, vedere delle tecniche runiche e partecipare ad una valutazione o una competizione dell'associazione di maestri di rune. Se saremo fortunati, potremo diventare degli apprendisti lì..."


La giovane sapeva di non essere abbastanza forte, così aveva pensato di unirsi ad altre persone. E se li avessero accompagnati, era meglio formare un rapporto di fiducia con loro, per questo aveva detto a Lin Ming il suo obiettivo. Lin Ming capì anche perché i due si erano diretti nella Strada Asura interna anche se la loro coltivazione era insufficiente.


Lin Ming presto capì. Questi fratelli credevano di poter ottenere la protezione della città diventando maestri di rune. Il solo pericolo per loro sarebbe stato percorrere la strada fino a lì, per questo stavano invitando Lin Ming e Xiao Moxian a viaggiare con loro.


Per quanto riguardava Lin Ming, quando era nella Strada Asura esterna, aveva Hunbai come guida. Ma ora che era nella Strada interna, non aveva nessuna familiarità con le persone e i posti qui, e non sapeva nemmeno dove andare per procurarsi delle missioni. Naturalmente sarebbe stato meglio se avesse potuto trovare una città e chiedere delle informazioni.


E questa città delle Rune Divine gli interessava molto, perché anche lui era un maestro di iscrizioni.


In passato, quando Lin Ming aveva iniziato a percorrere la strada delle arti marziali, nel suo periodo più debole aveva contato sulle tecniche di iscrizione per ottenere le risorse di cui aveva assolutamente bisogno.


Dopo però, mentre la sua forza cresceva, le sue tecniche di iscrizione non avevano più tenere il passo con la sua coltivazione. Anche così, Lin Ming provava una certa sentimentalità nei confronti di quest'arte.


Guardò Xiao Moxian e disse con una trasmissione del suono: "Cosa ne pensi di andare nella città delle rune divine?"


Xiao Moxian rispose: "Decidi te. Ti seguirò ovunque andrai."


"Allora dirigiamoci verso la città delle rune divine!" Decise Lin Ming. Poi accettò l'offerta della giovane spirita.


I due fratelli si riempirono di gioia. Nonostante avessero la sensazione che Lin Ming e Xiao Moxian avessero una coltivazione ordinaria, erano comunque più forti di loro. Inoltre bisognava contare la forza dei numeri. Attraversare la catena montuosa non dovrebbe essere un problema per loro e, nel peggiore dei casi, se avessero incontrato una potente bestia feroce che non potevano sconfiggere, avrebbero avuto più possibilità di sopravvivere se si fossero dispersi e fossero fuggiti.


"Il mio nome è Yue Liuxing e questo è mio fratello Yue Qifeng." La ragazza fece le presentazioni.


"Sono Lin Ming e questa è mia moglie Ji Xian'er."


Lin Ming non prese il disturbo di nascondere il suo nome. La Strada Asura era fin troppo vasta e c'erano fin troppi omonimi. Inoltre aveva già ucciso Tian Mingzi e Naqi, e il luogo in cui erano morti era la tomba desolata di Bai Qi. Lin Ming aveva rimosso meticolosamente ogni segno del loro scontro, così non temeva che qualcuno avrebbe scoperto la sua vera identità.


Lin Ming l'aveva solo presentata con noncuranza, ma a Xiao Moxian le si scaldò un po' il cuore quando lo sentì. Le sue guance arrossirono lievemente. In realtà non era davvero la moglie di Lin Ming e, nonostante i due avessero fatto l'amore e coltivato in coppia, non si erano mai sposati ed erano destinati a separarsi. Descrivere il loro rapporto come amanti era molto più appropriato.


Lungo la via, Lin Ming continuò a chiacchierare con Yue Liuxing, capendo sempre di più della città delle rune divine. Lì tutti i maestri di rune erano divisi in diversi livelli a seconda dei loro risultati nell'arte delle rune divine. Ogni livello superiore richiedeva delle prove e c'era una competizione corrispondente.


Per quanto riguardava i fratelli, erano entrambi geni nell'arte delle rune divine. Il loro obiettivo era, a parte diventare apprendisti, di partecipare a molte competizioni. Le ricompense di queste gare erano piuttosto generose.


Mentre parlava, Yue Qifeng scoprì che Lin Ming sembrava informato riguardo alle arti runiche. Questo lo sorprese. Chiese: "Fratellone Lin Ming, capisci le arti delle rune?"


Lin Ming aveva dieci anni più di lui, per questo lo chiamava fratellone.


Lin Ming sorrise: "A malapena. Ciò che capisco sono le tecniche di iscrizione ed è ben poco. Non è affatto paragonabile alle tue arti runiche."


La comprensione di Lin Ming delle tecniche di iscrizione proveniva dai frammenti spirituali del Cubo Magico. E in passato le persone che erano state uccise da Mu Qianxue e risucchiate nel Cubo Magico non potevano essere considerate così speciali. Erano tutti sottoposti di Tian Mingzi ed erano al massimo Saggi Lord, non c'era nemmeno un Re del Mondo tra di loro. Le loro tecniche di iscrizione sarebbero state considerate incredibili nei piani inferiori, ma nel Regno Divino non erano niente di che.


Inoltre le tecniche di iscrizione del Regno Divino erano di gran lunga inferiori alla lunga eredità degli spirita nella Strada Asura. Nel Regno Divino un grande Empireo non avrebbe studiato le tecniche di iscrizione perché non erano così preziose.


Ma le arti runiche della Strada Asura erano diverse. Secondo ciò che aveva detto Hunbai, le arti runiche avevano effetti incredibili.


Così Lin Ming era ben consapevole che la sua comprensione non era nulla per la città delle rune divine.
                                


                                



