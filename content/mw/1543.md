---
title: Capitolo 1543 – I Requisiti per Entrare in Città
pubDate: 2025-12-15T08:37:10.396Z
tags:
    - mw
---


Capitolo regolare,
0 in coda, 0/5 donazione</em>
<em>-Schadenfreude</em>


"La catena montuosa è di fronte a noi!"


Dopo che il gruppo viaggio per mezza giornata, Yue Liuxing all'improvviso indicò una montagna oscura di fronte a loro.


"Questa è la parte più pericolosa della strada. Dobbiamo unire le forze e affrontarne i pericoli. Ci sono diversi tipi di bestie feroci, ma so i loro punti deboli e i modi per combattere contro quelle più selvagge. Ascoltate i nostri suggerimenti quando lotterete."


Quando Yue Liuxing arrivò ai piedi della catena montuosa, tirò fuori una tavoletta di giada. In essa c'erano informazioni sul terreno e la distribuzione delle varie bestie feroci.


Questo sorprese Lin Ming. Secondo le sue ipotesi, la Strada Asura interna ed esterna erano quasi completamente isolati l'una dall'altra. Non si sarebbe mai immaginato che i due fratelli avrebbero avuto informazioni così esaustive e che possedessero perfino una mappa di questa catena montuosa.


"La nostra coltivazione non è elevata, così possiamo solo evitare le zone pericolose più che possiamo. Tuttavia ci sono dei posti che non potremo evitare. Ad esempio questo luogo è l'habitat dell'aquila gigante di sangue e dovremo attraversare quest'area per forza. Se ne incontriamo una o due, dovremmo poterle battere, ma se ci capiterà di trovare un gruppo non avremo altra scelta che fuggire ognuno per conto suo e sperare che il cielo abbia pietà di noi."


Yue Liuxing parlò delle precauzioni che avrebbe preso e delle possibili tattiche. Xiao Moxian si sfregò il mento mentre la ascoltava. Non si sapeva come gli antenati dei mostri avessero ottenuto la stirpe delle bestie divine, ma questo sangue poteva essere tramandato per diverse generazioni senza indebolirsi.


Questo tipo di bestie feroci erano estremamente nutritive, specialmente per i mortali.


Xiao Moxian ridacchiò e poi sussurrò: "Sembra che il mio Da Huang avrà qualcosa da mangiare. Nonostante la purezza della stirpe di queste creature sia bassa, dovrebbero esserci degli effetti se ne mangerà tante..."


"Mm? Cos'hai detto?" Chiese Yue Liuxing, distratta.


"Ahah, niente."


Un'ora dopo.


<em>Woosh!</em>


Un crepitio risuonò nell'aria. Un'enorme aquila gigante del sangue, dalla testa priva di piume, emise degli ululati terrificanti mentre Xiao Moxian la stava frustando, una delle sue ali era stata spezzata.


La frusta di Xiao Moxian sembrava un fulmine nero, era quasi impossibile da seguire. Ovunque andasse, il vuoto sarebbe sfrigolato, squarciando l'aria!


Mentre il gruppo viaggiava, Lin Ming non aveva dovuto fare nulla. Xiao Moxian aveva distrutto personalmente ogni nemico apparso.


Che fossero l'aquila gigante di sangue o altri tipi di bestia, erano stati tutti fatti a fettine da Xiao Moxian. Nemmeno Yue Liuxing o Yue Qifeng avevano dovuto interferire.


"Così feroce!"


Il bello e un po' timido Yue Qifeng era a bocca aperta. I suoi occhi brillavano mentre guardava Xiao Moxian, chiaramente era pieno di venerazione.


Anche Yue Liuxing era stata colta di sorpresa. Non si sarebbe mai immaginata che i due alleati che aveva invitato nel suo gruppo sarebbero stati così potenti. All'inizio pensava che avrebbero dovuto lavorare insieme e superare innumerevoli pericoli mortali per viaggiare questa catena montuosa, ma le sue aspettative erano state completamente stravolte.


"Da Huang, è l'ora di mangiare!"


Risuonò un piccolo ruggito allegro e un piccolo cane giallo si precipitò fuori dalla borsa delle bestie spirituali come un piccolo turbine. Da Huang iniziò a sbavare mentre si lanciava verso l'aquila gigante di sangue, divorandola tutta in pochi secondi.


Questo lasciò Yue Liuxing e suo fratello un po' storditi. Avevano capito cosa intendeva Xiao Moxian prima.


"Come può quel piccoletto mangiare così tanto?"


Yue Qifeng pensò che fosse incredibile. Aveva difficoltà ad immaginare quanto una creatura così piccola potesse mangiare così tanto.


"Quella bestia che sembra un cagnolino dovrebbe essere la bestia con cui è legata dal contratto. Se quella ragazza è così forte, allora anche quella creatura dev'essere straordinaria. Forse è qualche tipo di bestia feroce..."


Mormorò Yue Liuxing. Se fosse stata un'antica bestia, allora non si sarebbe sorpresa da quanto mangiava.


L'ipotesi di Yue Liuxing era più o meno esatta, ma Da Huang non era un'antica bestia delle terre desolate, ma un Taotie. Nonostante la purezza della sua stirpe fosse inferiore a quella del Drago Nero di Lin Ming, era comunque una Bestia Divina. Aveva un mondo separato nel suo corpo e dopo che fosse cresciuto, avrebbe potuto divorare perfino un pianeta.


Dopo aver visto il cagnolino giallo divorare la bestia feroce, Yue Liuxing rivolse lo sguardo verso Lin Ming. Per lei, Lin Ming era ancora più pieno di misteri.


Aveva la sensazione che Xiao Moxian stesse seguendo lui e, in tal caso, significava che poteva essere ancora più forte di Xiao Moxian!


Non sapeva da dove provenivano questi due umani. Erano così forti al punto da essere anormali.


Grazie a Xiao Moxian e a Lin Ming, i quattro raggiunsero la città delle rune divine sani e salvi, senza nessun incidente.


La città delle rune divine era la più grande nel raggio di 10 milioni di chilometri. Un'enorme quantità di maestri di rune, alchimisti e grandi esperti erano radunati qui.


Una città del genere naturalmente doveva avere un'aura maestosa. Lin Ming non sarebbe stato sorpreso se avesse delle mura alte quanto una catena montuosa.


Tuttavia, al posto dell mura invece c'era una titanica formazione difensiva!


Questa formazione poteva anche radunare l'energia Origin nell'aria. Lin Ming la sentiva fluire per diverse centinaia di migliaia di chilometri per poi fermarsi in città. Era così densa al punto quasi da condensarsi.


Se uno avesse coltivato qui, avrebbe ottenuto dei risultati incredibili. Solo questo vantaggio era sufficiente ad attirare innumerevoli praticanti di arti marziali.


Naturalmente questa formazione aveva bisogno di un'enorme quantità di energia per funzionare, altrimenti non sarebbe rimasta attiva. Anche una Terra Sacra di un Empireo sarebbe stata in difficoltà se avesse dovuto sostenere una formazione così enorme.


Da questo si poteva capire quanto la città delle rune divine fosse disgustosamente ricca!


Comunque era ragionevole. I maestri runici, gli alchimisti e i raffinatori erano tutti molto ricchi. Lin Ming si era dedicato solo alle arti marziali e così non si era concentrato molto su queste occupazioni, così non aveva incontrato molti specialisti.


Lin Ming all'inizio pensava che la quota di ingresso di una terra del genere sarebbe stata elevata, naturalmente per mantenere l'attivazione della formazione.


Ma in realtà non bisognava pagare nulla, per entrare bisognava rispettare certi requisiti.


Quando Lin Ming e Xiao Moxian stavano per entrare, furono fermati dalle guardie negli stadi avanzati del Lord Divino realm. In una piccola Terra Sacra, queste persone sarebbero potuti diventare Anziani della corte esterna, ma qui erano solo delle mere guardie.


"Riferiteci i requisiti che soddisfate per entrare!"


I toni delle guardie erano indifferenti, lievemente alteri. Bisognava sapere che facevano parte delle truppe delle rune divine e quindi ricevevano un ottimo trattamento. La loro posizione non era bassa e non solo erano molto potenti, avevano anche un talento considerevole. Molti praticanti di arti marziali deboli volevano diventare delle guardie, ma non potevano farlo.


"Io e mio fratello siamo maestri di rune divine."


Disse Yue Liuxing. Disegnò dei motivi nell'aria, lasciando delle scie di energia che si condensarono in splendide rune. Dopo che lei diede un'occhiata a Yue Qifeng, anche lui fece lo stesso.


Quando Lin Ming lo vide, ripensò a quando aveva ottenuto il Cubo Magico ed era andato nel dipartimento del Guqin, nel Palazzo delle Sette Arti, per cercare informazioni sulla seta del baco celeste. Ma, visto che c'erano troppe splendide donne lì, le sorelle più grandi lo avevano scambiato per un pervertito che stava cercando di approfittarsi di loro. Così Lin Ming aveva incontrato Qin Xingxuan e aveva dovuto dimostrare di essere un maestro di iscrizioni, e il metodo che aveva usato era stato lo stesso.


Allora Qin Xingxuan era rimasta scioccata dalle tecniche di iscrizioni di Lin Ming. Era anche stato il primo giorno in cui si erano incontrati.


"Mm, il tuo talento è soddisfacente!" Una guardia annuì, rivelando un'espressione convinta. Anche queste due guardie erano degli spirita e avevano una certa comprensione delle arti runiche. Potevano capire quanto erano talentuosi Yue Qifeng e Yue Liuxing.


"Voi non sembrate maestri di rune..."


Le guardie si rivolsero verso Lin Ming e Xiao Moxian e, vedendo che non erano spirita, si resero conto che probabilmente non erano maestri di rune. Il talento delle altre razze nele arti runiche non poteva essere paragonato a quello della razza degli spirita, così la maggior parte di esse non avrebbe scelto di diventare un maestro di rune, perché sarebbe stato troppo difficile competere con gli spirita.


"Non lo siamo." Lin Ming non avrebbe contato su delle iscrizioni raffazzonate per entrare.


Una guardia annuì, non era sorpresa. Poi tirò fuori due talismani dal suo anello spaziale. Queste due rune si trasformarono in sigilli che sprofondarono nei loro corpi.


"Cos'è questo?" Lin Ming non percepiva nessun intento malvagio provenire dalle rune e non provò a fermarli, ma era comunque scontento che queste guardie fossero state così invadenti.


"È per determinare la vostra coltivazione ed età dello scheletro. Nonostante non si paghi per entrare in città, i requisiti sono estremamente elevati. Altrimenti, solo l'energia origin qui attirerebbe una marea di praticanti di arti marziali! Coloro che possono entrare devono essere o dei geni, dei potenti guerrieri o due maestri di rune, alchimisti o raffinatori!


"Dato che non siete potenti guerrieri, maestri di rune, alchimisti, né ricoprite occupazioni simili, potete solo contare sul vostro talento per entrare. Permettiamo di entrare solo ai talenti più straordinari!"


Dissero con orgoglio le guardie. Lin Ming sussultò quando lo sentì. Se ammettevano solo gli individui più incredibili, allora non era sorprendente che la città delle rune divine si fosse sviluppata così tanto.


Dopo che la guardia finì, guardò i risultati delle rune e rimase sbalordita!


Non avrebbe mai pensato che i due di fronte a lui fossero dei geni mostruosi!


Lin Ming e Xiao Moxian sembravano giovani, ma i praticanti di arti marziali avevano molte tecniche per mascherare il loro aspetto. Era difficile capire l'età dall'aspetto, ma queste rune divine non potevano sbagliarsi; potevano misurare l'età scheletrica di una persona in modo abbastanza preciso.


"Una ha coltivato per oltre 40 anni e l'altro per più di 50 anni... voi..."


La guardia rimase a bocca aperta. Raggiungere il Lord Divino realm in soli 40-50 anni era anormale! Aveva pensato di avere un buon talento, ma in confronto a questi due era semplicemente spazzatura.
                                


                                



