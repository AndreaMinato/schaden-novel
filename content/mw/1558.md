---
title: Capitolo 1558 – Una sensazione che non provava da molto tempo
pubDate: 2025-12-15T08:37:10.399Z
tags:
    - mw
---


Capitolo regolare,
0 in coda, 0/5 donazione</em>
<em>-Schadenfreude</em>


Lin Ming tossì e disse: "Sto solo facendo un tentativo, se il mio sogno si avvererà o no dipenderà dal mio talento."


"Ahah, sei troppo ottimista. Sembra che tu abbia appena iniziato ad apprendere le arti runiche o che tu non abbia nemmeno iniziato?"


Il vecchio spirita sorrise mentre si accarezzava la barba.


"Mm..." Lin Ming annuì con fare cupo. Questa vecchia scarpa che si era dedicata alle arti runiche per decine o anche centinaia di migliaia di anni poteva capire se uno era un novizio o no. Era un pensiero basato completamente sulla sua intuizione.


Inoltre, quando Lin Ming aveva comprato il pezzo di giada, non sapeva nulla dei materiali che lo spirita vendeva. Se il giovane avesse detto di essere un apprendista, sarebbe stata senza dubbio una menzogna.


"Che perseveranza! Che perseveranza meravigliosa!" Il vecchio spirita lo 'lodò' di nuovo. Naturalmente con questo cosiddetto complimento stava implicando che Lin Ming stava facendo il passo più lungo della gamba e che era solo un sognatore troppo ardito.


Tuttavia, il sorriso del vecchio sembrava quello di un budda e un estraneo non avrebbe capito chiaramente cosa intendeva.


"A proposito di arti runiche, i materiali che vuoi comprare sono piuttosto costosi." Il vecchio spirita prese la lista dei materiali e sospirò mentre la esaminava: "Ah, quanto sei ricco! Puoi usare così tanti soldi per il tuo primo tentativo, sarebbe sufficiente per due generazioni! Devi avere un parente Empireo nella tua famiglia..."


"Eh..." Lin Ming era senza parole. Non rispose.


"Dico... ti piacerebbe diventare un mio apprendista?" Disse lo spirita con gli occhi che gli brillavano.


Lin Ming rimase sbalordito. Poteva capitare un'occasione così meravigliosa all'improvviso?


Nonostante non avesse bisogno di un maestro, un esperto di rune sarebbe stato estremamente cauto quando accettava discepoli. Se un maestro di rune divine di sesto livello fosse stato disposto ad accettare un apprendista, innumerevoli persone avrebbero lottato per ottenere questa posizione. Anche diventare un mero discepolo segreto sarebbe stato un grande onore.


Sfortunatamente, più alto era il livello di un maestro di rune divine, più alti erano i suoi requisiti. Normalmente un maestro di rune divine avrebbe accettato al massimo quattro o cinque discepoli e diventare uno di loro era più facile a dirsi che a farsi!


E ora questo vecchio spirita aveva offerto a Lin Ming di diventare suo apprendista; questo lasciò esterrefatto il giovane. "Che questa vecchia scarpa creda che abbia del talento nelle arti runiche, così sta pensando di accettarmi come apprendista?"


Lin Ming pensava che, anche se non avesse avuto le abilità sconvolgenti del Cubo Magico, la sua anima divina e la sua percezione fossero considerevoli. Ma per gli spirita questi erano i requisiti più elementari; non potevano essere considerati un vantaggio per Lin Ming.


Mentre il giovane si stava chiedendo cosa stesse succedendo, le parole del vecchio spirita lo fecero quasi strozzare: "In quanto mio apprendista, dovresti darmi una simile quantità di soldi ogni mese. Naturalmente pagarmi con dei materiali è ancora meglio!"


Mentre il vecchio spirita parlava, sporse la mano e stese cinque dita.


"..."


Lin Ming fu sul punto di imprecare. Così questo vecchio voleva accettarlo come apprendista per ricevere delle rette scolastiche.


"Questa vecchia volpe astuta, sapevo che non sarebbe stato così gentile." Disse Xiao Moxian tramite una trasmissione di vera essenza. Anche Lin Ming sorrise con amarezza in risposta: "Sembra che abbia rimuginato troppo. Sono stato fin troppo ingenuo."


"Umpf, questo vecchio è così taccagno. Probabilmente non è disposto nemmeno ad istruire il suo apprendista, quindi come potrebbe accettare degli estranei. Qualsiasi apprendista che accetterà sarà sfortunato."


Criticò Xiao Moxian. Tutti i maestri di rune divine avevano una grande opinione di sé, ma ognuno aveva dei criteri particolari. La giovane aveva il presentimento che questo vecchio non avrebbe mai insegnato ciò che sapeva nemmeno a costo di morire.


Lin Ming si esasperò vedendo la mano dello spirita di fronte alla sua faccia. Chiese lentamente: "Non dovrebbe pensare a 500 milioni al mese, vero? È davvero troppo avaro!"


"Ragazzo intelligente. Se sei davvero il discepolo di una grande famiglia, allora dovresti essere un po' più audace. Questi materiali che hai comprato costano già 500 milioni, ma se ti istruissi, l'effetto sarà molto migliore."


Disse il vecchio spirita con un tono profondo e misterioso. Consegnò un libretto a Lin Ming e disse: "È qualcosa che ho scritto io, i 'Segreti delle Arti Runiche Divine'. Ecco, dai un'occhiata, è gratis!"


Le labbra di Lin Ming fremettero, ma prese il libretto senza nessuna aspettativa. Che qualcosa di gratis sarebbe stato davvero utile?


Tuttavia, guardando quanto era spesso, non poteva essere completamente inutile, no? Forse poteva esserci qualche briciolo di informazione dentro.


Vedendo che Lin Ming aveva accettato il libretto, il vecchio spirita ridacchiò: "Credo che cambierai idea tra pochi mesi. Allora torna a cercarmi, ahah! Devo dire, sei un umano e il tuo talento non sembra troppo sbalorditivo, se non fossi una persona generosa e dalle vedute aperte, un ordinario maestro di rune non sarebbe disposto ad accettarti. Fortunatamente hai incontrato me..."


Disse il vecchio spirita con un'aria altera di superiorità. Xiao Moxian non poté più sopportarlo: "Ehi, cosa sta dicendo?! Non ha idea di come sia il nostro talento!"


"Eheh, posso immaginarlo. Non sapete nemmeno se posso averne un'idea o no."


Il vecchio spirita si toccò la barba. "Ricordati di venirmi a cercare se cambi idea. Il mio cognome è Xue. Basta che tu cerchi il granmaestro Xue e mi troverai!"


"In ogni caso... non le mancano soldi, vero?" Chiese all'improvviso Lin Ming. Si era ricordato come questo vecchio era stato disposto solo a fare degli scambi.


"Beh, è successo qualcosa di recente e così mi mancano un po' di soldi. Inoltre, nonostante abbia detto che i materiali siano il modo migliore di pagare, rune di energia origin, giade dei nove soli, accetto ogni forma di valuta. Credi che esista qualcuno a cui non piace avere più soldi?"


Il vecchio spirita alzò le sopracciglia. Si sfregò le dita di fronte a Lin Ming e poi alzò di nuovo le dita per indicare la quantità di rune di energia Origin che desiderava.


Era davvero irritante ogni secondo che passava. Proprio quando Xiao Moxian non riuscì più a resistere all'impulso di dargli uno schiaffo, fu trascinata via dalla sala da Lin Ming. Avevano già comprato i materiali di cui avevano bisogno e non era più necessario rimanere.


500 milioni di rune di energia origin: potevano comprare montagne di materiali.


In questi ultimi giorni, Lin Ming aveva speso un enorme quantità di denaro. Mentre scialacquava soldi senza ricevere nulla in campo, le sue ricchezze continuavano a diminuire col passare dei giorni.


I maestri di rune divine e gli alchimisti erano occupazioni che richiedevano un'enorme quantità di soldi. I materiali di livello più basso non erano economici e, via via che aumentavano di grado, diventavano solo più costosi. Nonostante i maestri di rune divine e gli alchimisti potevano comprare una grande quantità di soldi, avrebbero sempre avuto la sensazione di non avere abbastanza denaro. Questa sorta di strano fenomeno si rifletteva in particolare nella crescita dei maestri di rune divine.


Ma i maestri di rune divine che rimanevano ad un certo livello erano relativamente più ricchi. Questo perché non spendevano più soldi per fare pratica e, a meno che non avessero qualche grande progetto di cui occuparsi, normalmente non avrebbero avuto carenza di denaro.


'<em>Dobbiamo trovare qualche modo per guadagnare risorse. Quando inizierò a coltivare le Nove Stelle del Palazzo del Dao, le spese aumenteranno soltanto, ma temo che allora non mi rimarranno più soldi.</em>'


Mentre Lin Ming stava riflettendo, lui e Xiao Moxian arrivarono in una compagnia di scambi di maestri di rune divine.


"Cosa desiderate?"


Una ragazza diede il benvenuto ai due.


"Vorrei prendere in affitto una stanza per praticare l'alchimia e le arti runiche per un anno."


Normalmente un alchimista o un maestro di rune divine avrebbero avuto la loro camera specializzata. Questo posto avrebbe contenuto formazioni che potevano aumentare le possibilità di raffinare pillole o di disegnare simboli.


Il Palazzo di Primordius non aveva stanze di questo tipo e per costruirle Lin Ming avrebbe avuto bisogno di troppo tempo e sforzi. Sarebbe stato più facile affittare una stanza per fare pratica.


"Potrei chiedere quale livello desidera? Abbiamo le migliori stanze di simboli celesti, le camere leggermente migliori della terra e le stanze dei simboli misteriosi, o quelle ordinarie del flusso d'acqua."


"Una ordinaria va bene." Disse con noncuranza Lin Ming. Avrebbe potuto affittare una stanza migliore, ma non voleva dipendere troppo da fattori esterni visto che stava iniziando a fare pratica. Peggiore sarebbe stato l'ambiente, più avrebbe potuto allenare le sue tecniche.


"Molto bene. Seguitemi per favore signori."


La ragazza condusse Lin Ming in una semplice stanza di pietra.


Questa camera era ampia 30-40 piedi. All'interno c'erano diverse semplici formazioni per aumentare l'intensità del fuoco e la percezione di un praticante di arti marziali. Al centro c'era una semplice fornace alchemica e un tavolo blu di rune divine.


Lin Ming aveva intenzione di trascorrere un intero anno qui. Nonostante fosse possibile usare un incantesimo temporale per assorbire i ricordi, non poteva praticarci le arti runiche o l'alchimia. Questo perché per entrambe queste arti c'era bisogno di comunicare con le leggi del mondo esterno e un incantesimo temporale avrebbe deformato le leggi al suo interno.


Lin Ming non iniziò subito ad allenarsi. Invece tirò fuori i 'Segreti delle Arti Runiche' che gli aveva dato il vecchio Xue. Dopotutto questo libretto doveva avere qualcosa di interessante. Inoltre il vecchio Xue era una persona che doveva preoccuparsi della sua reputazione. Non importava quanto fosse taccagno, non avrebbe dovuto scrivere un libro privo di valore... vero?


Pensando questo, Lin Ming aprì il libretto e iniziò a sfogliarlo. Presto però scoprì di nuovo di essere troppo ingenuo. Aveva sopravvalutato la natura morale di questo vecchio.


L'inizio di queste Arti Segrete delle Rune Divine contenevano qualche informazione pratica e tecniche. Ma le parti più critiche erano completamente vuote!


Poi questo vecchio avrebbe parlato di un argomento completamente diverso. Ma una volta che si avvicinava al punto critico, avrebbe di nuovo lasciato degli spazi bianchi.


Questo si ripeteva più e più volte. L'intero libretto serviva solo a stimolare la curiosità. Dopo che Lin Ming lo chiuse, non poté che imprecare: "Me**a, non ho mai visto spazzatura del genere, è ridicolo!"


"Questa vecchia scarpa è fin troppo avida! Voler ottenere una minima informazione da lui è come afferrare le piume di un'oca in volo, è più difficile che diventare una Vera Divinità!" Si poteva dire che avesse aperto le vedute di Xiao Moxian.


"È già certo che non potrò apprendere le arti runiche, così vuole che gli dia soldi. Ma sembra che al momento sia proprio a corto di soldi. Non ho idea di cosa stia facendo o forse è un tipo che cerca sempre di fare profitti."


Lin Ming scosse la testa e non ci pensò più. Prese una penna runica dal tavolo blu e poi vi riversò la sua energia origin. In quel momento, ebbe una sensazione che non aveva provato da molto tempo.


Era una sensazione molto familiare che lo colpì un po'.


Dopo così tanti anni, alla fine stava praticando di nuovo le arti di iscrizione che aveva lasciato perdere così tanto tempo fa.


I giorni in cui aveva praticato le tecniche di iscrizione era stato uno dei periodi più importanti durante il suo percorso. Le tecniche di iscrizioni lo avevano accompagnato nei suoi anni più difficili quando aveva iniziato ad allenarsi.


Era perfino contento di poterle studiare di nuovo a causa delle Nove Stelle del Palazzo del Dao. Era una sensazione nostalgica. Durante quegli anni, Lin Ming aveva completato la trasformazione più importante della sua vita. Era un momento che non avrebbe mai potuto dimenticare...
                                


                                



