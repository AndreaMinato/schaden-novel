---
title: Capitolo 1571 – Maestro di Rune Divine Prodigio
pubDate: 2025-12-15T08:37:10.401Z
tags:
    - mw
---


Capitolo regolare,
0 in coda, 0/5 donazione</em>
<em>-Schadenfreude</em>


Qin Yi non poteva sapere come stava andando l'esame di Lin Ming e questo lo rendeva particolarmente agitato. Sollevò la sua tazza del tè e poi la posò, guardando l'ora nel frattempo.


Quasi tre ore...


Nonostante un simbolo di terzo livello fosse molto più difficile di uno al secondo livello, non ci voleva molto più tempo a completarlo. Tre ore dovrebbero essere più che sufficienti per disegnarne la struttura principale.


E dopo la parte primaria c'era la fase più difficile.


Questo era il punto cruciale nel disegnare un simbolo runico di terzo livello!


"Questo ragazzo, non può riuscirci, vero...?" Sussurrò tra sé e sé il vecchio Xue, guardando più volte la porta nella sala laterale. "No, devo vederlo di persona..."


.....


In quel momento, nella stanza laterale, Lin Ming era arrivato alla fase più critica. Aveva scelto uno dei simboli runici di terzo livello più semplici.


Non aveva piena sicurezza di poter superare l'esame di terzo livello, così scegliere una runa più semplice lo avrebbe aiutato.


Splendide piccole rune fluttuavano sulla punta della penna di Lin Ming. In quel momento era pienamente concentrato e la sua fronte era imperlata di sudore.


Non troppo lontano, l'Anziano vestito di bianco e diversi responsabili lo stavano osservando.


Quando Lin Ming arrivò quasi al punto di finire la struttura principale del simbolo, i tre rimasero col fiato sospeso. Dopo sarebbe arrivata la fase più cruciale! Un solo errore avrebbe portato al fallimento.


In quel momento, una trasmissione del suono riecheggiò nelle orecchie dell'Anziano vestito di bianco; era il vecchio Xue. Stava chiedendo una proiezione dell'esame di Lin Ming.


Per un praticante di arti marziali spirita, usare la forza spirituale per formare una proiezione non era affatto difficile. Inoltre, non avrebbe influenzato l'esame di Lin Ming.


L'Anziano vestito di bianco annuì e tirò fuori una sfera di cristallo dal suo anello spaziale. Poi registrò l'immagine del simbolo di Lin Ming e le proiettò fuori.


Quando questa scena fu trasmessa all'esterno, tutti si alzarono all'improvviso. Gli occhi dei vecchi Xue e Su brillarono quando lo videro. L'espressione di Qin Yi si incupì; nell'immagine, Lin Ming aveva già completato la struttura principale del simbolo runico.


Lin Ming aveva tirato fuori una runa spirituale blu; ora doveva completare la fusione con le Leggi del Dao Celeste.


Per i simboli dal terzo al sesto livello si dovevano usare rune blu spirituali, che però erano di qualità diverse.


La runa che Lin Ming aveva tirato fuori era relativamente di basso livello.


Dopo un tocco, la runa blu spirituale si dissolse in motivi del Dao Celeste Asura.


Queste linee iniziarono a fondersi in un simbolo in modo ordinato e meticoloso sotto la direzione di Lin Ming.


Nel processo di fusione con il Dao Celeste Asura, il minimo errore avrebbe fatto collassare la struttura dell'intero simbolo. I movimenti di Lin Ming erano simili ad un temerario che stava in equilibrio su un sottile cavo d'acciaio; un solo errore avrebbe condotto al fallimento.


"Maestro, può riuscirci?"


Chiese con tono assente Meng Yao accanto al vecchio Xue.


Il vecchio disse con sincerità: "La terza fase è la più difficile nel creare un simbolo di terzo livello. Ha appena iniziato e dovrebbe metterci almeno più di un'ora. E non si può commettere un solo errore nel frattempo... è difficile dirlo!"


"La terza sezione è iniziata. Ci sarei arrivato anche io a questo punto!"


Disse con fare cupo Qin Yi.


Non si stava vantando. Al picco delle sue condizioni, Qin Yi poteva anche lui completare la struttura principale di un simbolo di terzo livello.


Tuttavia Qin Yi poteva finire al massimo metà della terza sessione. Questo perché era troppo difficile. A metà processo, avrebbe esaurito gran parte della sua forza spirituale. Di conseguenza nei suoi tentativi precedenti aveva potuto solo guardare impotente la struttura di simboli collassare nelle sue mani.


Tra tutti i presenti, era sopratutto Qin Yi a non volere il successo di Lin Ming. Si augurava anche che fallisse miserabilmente durante il processo di fusione.


Il tempo passò lentamente. Un quarto d'ora, due quarti d'ora... I movimenti di Lin Ming rimasero calmi e costanti per tutto il processo. Nessuno sapeva che, dopo aver praticato il Sutra Asura, Lin Ming aveva ottenuto una comprensione del Dao Celeste fenomenale. Nonostante la terza fase fosse la più difficile per gli altri, era il passo più semplice per Lin Ming.


Finché avesse potuto completare la forma principale, non avrebbe avuto problemi con il resto. Per lui fonderci il Dao Celeste Asura sarebbe stato facilissimo.


Tuttavia non voleva scioccare troppo la gente, così rallentò e finì la terza sessione impiegando più tempo.


In quel momento, era passata un'ora!


Lin Ming non incontrò nemmeno un problema. Completò facilmente il 90% del processo di fusione.


In quel momento, sia l'Anziano vestito di bianco che i vecchi Xue e Su trattennero il respiro. Aveva la sensazione che stesse accadendo un evento glorioso, come se stessero assistendo a qualcosa di importantissimo!


"Che... ci sia davvero riuscito..." Qin Yi spalancò gli occhi. Era fin troppo sbalordito.


Dopo un altro bastoncino di incenso di tempo, le ultime linee del Dao Celeste Asura si fusero con il simbolo. In quell'istante, l'intero simbolo si accese con uno splendore incredibile.


Simbolo di terzo livello: completo!


A quel punto la proiezione svanì. L'Anziano vestito di bianco non si disturbò a mantenerla, invece si affrettò ad esaminare il simbolo che Lin Ming aveva tracciato.


"Questo è incredibile!"


I vecchi Xue e Su si alzarono. Si precipitarono in avanti, entrando nella stanza laterale per valutare loro stessi il risultato.


Tutti li seguirono con l'intenzione di assistere all'evento.


"Com'è?"


Chiese il vecchio Xue non appena entrò.


In quel momento, l'Anziano vestito di bianco aveva immerso la sua forza spirituale nel simbolo. Dopo averlo percepito per un momento, consegnò il simbolo.


"Vedetevelo da voi."


I vecchi Xue e Su già scalpitavano.


Quasi presero di mano il simbolo runico con fare brusco mentre stavano usando la loro percezione spirituale. Quando lo fecero, capirono chiaramente la situazione. Sussultarono entrambi. Non solo questo simbolo era completo, ma era impeccabile sotto quasi ogni aspetto!


I due vecchi si scambiarono un'occhiata scioccata, poi si rivolsero verso Lin Ming. Non sapevano più cosa dirgli.


Dopo aver guardato il giovane per molto tempo, il vecchio Xue sorrise con amarezza: "Questo moccioso, voglio davvero sezionarlo e studiarlo..."


Un anno fa, il vecchio Xue aveva incontrato Lin Ming nell'area di scambi interna della gilda. Allora non si sarebbe mai aspettato che quel ragazzino a cui non si sarebbe nemmeno disturbato a rispondere avrebbe mostrato un talento così scioccante.


Quando Lin Ming sentì le sue parole, ebbe la sensazione che fosse un po' indelicate. Sezionarlo e studiarlo?


Sapeva che il vecchio Xue stava solo scherzando, ma era vero che la sua influenza e il suo supporto erano carenti; era qualcosa di estremamente sensibile per lui. Non poteva garantire che non ci sarebbe stato nessuno nella gilda che avrebbe avuto un'idea del genere. Dopotutto la sua età scheletrica attirava un po' troppo l'attenzione. Era inevitabile che qualcuno avesse dei sospetti e volesse indagare su di lui vedendo il suo talento.


Se fosse stato un Re del Mondo, allora Lin Ming non avrebbe avuto paura naturalmente. Ma se un Empireo si fosse interessato a lui, allora non sarebbe stato affatto positivo.


<em>'Questo tipo, chi è il suo maestro? Che si un maestro di rune divine di settimo livello che tiene un basso profilo?'</em>


Pensò il vecchio Su, iniziando a riflettere. Anche dopo averci pensato per un po', non gli venne in mente nessun grande esperto nell'intera Strada Asura interna. Le tecniche di Lin Ming erano fin troppo anormali.


Sentendo le parole dei vecchi Su e Xue, Lin Ming divenne pensoso. Giusto, avrebbe dovuto giustificare le sue capacità inventandosi un grande maestro.


Nelle arti runiche, era quasi impossibile per qualcuno apprendere da auto-didatta. Lin Ming era giovane e nessuno gli avrebbe creduto che non avesse un maestro. Non solo, avrebbero pensato che la persona che lo istruiva doveva essere spaventosa visto il talento del giovane. Questo maestro probabilmente  era un maestro di rune divine di settimo livello, un Empireo e forse era di un livello ancora superiore!


Questa persona doveva aver istruito personalmente Lin Ming e averlo guidato meticolosamente. Inoltre a questo aiuto bisognava aggiungere la percezione sorprendente e il talento di Lin Ming.


Quando Lin Ming se ne rese conto, decise di inventarsi un maestro per eliminare ogni eventuale problema.


Un potente maestro gli avrebbe dato più sicurezza e avrebbe scoraggiato alcune delle persone che avrebbero cercato di complottare contro di lui.


In effetti, se Lin Ming avesse detto di avere una Vera Divinità come maestro, molti gli avrebbero creduti. Dopotutto, sia nelle arti runiche, che per forza, superava di gran lunga i geni di una Terra Sacra di una Vera Divinità!
                                


                                



