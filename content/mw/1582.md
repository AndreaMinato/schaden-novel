---
title: Capitolo 1582 – Bai Tian, l'Assassino
pubDate: 2025-12-15T08:37:10.404Z
tags:
    - mw
---


Capitolo regolare,
0 capitoli in coda, 0/5
-Schadenfreude


Quando Luna di Sangue vide l'uomo con la maschera, si incupì. Era come lei, entrambi occultavano le loro coltivazioni con delle tecniche segrete, impedendo agli altri di vedere il loro livello. Inoltre la sua maschera bianca e nera poteva bloccare ogni sonda spirituale, così era impossibile capire quale fosse il suo aspetto.


Questa era una tattica usata di frequente dalla Rete Celeste.


"Chi è quello?" Chiese Lin Ming con una trasmissione del suono.


"Uno dei tre capi della Rete Celeste, Bai Tian, un Re del Mondo!"


Rispose Luna di Sangue mente fissava Bai Tian.


"Re del Mondo..."


Lin Ming alzò le sopracciglia. Non era affatto sorpreso dal livello di quell'uomo. La Rete Celeste era simile alla nazione Jia Lan; potevano essere considerate entrambe delle Terre Sacre al picco dello stadio di Re del Mondo. E il grande capo della Rete Celeste era probabilmente un Grande Re del Mondo mentre i suoi vice erano Re del Mondo ordinari.


Luna di Sangue stessa in realtà era agli inizi dello stadio di Re del Mondo. Tra i Re del Mondo, era una delle combattenti più deboli e Bai Tian era in condizioni simili alle sue.


Ma stavolta Luna di Sangue era in una situazione difficile. La comparsa di Bai Tian aveva causato un enorme problema!


Luna di Sangue sogghignò e disse: "Non avrei mai pensato che mi avresti inseguito fin qui. Per darmi la caccia ti sei fatto coinvolgere dalla lotta per il trono?"


L'imperatrice Naye scoppiò a ridere: "Concubina imperiale Yue... o forse è meglio chiamarti Luna di Sangue! Credevi che solo Lord Yue potesse invitare membri della Rete Celeste? Le persone che ho portato sono ancora più potenti di te!"


Mentre parlava, Naye si risedette sul suo trono da imperatrice. La sua espressione era tornata ad essere pigra e annoiata, come se tutto fosse sotto di nuovo sotto il suo controllo.


All'inizio non sapeva quale fosse l'identità di Luna di Sangue; era stata la Rete Celeste ad avvicinarla di sua iniziativa. Volevano intervenire nella lotta per il trono e il loro obiettivo era Luna di Sangue.


Questo era un vantaggio per entrambe le parti. Per questo l'imperatrice Naye aveva convocato Luna di Sangue oggi.


Aveva già fatto tutti i suoi preparativi per spingere Luna di Sangue in questa trappola mortale.


Bai Tian guardò Luna di Sangue attraverso i buchi per gli occhi nella sua maschera. La sua voce era indifferente mentre diceva: "Luna di Sangue, se pensavi di poter trovare protezione nel palazzo imperiale Jia Lan, allora ti sei solo illusa. Se puoi partecipare alla lotta per il trono, allora possiamo farlo anche noi! Sai il motivo per cui sono venuto qui. Hai ciò che il grande boss ti ha lasciato? Finché lo consegnerai, non ti ucciderò! Facciamo parte della stessa organizzazione, quindi naturalmente provo un po' di solidarietà nei confronti dei miei compagni. Non mi importa nemmeno delle lotte di potere perché non mi riguardano. Se vuoi andartene e portare qualcuno con te, allora non ti fermerò."


Bai Tian non nascose affatto il suo obiettivo, né badò alla presenza dell'imperatrice e degli altri. Il suo tono di voce era duro, portava un lieve intento omicida prepotente e aggressivo.


Quando Lin Ming sentì queste parole, divenne pensoso. Qualcosa che il grande capo aveva lasciato?


All'inizio trovava strano che ci fossero delle lotte interne nella Rete Celeste. Lin Ming pensava che stessero cercando di ottenere più potete, ma ora sembrava che fosse a causa di un qualche tipo di tesoro!


Se questo oggetto poteva causare un massacro nelle alte sfere della Rete Celeste, allora doveva essere straordinario!


"Non è in mano mia!"


Luna di Sangue non aveva intenzione di trattare per salvarsi. Puntò la spada dritta verso la gola di Bai Tian.


Vedendo questo, l'assassino ridacchiò in modo irritante: "Sapevo che avresti risposto così, altrimenti non sarebbe stato da te. Ma, guardati attorno, credi ancora di poter vincere in questa situazione?"


Mentre l'uomo vestito di grigio parlava, tirò fuori una spada corta dal suo anello spaziale. Quest'arma era lunga due piedi e non aveva una guardia. Inoltre l'impugnatura era estremamente corta, lunga solo due pollici, rendendola difficile da tenere per un adulto.


La lama era blu scuro ed era sottile come la carta. Senza dubbio era un'arma fatta per sfruttare al massimo la propria velocità!


"Luna di Sangue, sembra che oggi morirai. Che peccato che la tua arroganza e il tuo orgoglio ti abbiano condannato, è davvero un peccato. In passato il grande capo ti ha anche apprezzato."


Il tono di Bai Tian era freddo e indifferente. Nella sua maschera gelida, le linee rosse che partivano dai suoi occhi lo fecero sembrare ancora più feroce di prima.


"Lascia che mi occupi io di Luna di Sangue! Voi potete gestire tutti i suoi altri sottoposti!"


Bai Tian era già concentrato su Luna di Sangue. L'Imperatrice Naye invece era seduta sul suo trono e fece un cenno gentile con la mano. L'eunuco Sun capì il suo ordine e ordinò ai quindici eunuchi e domestiche di circondare Lin Ming, Xiao Moxian e l'eunuco Liang.


Perfino gli eunuchi e le domestiche giovani che avevano seguito Luna di Sangue furono accerchiati.


La giovane domestiche aveva portato l'acqua a Lin Ming e a Xiao Moxian era già impallidita per la paura. Sapeva che la convocazione dell'imperatrice era un brutto segno, ma non si sarebbe mai aspettata che la situazione sarebbe degenerata fino a questo punto. Si stava per scatenare una grande battaglia all'ultimo sangue nel Palazzo della Pace Celeste!


Queste giovani domestiche erano ben consapevoli che, se Luna di Sangue fosse stata sconfitta, sarebbero morte insieme a lei. Per l'imperatrice ucciderle non sarebbe stato diverso dal massacrare galline o cani!


E sembrava che Luna di Sangue non potesse vincere in questa situazione. Anche se fosse riuscita a scappare, questi giovani domestiche ed eunuchi sarebbero stati lasciati indietro e sarebbero stati picchiati a morte!


"Ahah! Eunuco Liang, non avrei mai pensato che sarebbe arrivato un giorno del genere... un uccello intelligente sa in che albero fare il nido. Se provi rimpianto, c'è ancora tempo per te. Posso chiedere pietà per te all'imperatrice e forse l'imperatrice ti risparmierà la vita."


L'eunuco Sun diede un colpetto al suo abito giallo, mostrando un sorriso vittorioso. Mentre guardava l'eunuco Liang, sembrava che stesse fissando un patetico verme.


L'eunuco Liang si incupì vedendo quanto era arrogante il suo nemico. Non sarebbe riuscito a salvarti assolutamente se si fosse arreso spontaneamente.


Al momento stava pensando a come scappare sano e salvo dal Palazzo della Pace Celeste.


"E tu..." L'Eunuco Sun si girò verso Lin Ming. "Il tuo talento non è così male. Se sarai disposto a testimoniare contro la concubina imperiale Yue e confessare tutte le attività vergognose che ci sono state tra di voi, allora l'imperatrice ti perdonerà. Forse riceverai il suo favore e verrai accettato dal palazzo come un eunuco. Avrai l'occasione di allenare la Melodia del Girasole che così tanti desiderano."


Disse l'Eunuco Sun con un sorriso pensoso e giocoso. In effetti, se l'imperatrice avesse voluto sbarazzarsi della concubina imperiale Yue, avrebbe avuto bisogno di una giustificazione e di una prova per affrontare le critiche degli altri. E Lin Ming sarebbe stato una prova perfetta.


"Vuoi che testimoni contro la concubina imperiale Yue e pratichi la Melodia del Girasole?" Lin Ming rise con ilarità.


L'Eunuco Sun si accigliò: "Perché stai ridendo?"


"Sta ridendo per quanto sei stupido." Disse all'improvviso Xiao Moxian, forte e chiaro, attirando l'attenzione di tutti i presenti: "Una stupida vecchia tartaruga come te che ha passato la vita come uno schiavo prova tutta questa superiorità? Guarda quanto sei diventato disgustoso. Non sembri nemmeno un essere umano. Credi davvero che tutti vogliano essere come te?"


Mentre parlava, Xiao Moxian sorrise con soddisfazione, come se non le importasse dell'atmosfera tesa attorno.


E le sue azioni naturalmente infuriarono l'Eunuco Sun!


Era stato già deriso da lei e definito inferiore ai cavalli e agli asini castrati. E ora si era di nuovo presa gioco di lui!


"Putt***la, sembra che ti sia dimenticata di ciò che ho detto. Nel palazzo abbiamo le più grandi forme di tortura. Sai cos'è il cavallo di legno? Prima distruggeremo la tua coltivazione e ti faremo tornare mortale. Poi ti strapperemo i vestiti e ti faremo andare sul cavallo di legno per le strade. E questo cavallo di legno contiene ogni sorta di trappola. Una volta che capirai il suo dolore, saprai cosa significa desiderare di morire, ahahah..."


L'Eunuco Sun ridacchiò in modo bizzarro. Un cavallo di legno era la forma di punizione più brutale per una donna in un palazzo di mortali. Sul cavallo di legno c'era anche un pilastro di legno che poteva trapassare il corpo della vittima, distruggendolo dall'interno. Molte volte chi veniva mandato sul cavallo di legno sarebbe stato torturato fino alla morte. Era una forma di punizione estremamente crudele e barbarica.


E nel mondo della coltivazione, il cavallo di legno era costruito con legno massiccio vecchio decine di migliaia di anni. Sarebbe stato duro come acciaio divino e qualsiasi persona che aveva perso la sua energia di coltivazione sarebbe morta miserabilmente.


Quando sentì queste parole sinistre e malvagie, Lin Ming mostrò un'espressione gelida. Il suo sguardo si riempì di intento omicida.


L'Eunuco Sun ridacchiò. Non considerava minimamente l'intento omicida nello sguardo di un membro della giovane generazione. Per lui un coltivatore agli inizi del Lord Divino realm era irrilevante come una mantide religiosa che minacciava una tigre.


Proprio mentre l'Eunuco Sun stava per dire altre perversioni per farlo rabbrividire di paura, Lin Ming disse: "Muori e basta."


L'Eunuco Sun vide solo la mano destra di Lin Ming scattare, seguita da una luce di lancia gelida!


Allo stesso tempo, un'aura primordiale e sconfinata coprì tutti i presenti. Era un'energia incredibilmente pesante, simile ad una grande montagna che incombeva su di loro, riducendo la loro forza del 30%!


Per l'Eunuco Sun divenne difficile perfino respirare!


E Lin Ming nel frattempo attaccò!


La sua velocità era diventata inimmaginabile. In un millesimo di secondo, arrivò di fronte all'Eunuco Sun e la Lancia del Sangue della Fenice stava puntando verso di lui!


<em>Cosa?!</em>


L'Eunuco Sun fu colto dal panico. Non si sarebbe mai immaginato che Lin Ming avrebbe posseduto un campo di forza così terrificante da ostacolare i suoi movimenti!


Cercò disperatamente di resistere alla pressione mentre cercava di bloccare il colpo. Allo stesso tempo, aprì la bocca e sputò fiamme grigie. Voleva usarle per costringere Lin Ming ad arretrare e a fermare il suo assalto.


Tuttavia Lin Ming era troppo potente. E, grazie alla soppressione del campo di forza del qi primordiale, uccidere l'eunuco Sun sarebbe stato facilissimo!


Ci fu un forte crepitio, le fiamme dell'Eunuco Sun non erano riuscite a fermare Lin Ming nemmeno per una frazione di secondo prima di essere disperse dalla Lancia del Sangue della Fenice!


L'arma continuò ad avanzare con uno slancio inarrestabile. La punta dell'arma si avvicinò alla gola dell'eunuco!


In quel momento l'Eunuco Sun aveva ancora la bocca aperta dopo aver sputato fuoco e quando vide quanto era vicina la lancia, quasi si spaventò a morte!


Toccò velocemente l'anello spaziale, voleva tirare fuori il simbolo runico che aveva tenuto come asso nella manica. Tuttavia Lin Ming fu troppo veloce. La lancia trapassò la vera essenza protettiva dell'uomo come se fosse carta.


La Lancia del Sangue della Fenice infilzò la bocca dell'Eunuco Sun, gli spaccò i denti e la lingua, gli trapassò la gola e uscì dalla sua nuca, causando una pioggia di sangue!


L'Eunuco Sun non poteva più usare il simbolo divino. Il dolore straziante lo voleva fare gridare, ma non poteva emettere un solo suono!


Era un dolore indescrivibile!


Lin Ming alzò la mano destra e sollevò l'Eunuco Sun usando la lancia!
                                


                                



