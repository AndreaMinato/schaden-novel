---
title: Capitolo 1596 – Nirvana della Mente
pubDate: 2025-12-15T08:37:10.407Z
tags:
    - mw
---


Capitolo regolare,
0 capitoli in coda, 0/5
-Schadenfreude


"Lin Ming, hai intenzione di iniziare a raffinare la pillola celeste del lupo famelico?" Chiese Xiao Moxian accanto. Lo aveva osservato mentre aveva esaminato il Manuale del Tiranno Celeste negli ultimi giorni, sembrava che stesse facendo una stima.


"È bene prepararsi prima. Nonostante questa pillola del lupo famelico non sia trascendente, la difficoltà nel crearla non è inferiore. E in termini materiali preziosi, supera una pillola trascendente. È proprio una prova per le mie capacità e le mie ricchezze..."


Disse Lin Ming per poi sorridere con amarezza. In termini di livello di coltivazione, sarebbe stato impossibile per lui raffinare una pillola trascendente, nel Regno Divino era il medicinale dal livello più alto.


Una buona porzione delle pillole trascendenti era creata dagli Empirei, ma gli Empirei erano pochi e la maggior parte di loro non erano abili alchimisti. Nonostante la loro coltivazione fosse elevata, potevano essere meno capaci di un guerriero ad un passo dell'Empireo o di Grandi Re del Mondo specializzati nell'alchimia.


Così erano anche i Grandi Re del Mondo al picco del loro stadio e chi era ad un passo dal grado successivo a raffinare una buona parte delle pillole trascendenti.


Per creare medicine, non solo era necessario essere esperti nell'alchimia, ma bisognava essere ad un certo livello di coltivazione. Senza abbastanza energia non si poteva completare il processo. Solo fare raggiungere al fuoco una certa temperatura sarebbe stato impossibile.


La forza di Lin Ming al momento non poteva essere paragonata a quella di un Grande Re del Mondo al picco del suo stadio, così non poteva raffinare una pillola trascendente.


Tuttavia aveva il supporto delle arti runiche e del Dao Celeste Asura. Poteva rivaleggiare con un ordinario Re del Mondo al picco del suo livello e poi usare le arti runiche per aumentare di grado il medicinale fino a farlo diventare trascendente.


Questo era l'obiettivo più importante di Lin Ming: usare il Dao Celeste Asura per cambiare le regole e trovare una scorciatoia.


"Dopo altri dieci anni circa la mia alchimia dovrebbe arrivare alla pari con gli alchimisti di cui ho assimilato i ricordi e raggiungere il picco di un normale Re del Mondo. Allora dovrei poter raffinare la pillola del lupo famelico..."


Lin Ming ponderò. Al momento la sua forza poteva essere considerata discreta tra degli ordinari Re del Mondo. Tra altri sei o sette anni, dovrebbe poter raggiungere il livello del perverso Zhu Chuan. Sotto questo aspetto Lin Ming era sicuro di sé, inoltre, quando si trattava di arti runiche, avrebbe potuto superare Zhu Chuan grazie alla sua comprensione completa del Dao Celeste Asura.


Erano solo i materiali necessari per la pillola ad essere un problema. Si trattava di ogni sorta di rara e preziosa risorsa e la maggior parte di essi non poteva essere comprata, così come poteva pensare di andare a cercarli?


Lin Ming annotò i materiali di cui aveva bisogno.


Tra di essi, i più preziosi erano, erba della saliva di drago, la cistifellea di un serpente divoratore celeste, un corno di drago di giada, quintessenza primordiale di giada...


Molti di questi materiali erano connessi alle Bestie Divine!


L'erba della saliva di drago ad esempio era erba divina annaffiata e cresciuta con la saliva di un Vero Drago!


Si diceva che i Veri Draghi e gli antichi pitoni avrebbero aspettato che la pianta celeste crescesse, annaffiandola con la loro saliva per molto tempo. Avrebbero atteso 10.000, 100.000 anni finché non fosse maturato e poi l'avrebbero mangiato per aumentare la propria forza.


Questa sorta di materiale era inestimabile e il punto chiave era che non si poteva nemmeno comprare. Spesso questi materiali celesti sarebbero stati mangiati dai loro guardiani dopo essere maturati, quindi come poteva ottenerli qualcun altro?


Per quanto riguardava il serpente divoratore celeste, nonostante questa antica bestia delle terre desolate fosse ben lontana dall'essere potente quanto una Bestia Divina, esisteva solo in un posto nell'intera Strada Asura, era nelle profondità delle grandi terre desolate.


E non c'era bisogno di menzionare quanto fossero pericolose, erano territori dove perfino gli Empirei dovevano fare attenzione.


Il corno di drago di giada era l'osso di un Vero Drago. Il suo livello era di gran lunga superiore all'osso divino che Lin Ming aveva assorbito in passato, solo che non c'era bisogno di un pezzo molto grande.


Tutti i materiali erano davvero problematici per Lin Ming. Sarebbe stato praticamente impossibile per lui radunarli tutti. L'erba di saliva di drago poteva essere scoperta solo per un colpo di fortuna.


Se Lin Ming avesse voluto ottenere questi materiali, avrebbe potuto solo comprarli.


E per farlo, avrebbe dovuto trovare un posto dove li vendevano. Non solo, non era nemmeno così ricco da poterselo permettere!


Questo lasciò Lin Ming in un dilemma.


La strade delle Nove Stelle del Palazzo del Dao era semplicemente troppo costosa. Nonostante sembrasse esagerato che Lin Ming potesse battere guerrieri di livello superiore al suo, questa sorta di forza mostruosa era stata creata grazie al consumo di innumerevoli materiali celesti. ogni volta che Lin Ming faceva dei progressi nella tecnica della trasformazione del corpo, doveva consumare risorse decine o anche centinaia di volte superiore e a quelle di un coltivatore del sistema dell'essenza.




Il tempo passò, gli anni trascorsero silenziosamente.


Inavvertitamente passarono altri dodici anni. Lin Ming era rimasto in questo piccolo Sect sconosciuti per 25 anni.


In questo periodo di tempo, Lin Ming assaporò nuovamente le difficoltà dei praticanti di arti marziali di basso livello che cercavano di raggiungere il pinnacolo.


La sua forza non era aumentata molto, ma la sua mentalità sembrò cambiare, evolvendo dal costante stato d'allerta pieno di intrighi e massacri che aveva sperimentato nei suoi primi 50 anni di vita.


Il motivo per cui aveva scelto la setta della Luna Blu per allenare le sue arti runiche e consolidare le sue fondamenta invece che la città delle Rune Divine era perché questo Sect della Luna Blu era un ambiente relativamente debole. Qui poteva condurre una vita semplice, privo degli inganni e delle lotte dei discepoli della corte interna.


Per lui qualsiasi conflitto tra i giovani della setta della Luna Blu erano come lotte tra formiche.


In questi 25 anni di vita tranquilla, Lin Ming sperimentò un nirvana della mente.


Era il momento di andarsene.


Questo Sect della Luna Blu era il posto dov'era rimasto più a lungo in tutta la sua vita. Qui non doveva preoccuparsi. Poteva coltivare con calma, conducendo una vita da mortale con Xiao Moxian.


Molto probabilmente non avrebbe passato dei giorni così pacifici e confortevoli in futuro. Lin Ming avrebbe dovuto affrontare sia la prova finale che la grande calamità del Regno Divino. Si poteva dire che stesse per abbattersi una violenta tempesta di sangue e terrore su di lui!


E in quel momento, la nipote del capo della setta della Luna Blu, una giovane di nome Qian Qiao, era venuta da Lin Ming per studiare l'alchimia.


Qian Qiao aveva 22 anni. Era estremamente giovane per un coltivatore.


Era nata tre anni dopo che Lin Ming si era stabilito nella setta della Luna Blu. Quando era diventato famoso, Qian Qiao era ancora giovane. Allora aveva iniziato a considerare Lin Ming un suo idolo e ora era diventata una giovane snella e delicata.


Aveva un ottimo talento e la sua forza spirituale superava i suoi coetanei. Per questo provava un'attrazione particolare per l'alchimia. Ogni tanto sarebbe andata a chiedere consigli a Lin Ming e, al contrario degli altri discepoli della corte interna, rimaneva sempre in silenzio per paura di disturbare Lin Ming. Dopotutto il giovane di solito era freddo e indifferente di fronte agli altri, come se non avesse nessuna pazienza.


Qian Qiao non aveva mai disturbato Lin Ming. A volte l'avrebbe guardato silenziosamente, prendendo nota di come praticava l'alchimia.


A volte Lin Ming le avrebbe dato alcune indicazioni. Ogni volta poteva scorgere dell'ammirazione e adorazione nello sguardo della giovane.


Al momento Lin Ming era molto più esperto rispetto al passato. Naturalmente sapeva cosa significava questo sguardo.


Tuttavia Qian Qiao non aveva mai espresso nulla se non profondo rispetto nei confronti di Lin Ming e Xiao Moxian.


Xiao Moxian spesso avrebbe preso in giro Lin Ming per l'atteggiamento di questa ragazzina. Sembrava che si fosse affezionata a lei.


Inavvertitamente, la mentalità di Xiao Moxian era cambiata drasticamente. Dalla giovane dispettosa di un tempo, era maturata molto ed era diventata molto più calma.


Mentre Lin Ming guardava Qian Qiao annotare le tecniche alchemiche nella sala esterna, per qualche motivo ripensò a molte delle sue esperienze. Per un po' si riempì di emozione. Sembrava che provasse un peculiare attaccamento nei confronti di questo posto in cui era vissuto negli ultimi 25 anni.


O, era meglio dire che non era così affezionato al Sect della Luna Blu, ma era riluttante nel terminare i suoi venticinque anni di tranquillità. Era un tipo di calma che non aveva mai sperimentato.


Solo durante la sua infanzia probabilmente aveva condotto una vita così pacifica.


Ma comunque Lin Ming era destinato a non rimanere qui per molto tempo.


Quel giorno, Lin Ming chiamò Qian Qiao e la istruì. Dopo 10-12 ore di insegnamento, terminarono al tramontare del sole.


Prima di andarsene, Lin Ming annotò molte informazioni sull'alchimia e le passò a Qian Qiao, insieme ad un braccialetto.


Qian Qiao rimase a guardarlo stordita per un po' di tempo, arrossendo. Era sorpresa che Lin Ming fosse stato così paziente con lei oggi.


Dopo diversi respiri di tempo, si girò e se ne andò con un'espressione soddisfatta. Mentre si allontanava, i suoi capelli neri furono mossi gentilmente da una brezza, danzando come delle foglie...


Lin Ming sospirò lievemente. Quella notte, lui e Xiao Moxian partirono...


Le loro figure svanirono nella notte sconfinata. Nessuno notò che erano scomparsi e nemmeno la formazione della montagna che proteggeva la setta della Luna Blu riuscì ad individuarli.


Quando Qian Qiao tornò nella sua stanza, sondò il braccialetto che Lin Ming le aveva dato e rimase scioccata.


Questo braccialetto sembrava un normale accessorio, ma in realtà era un artefatto spirituale che poteva contenere oggetti proprio come un anello spaziale. In questo braccialetto c'erano oltre mille pillole di medio livello e un'enorme quantità di simboli runici che non erano stati ancora usati.


Questi medicinali di medio livello erano utilizzabili da coltivatori al Mare Divino Realm o al Divine Transformation realm! Erano preziosi anche per dei Lord Divino!


Erano le pillole che Lin Ming non aveva mai venduto. Questo perché, data la sua coltivazione, non sarebbe dovuto riuscire a produrre medicinali di così alto livello.


Sbalordita, Qian Qiao tornò nella residenza di Lin Ming, ma ormai lui era già svanito senza lasciare traccia.


Quando guardò la stanza alchemica e quella delle rune divine inoccupate, provò un senso di vuoto. Poi diede tutte le pillole a suo nonno, il maestro della setta della Luna Blu.


Il maestro della setta rimase senza parole vedendo queste pillole di medio livello.


"Torneranno?" Chiese all'improvviso Qian Qiao, come se si fosse resa conto di qualcosa.


Il Maestro della setta della Luna Blu sospirò lievemente. Sorrise con amarezza e disse: "Non sono persone che appartengono al nostro mondo... probabilmente non torneranno..."


.....


Un mese dopo, nella città delle Rune Divine.


Una nave spirituale si fermò lentamente e due giovani volarono fuori dal ponte.


Dopo 25 anni, Lin Ming era tornato, ma era cambiato completamente rispetto a prima.


Avrebbe iniziato a raffinare qui la pillola del lupo famelico.
                                


                                



