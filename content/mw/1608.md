---
title: Capitolo 1608 – Suya a Tarda Notte
pubDate: 2025-12-15T08:37:10.410Z
tags:
    - mw
---


<em>Capitolo sponsorizzato, ringraziamo Roberto!
5 capitoli in coda (1 Roberto + 4 Fabio), 0/5
-Schadenfreude</em>


"Cerca Lin Ming? Aspetti un momento per favore signorina Suya, controllerò per lei..."


Nell'area che affittava le stanze runiche, una giovane responsabile dall'abito lungo sorrideva dolcemente mentre cercava il numero della stanza di Lin Ming.


"Stanza di quinto livello, numero 28."


La giovane addetta continuò: "È tardi, quindi il signor Lin probabilmente sta riposando al momento. Signorina Suya, ha intenzione di porgere visita al signor Lin?"


"Sì." La donna annuì.


La giovane responsabile ridacchiò. Suya era la bellezza più attraente della gilda quest'anno. Indossava un abito rosa così sensuale e sarebbe entrata da sola nella stanza di Lin Ming nel pieno della notte, cosa aveva intenzione di fare?


Questa sorta di incontro avrebbe sempre destato certi sospetti nelle ragazze, ma naturalmente non poteva rivelare i suoi dubbi.


Vedendo lo strano luccichio negli occhi dell'addetta, Suya capì cosa stava pensando, ma non era molto propensa a preoccuparsene.


In quel momento era sconvolta, non sapeva se il simbolo del fuoco del caos era stato davvero creato da Lin Ming e come avrebbe dovuto fronteggiarlo.


Da quello che si ricordava, non c'erano molte persone nell'intera gilda che di cognome facevano Lin. Questo perché, mentre era un nome relativamente comune nella razza umana, c'erano pochissime persone della razza degli spirita con un nome del genere.


Se fosse stato un maestro di rune spirita a crearlo, non avrebbe avuto motivo di incidere a caso il carattere "Lin" in un angolo del suo simbolo.


Tuttavia questo maestro di rune di terzo livello era fin troppo giovane. Come poteva produrre un simbolo runico così incredibile?


Suya stava riflettendo freneticamente su tutto questo. Presto raggiunse la stanza numero 28.


I punti contributo di Lin Ming erano praticamente inesistenti. Questo significava che non poteva usarli per pagare l'affitto di una stanza.


Suya si riempì di emozioni contrastanti vedendo la porta di pietra serrata. Sporse con esitazione una mano e la premette sulla formazione di trasmissione del suono...


.....


In quel momento, nella stanza, c'erano materiali sparsi ovunque. Si potevano trovare anche molti simboli runici incompleti nella camera.


Due persone si stavano dando da fare sopra un letto di pietra in un angolo della stanza.


Dopo aver consegnato i simboli del fuoco del caos, Lin Ming si era dedicato alle sue ricerche per un mese e finalmente aveva scoperto un modo per trasformare un simbolo runico di quinto livello.


Oggi aveva completato le basi teoriche necessarie e così aveva lui e Xiao Moxian avevano iniziato a coltivare in coppia la Legge del Sollazzo.


In quel momento però Lin Ming sentì un suono trasmesso dalla formazione dell'ingresso frontale; qualcuno stava bussando alla sua porta.


"Mm? Chi mi verrebbe a cercare a quest'ora?"


Lin Ming si accigliò. Normalmente, quando un maestro di rune entrava nella sua stanza di lavoro, avrebbe trascorso la maggior parte del tempo in uno stato di profonda concentrazione. Non sarebbe stato cortese disturbarlo.


Inoltre era tarda notte, così era ancora più sgarbato.


"Chi è?"


Xiao Moxian era arrossita. Afferrò i suoi abiti da notte da un comodino vicino e coprì il suo splendido corpo. Era entrata nella stanza di Lin Ming molte volte e non c'era mai stato un visitatore prima d'ora.


"Non ne ho idea."


Lin Ming si alzò, si vestì e andò alla porta.


Con uno scricchiolio, l'ingresso di pietra si aprì e rivelò una donna attraente. Lin Ming per un momento rimase sbalordito.


"Signor Lin." Nonostante Suya pensasse che fosse una situazione estremamente imbarazzante, mostrò comunque un sorriso incantevole. Al momento indossava un abito da notte rosa chiaro molto rivelatorio. La sua scollatura era così profonda che mostrava la parte superiore del suo negligé trasparente e si potevano intravedere le sue cosce raffinate e le sue curve. La maggior parte degli uomini si sarebbero animati vedendola di notte con un vestito così seducente.


"Così è la signorina Suya."


Lin Ming poteva capire il motivo della sua venuta, ma non rivelò ciò che pensava. Si limitò a rimanere all'entrata e chiedere con un sorriso: "Per quale motivo è qui?"


Suya non badò all'atteggiamento non troppo accogliente di Lin Ming, invece lo guardò con fare seducente e disse quasi sussurrando: "Signor Lin, non vuole invitarmi ad entrare?"


Nessun uomo avrebbe rifiutato di farla entrare vedendola così.


Tuttavia Suya non si aspettava di sentire la voce di una giovane donna risuonare in risposta: "Ora non è un momento troppo adatto per lei."


Una giovane vestita di nero uscì dalla porta con un sorriso giocoso. Disse con tono bizzarro: "Oh, non è la signorina Suya? Cosa, perché è qui così tardi? È venuta a cercare il mio Lin Ming per qualche motivo?"


Xiao Moxian aveva enfatizzato le parole "il mio Lin Ming", chiaramente stava dimostrando il suo potere qui.


Il sorriso di Suya si irrigidì. Non credeva che ci sarebbe stata anche lei qui. Inoltre dato il suo lieve rossore e il profumo che proveniva dalla stanza, Suya poteva immaginarsi cosa stavano facendo prima.


Questo lasciò senza parole Suya. Che sorta di coincidenza era questa?


Normalmente, dato il suo orgoglio, Suya se ne sarebbe già andata, ma oggi era il suo giorno sfortunato. L'ordine della Stella Estrema la stava costringendo ad ottenere una risposta il prima possibile. Il fuoco della guerra del fronte non l'avrebbe aspettata.


Riuscì a stento a mantenere il sorriso: "Oh, non è la signorina Xian'er? L'ultima volta che l'ho vista ho pensato che fosse proprio splendida. Mi ha lasciato una profonda impressione!"


Suya si rallegrò di essersi ricordata del nome di Xiao Moxian, altrimenti la situazione sarebbe diventata ancora più imbarazzante.


Xiao Moxian però rimase sdegnosa, chiaramente non credette alle lusinghe. Disse con fare spensierato: "Ammiro proprio la sua loquacità. Dalle sue parole false, sembra che il nostro ultimo incontro sia stato piacevole. Potrebbe non chiamarmi Xian'er? Non ho troppa familiarità con lei e sentirle chiamarmi così è proprio disgustoso e imbarazzante."


Mentre parlava, Xiao Moxian fissò la scollatura di Suya. Ridacchiò e disse: "Ho già sentito molte dicerie di come molti giovani maestri di rune della gilda siano stati ammaliati dalla signorina Suya al punto da diventare folli, e a quanto pare quelle voci non sono un'esagerazione. Crede che sia appropriato presentarsi da sola nella stanza di un uomo nel bel mezzo della notte vestita così?"


Suya quasi esplose di rabbia sentendo le osservazioni ciniche di Xiao Moxian. Che sorta di persona era Suya? Era stata riverita per così tanti anni, eppure oggi era stata provocata da una ragazzina e poteva solo rispondere con un sorriso.


"Sembra che la signorina Xian'er abbia frainteso. Se prima l'ho offesa, allora mi scuserò rispettosamente per qualsiasi errore abbia commesso in passato."


Suya si era già arresa e Xiao Moxian non aveva intenzione di infierire. Fece un sorrisetto e disse: "Perché è venuta qui dal mio Lin Ming stasera?"


In realtà Xiao Moxian si era immaginata il motivo della sua visita. Certamente non credeva che Suya volesse incontrarlo nel bel mezzo della notte per sedurlo, ma a causa di quei simboli del fuoco del nirvana e della tribolazione. Sarebbe stato impossibile per questa Suya usare il suo fascino su Lin Ming stasera, specialmente con lei qui.


<em>'È un bene che fossi qui stasera, altrimenti chissà cosa avrebbe fatto questa succuba.'</em> Pensò Xiao Moxian mentre sorrideva soddisfatta.


Lin Ming tossì con imbarazzo vedendole litigare e disse: "Signorina Suya, entri pure e si accomodi."


Nonostante non avesse una buona impressione di questa donna troppo orgogliosa e arrogante, doveva comunque rivolgersi a lei per ricevere i suoi punti contributo.


Le parole di Lin Ming finalmente risolsero i problemi di Suya.


La donna guardò Lin Ming con gratitudine e poi entrò nella stanza.


La camera di Lin Ming era estremamente disordinata. C'erano materiali impilati e sparsi per il pavimento insieme a delle carte da simbolo. C'era anche una grossa pila di tavolette di giada usate per i calcoli e le deduzioni.


Xiao Moxian era un tipo ordinato e non avrebbe sopportato un caos del genere. Tuttavia, non aveva cercato di spostare questi oggetti per evitare di intralciare le ricerche di Lin Ming.


invitare un ospite in una stanza così disordinata era disdicevole. Una splendida donna probabilmente si sarebbe accigliata e forse se ne sarebbe andata al suo posto, ma gli occhi di Suya brillarono!


Anche lei era una maestra di arti runiche, così sapeva cosa significava questo disordine. Tutti quelle carte da simboli fallite e le tavole di giada sparse significavano che Lin Ming stava facendo delle ricerche!


Quando un maestro di rune studiava, spesso avrebbe consumato un'enorme quantità di materiali. Per quanto riguardava le deduzioni, sarebbero state trascritte su tavolette di giada. Ce n'erano almeno 50-60 impilate sulla scrivania runica.


Queste tavolette speciali avevano un enorme capacità di contenimento. Se un'enorme enciclopedia del mondo mortale poteva essere immagazzinata in una sola tavoletta di giada, non sarebbe stata nemmeno la punta dell'iceberg.


Per Suya era difficile da immaginare quanti calcoli e deduzioni aveva fatto Lin Ming in questi ultimi giorni. Che i miglioramenti del simbolo del fuoco del caos fossero stati fatti solo dal giovane?


"Il signor Lin è davvero diligente... non c'è da meravigliarsi che abbia ottenuto dei risultati simili ad una così giovane età." Suya sorrise mentre guardava i simboli e le tavolette di giada sul tavolo di rune. Più li osservava, più ne rimaneva sbalordita. I simboli falliti erano tutti al quinto livello. Cosa stava facendo Lin Ming? Stava davvero pensando di migliorare una runa di quinto livello? È impazzito?


Suya rimase sempre più sbalordita. Ebbe la sensazione di dover rivalutare questo giovane di fronte a lei.


"Signorina Suya, parli pure della questione di cui vuole discutere." Disse Lin Ming andando dritto al punto.


"Va bene, allora sarò diretta. Signor Lin, vorrei chiederle se i venti simboli del fuoco del caos che ha consegnato per la missione hanno inciso il suo cognome nell'angolo in fondo destro?"


Chiese Suya, nonostante la sua espressione sembrasse tranquilla, il suo respiro era ansimante.


Lin Ming aveva previsto che Suya avrebbe fatto una domanda del genere. Annuì con indifferenza e disse: "Esatto. Le Terre Sacre della Stella Estrema hanno usato bene i simboli runici?"


Nonostante Suya avesse dei sospetti, sussultò dopo aver sentito la risposta di Lin Ming. Sentì il suo battito cardiaco accelerarsi. Sì, era davvero lui!


Com'era riuscito a revisionare fino a quel punto l'antico simbolo del fuoco del caos?!


"Sì..."


Mentre parlava, Suya si riempì d'emozione. Non solo lei, anche l'intero esercito era agitato. Innumerevoli unità stavano facendo di tutto pur di ottenere uno di quei simboli!
                                


                                



