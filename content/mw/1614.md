---
title: Capitolo 1614 – Un miliardo di punti
pubDate: 2025-12-15T08:37:10.411Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Il saggio Ming Yang calcolò velocemente le perdite. Le due formazioni da 30 milioni erano esplose insieme alle tre da 10.


Inoltre un enorme numero di strumenti e rari preziosi materiali erano stati distrutti!


Queste perdite addolorarono profondamente il saggio Ming Yang!


Nello scorso anno, le Terre Sacre della Stella Estrema erano state in guerra e dovevano spendere un'enorme quantità di ricchezze. Ora avevano problemi a distribuire le sue risorse.


E ora avevano appena perso 100 milioni di punti. Chissà che contributo in guerra avrebbero potuto fare tutte queste ricchezze andate sprecate!


Inoltre questa operazione era stata proposta e condotta dal saggio Ming Yang. Aveva già giurato al vice capo palazzo che avrebbe decifrato il simbolo e se non ci fosse stato riuscito sarebbe stato punito.


Il saggio Ming Yang si era occupato anche di cercare aiuto, distribuire i materiali e preparare la stanza runica di settimo livello.


All'inizio pensava che sarebbe stato un successo e avrebbe ottenuto un grande merito. Avrebbe ricevuto grandi benefici per questa missione. Tuttavia non si sarebbe mai immaginato che sarebbe finita così!


Non si sarebbe potuto prendere la responsabilità di non aver svelato il simbolo e anche di aver subìto così gravi perdite!


Pensando a questo, il saggio Ming Yang provò un enorme rimpianto. Quando guardò Yi Liu, desiderò di poter schiaffeggiare a morte questo idiota!


"Yi Liu... questo, è stato tutto a causa sua! Ha detto che poteva decifrare ogni runa! Ha distrutto formazioni che valgono 100 milioni di punti!"


Il saggio Ming Yang represse la furia. Non osava abbandonare ogni cordialità. Yi Liu era considerevolmente forte e inoltre dipendeva da lui per recuperare un po' delle sue perdite.


Nonostante avesse già perso ogni speranza di poter decifrare il simbolo del fuoco del nirvana e della tribolazione, se si fosse arreso, allora sarebbe passato nel torto. Se Yi Liu avesse fatto qualche progresso, allora avrebbe potuto compensare parte delle sue perdite.


Yi Liu diventò gelido quando vide lo sguardo infuriato del saggio Ming Yang: "Cosa sta cercando di dire? Le mie perdite sono state peggiori delle vostre! Stavolta mi si sono rotti quattro dei miei dischi!"


"Ma tutti questi esperimenti sono stati condotti da lei!" Disse il saggio Ming Yang sempre più a voce alta.


"Sì, sono stato io a condurli, ma è stato lei a chiamarmi qui!" Disse freddamente Yi Liu, senza cedere minimamente.


"Smettetela di litigare!" Disse il Sommo Maestro portato dal saggio Ming Yang.


Era la persona dalla posizione più elevata qui. "Yi Liu, non ci sono possibilità di decifrare questo simbolo?"


Anche questo Sommo Maestro sapeva quanto era seria la situazione. Nel palazzo celeste c'erano lotte interne per il potere. Innumerevoli individui stavano adocchiando la posizione del saggio Ming Yang come emissario degli affari interni! Era una posizione altamente lucrativa.


A causa degli eventi di oggi, forse sarebbe stato rimosso da questa carica. Questo perché c'erano molte persone nel palazzo celeste che volevano comprare simboli da Lin Ming ad un prezzo più alto.


"Non lo so... se potrò capire come fondere il Dao Celeste Asura e le piccole rune, allora potrei riuscirci..."


Disse piano Yi Liu. Non sapeva dove aveva sbagliato e perché i motivi del Dao Celeste Asura erano esplosi.


"Non procurerò altri materiali, né formazioni!" Disse freddamente il saggio Ming Yang.


Yi Liu sogghignò: "Allora qui abbiamo finito."


I due erano in netto contrasto. Il saggio Ming Yang si accigliò. Se avesse continuato a procurare materiali, allora la posta in gioco sarebbe aumentata ulteriormente. Se avesse perso... il saggio Ming Yang tremò quando pensò alle conseguenze che ci sarebbero state.


Si rivolse al suo Sommo Maestro per cercare aiuto.


Il coltivatore ad un passo dal diventare Empireo esitò. Rifletté per un momento e poi giunse ad un compromesso: "Continui a cercare di decifrarlo, ma non fare altre prove se riesce. Se le deve fare, non usi formazioni costose..."


.....


In quel momento, nella gilda dei maestri di rune divine.


Dopo che Lin Ming aveva finito la sua dimostrazioni, molti esperti strepitarono per cercare di acquistare un simbolo del fuoco del nirvana e della tribolazione.


Il prezzo continuava a salire.


Alla fine arrivò a 900.000 punti contributo!


Era di molto superiore al costo originale.


Con 900.000 punti contributo uno avrebbe potuto comprare 300 simboli del fuoco del caos.


E il simbolo del fuoco del nirvana e della tribolazione poteva essere utilizzato solo 200-300 volte.


Naturalmente il simbolo di Lin Ming era lievemente più forte e in termini di flessibilità, i simboli del fuoco del caos e del fuoco erano migliori. Se non altro non bisognava riempirli di energia.


"Lin Ming, moccioso, ora sei ricco! 900.000 ciascuno, se ne fai due o tre al giorno sono 2 milioni di punto... ehi, dato che ho badato a te, non credi di dovermi dare una mancia?"


Il vecchio Xue fece un sorrisetto a Lin Ming e gli diede colpetti con il gomito. Perfino lui provava gelosia vista la quantità di punti contributo.


Lin Ming roteò gli occhi: "Da quando ha badato a me?"


Il vecchio Xue si irrigidì sentendolo. Sorrise immediatamente e disse: "Sciocco lupo cieco, sono stato io a condurti nel reparto delle missioni!"


Il vecchio Xue lo stava dicendo con tono un po' ironico, ma Lin Ming rimase senza parole. Questo sarebbe come badare a lui?


Tuttavia non dubitava che se gli avesse davvero dato una mancia, questo vecchio non avrebbe affatto rifiutato.


Scosse la testa: "Non è ancora sufficiente..."


Nonostante Lin Ming potesse fare più di uno o due simboli del fuoco del nirvana e della tribolazione al giorno, non poteva farlo per due o tre anni. Non era soddisfacente per lui.


"Non è ancora abbastanza? Allora quanto vuoi?!" La barba del vecchio Xue svolazzò per lo shock. Nemmeno lui poteva guadagnare così tanti punti, eppure Lin Ming aveva detto che non bastava.


"3 miliardi..."


Il vecchio Xue sussultò sentendo questa cifra. Si ricordò all'improvviso che quattro mesi fa aveva esaminato la lista di materiali preziosi di cui Lin Ming aveva bisogno. Il costo totale di quelle risorse ammontava a circa 3 miliardi di punti!


Il vecchio Xue all'inizio pensò che Lin Ming fosse impazzito. Dopotutto nemmeno lui poteva racimolare 3 miliardi di punti, ma ora, in soli quattro mesi, anche se Lin Ming non aveva 3 miliardi di punti, avrebbe potuto guadagnarne facilmente 1 o 2 milioni in un giorno!


Di questo passo, prima o poi li avrebbe ottenuti!


Pensando a questo, il vecchio Xue iniziò a sudare copiosamente. Questo ragazzo aveva già pianificato di usare questo metodo per guadagnare rapidamente punti contributo?


In tal caso, allora questo moccioso era fin troppo terrificante. Questo dimostrava che non aveva migliorato il simbolo del fuoco del caos per caso!


"Sembra che tu debba comprare quei materiali ad ogni costo..." Disse pensieroso il vecchio Xue.


"Naturalmente." Lin Ming annuì.


"Anche la gilda dei maestri di rune divine non ha tutti i materiali che stai cercando... alcuni dovrai cercarli altrove o dovrai aspettare..."


"E la fiera dei tesori?"


Disse all'improvviso Lin Ming. Quando era entrato in città per la prima volta insieme a Yue Liuxing, l'aveva sentita menzionare questo.


Era un evento organizzato dalle associazioni commerciali della gilda e sarebbe avvenuto ogni tre anni. Avveniva su larga scala e ogni sorta di figura importante della Strada Asura sarebbe venuta a mostrare e a scambiare tesori.


Tra questi oggetti ci sarebbero stati anche tesori inestimabili che sarebbero stati messi all'asta. Allora, sarebbero stati venduti ogni sorta di pillola di massimo livello, simbolo runico, raro materiali, antiche eredità, carne e sangue di Bestie Divine, tesori di Empirei, e potenze trascendenti!


E la valuta del mercato, a parte le rune di energia origin, erano i punti contributo della gilda.


I punti contributo erano considerati la valuta universale emanata dalla gilda dei maestri di rune divine. Era più facile da utilizzare rispetto alle rune di energia origin perché potevano essere scambiati per ogni sorta di raro materiale dalla gilda. Non si poteva comprare tesori del genere usando le rune origin di energia.


Le persone che venivano a partecipare alla fiera, finché avessero potuto portare qualcosa che secondo la gilda era prezioso, l'avrebbero convertito con una quantità corrispondente di punti contributo. Nel mercato c'erano anche alcuni materiali che potevano essere acquistati solo con punti contributo. Così, i partecipanti di solito avrebbero scambiato materiali per ottenere un'enorme quantità di punti.


Lin Ming si aspettava che allora sarebbe riuscito a comprare molti dei rari materiali di cui aveva bisogno.


Ora mancava ancora un anno alla fiera. Fino ad allora avrebbe dovuto guadagnare abbastanza punti.


.....


Mentre Lin Ming stava iniziando a disegnare simboli del fuoco del nirvana e della tribolazione e a studiare come migliorare un simbolo di quinto livello, le Terre Sacre della Stella Estrema avevano offerto un'enorme ricompensa.


Stavano reclutando maestri di rune criminali da ogni dove offrendo una ricompensa di un miliardo di punti a chi poteva decifrare il simbolo del nirvana e della tribolazione. Finché ci fossero riusciti, le Terre Sacre ne avrebbero condiviso i risultati con chi aveva contribuito.


Naturalmente questa offerta non era stata fatta pubblicamente; era stata mandata solo agli esperti di rune disonesti. Ma gli esperti della gilda avevano connessioni anche con loro. Così la notizia divenne ben nota da alcuni individui ben informati.


"Vogliono svelare il simbolo del fuoco del nirvana e della tribolazione? A queste Terre Sacre della Stella Estrema non importa proprio della propria reputazione!"


Alcuni maestri runici mostrarono espressioni di derisione quando sentirono questa notizia. Dopotutto fare una copia del lavoro degli altri era estremamente disdicevole, specialmente nel mondo delle arti runiche.


"Ahah! Questa è una guerra da cui dipende il destino del loro Sect, così che importa della reputazione? I simboli del fuoco del nirvana e della tribolazione di Lin Ming valgono ciascuno 900.000 punti, così comprarne 1000 costerebbe 900 milioni di punti. Le Terre Sacre della Stella Estrema non potrebbero pagare un prezzo così alto. Inoltre, una volta che un soldato con un simbolo muore, non potrebbero sfruttare il valore di ciò che hanno comprato..."


"Se potessero appropriarsi di questa nuova tecnologia, allora potrebbero farne quanti ne vogliono. E offrire una ricompensa è il modo più veloce ed economico per svelare i segreti di questo simboli..."


Dissero alcune persone.


Questi maestri non avevano nessun obbligo di mantenere il segreto delle Terre Sacre della Stella Estrema. Una volta che una persona seppe della ricompensa, la notizia si diffuse partendo da una persona per arrivare a dieci, da dieci a cento e presto si diffuse per tutta la gilda.


"Stavolta è Yi Liu a condurre la missione. Nonostante sia una persona corrotta e ignobile, nessun simbolo al di sotto del sesto livello può fermarlo."


"Se può davvero carpirne i segreti, allora le Terre Sacre della Stella Estrema farebbero un colpo grosso."


Diversi maestri di rune divine discutevano. Nessuno poteva rimanere calmo di fronte a così tanti benefici. Naturalmente molti sarebbero stati gelosi delle Terre Sacre della Stella Estrema.


Tuttavia provavano solo gelosia. Dato che erano maestri di rune della via ortodossa, non avevano nessuna esperienza nello svelare simboli di rune divine, così era impossibile per loro.
                                


                                



