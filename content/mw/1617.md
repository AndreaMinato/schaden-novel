---
title: Capitolo 1617 – Simbolo della Bipolarità
pubDate: 2025-12-15T08:37:10.412Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Il tempo scorse come un fiume senza fine.


Lin Ming  lavorava come una macchina instancabile. La quantità di simboli che creava ogni giorno era sconcertante.


Quando avesse esaurito la forza spirituale, avrebbe meditato e usato il mantra di Nebbia Divina.


In quanto potenza trascendente al picco del suo livello, il Mantra del Cuore di Nebbia Divina era il metodo più adatto a ripristinare la sua forza spirituale. In passato, quando Lin Ming aveva lo aveva coltivato sotto la guida dell'Empireo, Nebbia Divina aveva distrutto e poi riparato completamente il suo mare spirituale più volte. Il dolore provocato dall'allenamento era molto più straziante dell'esaurire forza spirituale.


Giorno dopo giorno, Lin Ming scoprì che la sua forza spirituale stava crescendo rapidamente!


All'inizio era riuscito a disegnare fino a 12 simboli al giorno prima di collassare.


Ma dopo due mesi, Lin Ming era capace di completarne 13 simboli. Dopo altri due mesi 14.


Questo significava che, ogni volta che consegnava parte delle rune per la missione, ne avrebbe dati sempre di più.


Vedendo il ritmo mostruoso di Lin Ming, che aveva portato quasi 200 simboli del fuoco del nirvana e della tribolazione ogni quindici giorni e che ne stava portando sempre di più, Suya rimase scioccata all'inizio, poi provò apprensione e dopo si abituò a forza di rimanere stordita.


Questo era l'inizio del sesto mese.


Lin Ming aveva consegnato oltre 220 simboli del fuoco del nirvana e della tribolazione.


In questi ultimi quindici giorni aveva completato 220 simboli al picco del quarto livello. Nemmeno Suya sapeva come reagire.


Così Lin Ming aveva completato la sua missione. Inoltre ne aveva anche prodotti cento in più!


E prima che questi simboli venissero spediti al fronte, erano stati già sottoposti ad un'ispezione di routine.


I più di 2100 simboli erano completamente privi di difetti. Erano tutti di qualità. Nessuno di essi era inferiore ai venti che aveva mandato all'inizio.


Alla fine, il numero di volte che i simboli potevano essere usati era salito oltre 300. Questo era dovuto alle sue tecniche che diventavano sempre più affinate e intricate, facendo diventare sempre più perfetti i suoi simboli del fuoco del nirvana e della tribolazione.


Produrre un solo simbolo di alta qualità non era strano, ma crearne oltre 2000 in modo perfetto era spaventoso.


Non solo, ma Lin Ming aveva mantenuto un ritmo costante tre volte superiore ad una persona normale!


E ciò che lasciò Suya senza fiato era che Lin Ming aveva continuato a lavorare così intensamente per quasi sei mesi!


L'esaurimento, la solitudine e l'aridità della situazione erano difficili da immaginare. Ogni volta che Suya lo vedeva, sentiva quanto aveva esaurito la sua forza spirituale. Forse qualcun altro sarebbe già crollato da tempo.


Ma Lin Ming era riuscito a persistere.


Non solo Suya, anche la gente del Palazzo Celeste della Stella Estrema era rimasta da tempo senza parole. All'inizio pensavano che il giovane avrebbe avuto bisogno di almeno due anni per completare 2000 simboli, ma ci era riuscito in sei mesi con una velocità terrificante. Si erano resi anche conto del motivo per cui il loro piano iniziale di copiare le sue opere fosse fallito.


Lin Ming era riuscito a produrre simboli del fuoco del nirvana e della tribolazione non per pura coincidenza, ma perché era un mostro anormale.


"Signor Lin, questa è la sua ricompensa." Suya consegnò una tavoletta di giada con circa 13 milioni di punti contributo. Con questo, la loro transazione era finita.


Nonostante il palazzo celeste della Stella Estrema avesse pagato un'enorme somma di denaro per questi simboli, il loro fronte di guerra aveva ottenuto delle vittorie ragguardevoli!


Questi simboli avevano un metodo di attivazione specifico e solo i discepoli del palazzo celeste sapevano come usarli. Se 20-30 Saggi Lord avessero attivato insieme i loro simboli del fuoco del nirvana e della tribolazione, anche un Re del Mondo si sarebbe dovuto ritirare.


"La ringrazio."


Lin Ming prese la tavoletta di giada e la sondò. Dopo aver visto che non c'erano errori, si diresse verso la sua stanza. Ma in quel momento Suya lo chiamò: "Per favore aspetti."


"Mm? C'è qualcos'altro?" Lin Ming si voltò verso di lei.


Suya si coprì la bocca e rise: "Signor Lin, mi trova irritante? Sembra che ogni volta che viene qui sia di fretta, come se temesse di vedermi!"


"Signor Lin, la missione per i 2000 simboli è già finita, ma mi chiedo se il signor Lin sia ancora interessato a continuare a cooperare con noi. Le Terre Sacre della Stella Estrema sono disposte ad offrire 600.000 punti per ogni simbolo runico e a continuare ad acquistare simboli del fuoco del nirvana e della tribolazione..."


Alle Terre Sacre non bastavano nemmeno 2000 simboli del fuoco del nirvana e della tribolazione.


Prima ne avevano chiesti solo 2000 perché pensavano che il giovane ci avrebbe messo molto tempo per finirla. Ma allora forse la guerra tra le Terre Sacre della Stella Estrema e della Lotta Celeste sarebbe già finita.


Ora che avevano visto quanto Lin Ming era rapido, erano disposti a pagarne altri.


"Mi dispiace... ci sono altre questioni di cui mi devo occupare." Lin Ming rifiutò la richiesta, ma non rifiutò l'idea di cooperare. Ci pensò per un momento e disse: "Dopo altri cinque mesi dovrei aver finito. Allora considererò di lavorare di nuovo con le sue Terre Sacre..."


"Ottimo!"


Suya era già soddisfatta di una risposta del genere. Dal suo punto di vista, Lin Ming non era il tipo da mentire o esagerare. Se avesse detto qualcosa, allora doveva esserne sicuro o avere interesse a farlo.


Così, Lin Ming ricevette i più di 10 milioni di punti e andò nel reparto speciale di materiali della gilda.


Comprò materiali dal costo di 12 milioni in una sola volta, inclusi ogni tipo di raro e preziosa risorsa. Ad esempio, il frutto dell'arcobaleno dell'osmosi. Questa sorta di frutto era delle dimensioni di un uovo di piccione e costava 3 milioni di punti contributo, ma Lin Ming ne aveva acquistati tre insieme.


Dopo averli presi, Lin Ming tornò nella sua stanza runica.


A questo punto Lin Ming era passato alla camera runica di settimo livello. Questa stanza non era più piccola della piazza di una città ed era piena di ogni sorta di formazioni che trasformavano quasi tutti i materiali per lui.


Aveva rifiutato temporaneamente la richiesta di Suya perché era arrivato ad un punto critico con la sua ricerca.


Prima che la fiera di tesori iniziasse, Lin Ming aveva intenzione di revisionare completamente due tipi di simboli.


Tra questi due, il primo che aveva scelto era il simbolo del Fuoco Celeste.


Il simbolo del Fuoco Celeste poteva essere definito una versione potenziata del simbolo del fuoco del caos.


Visto che Lin Ming l'aveva già trasformato, non avrebbe dovuto lavorare troppo per trasformare il simbolo del Fuoco Celeste.


Per quanto riguardava il secondo, avrebbe davvero messo alla prova le abilità di Lin Ming.


Questo era un simbolo al picco del quinto livello!


Dato il livello di Lin Ming, voler trasformare un simbolo del genere non era affatto realistico. Ma questo simbolo sembrava fosse stato creato apposta per Lin Ming.


Era il simbolo della Bipolarità.


Si chiamava così perché questo simbolo poteva mostrare i poteri di due elementi diversi. Ed erano proprio quelli del fulmine e del fuoco in cui si specializzava Lin Ming!


Il Simbolo della Bipolarità era di tipo offensivo ed era davvero pericoloso. Tra tutti i simboli di quinto livello, il suo potere e la sua efficacia poteva essere classificata tra i primi tre posti. Superava perfino molti simbolo di sesto livello!


Così il valore del Simbolo della Bipolarità sarebbe stato enorme.


Tuttavia aveva anche molte limitazioni: la difficoltà nel disegnarlo era estremamente alta. Il potere del fulmine e del fuoco era violento e tirannico. Voler fondere questi due tipi di potere in una carta da simboli non era affatto facile. Un solo errore avrebbe potuto causare un'esplosione.


Anche un maestro di rune al picco del quinto livello avrebbe dovuto fare molta attenzione mentre disegnava un Simbolo della Bipolarità. Fallire significava perdere tutti i materiali su cui si aveva investito e fare scoppiare formazioni. Era anche possibile rimanere feriti nel processo.


La struttura originale di questo simbolo già non era perfetta e farci revisioni... si poteva immaginare quanto sarebbe stato arduo!


In quel momento, ogni sorta di formazioni iniziò ad attivarsi nella stanza delle rune.


Lin Ming era in mezzo ad esse, tutta la sua concentrazione era rivolta verso uno splendido simbolo rosso e viola che fluttuava a tre piedi di fronte a lui.


Tutte le piccole rune contenevano una forza terrificante. Un solo errore nella loro struttura avrebbe causato gravi conseguenze!


Bisognava sapere che eventuali danni alle formazioni dovevano essere risarciti dal maestro di rune che affittava la stanza.


Per questo, molti maestri di rune esperti non osavano disegnare un simbolo della Bipolarità al centro di costose formazioni e questo avrebbe aumentato la difficoltà nel disegnarli. Era raro vedere un Simbolo della Bipolarità disegnato perfettamente.


Lin Ming chiuse gli occhi per meditare. In quel momento, dietro Lin Ming, apparì lentamente l'immagine di un albero divino.


Era l'Albero del Dio Blasfemo nel mondo interno di Lin Ming!
                                


                                



