---
title: Capitolo 1619 – Fiera del Mercato
pubDate: 2025-12-15T08:37:10.412Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


La fiera della città delle Rune Divine era tenuta da un'organizzazione sottoposta alla gilda, l'associazione delle pillole runiche.


Nonostante la reputazione dell'associazione non fosse troppo evidente, in realtà gestiva il deposito di materiali della gilda, la cassa dei punti contributi e molti altri negozi e industrie affiliate con la gilda.


Il suo nome si riferiva alle arti runiche e a quelle alchemiche, che andavano di pari passo in questa città.


La gilda aveva creato l'associazione delle pillole runiche per gestire la sua vasta fortuna e innumerevoli beni. Dopotutto, quando si trattava di affari, aveva bisogno di persone esperte. I maestri di rune divine generalmente non avevano il tempo, né le capacità necessarie per gestire enormi quantità di ricchezze.


Mentre la città si stava preparando ad iniziare la fiera, in una stanza runica di settimo livello, Lin Ming si accasciò di fronte ad un tavolo. Il suo viso era pallido e pieno di rivoli di sudore, sembrava completamente esausto.


Il suo sguardo però era acceso da un entusiasmo ardente.


Un momento fa aveva completato il simbolo della Bipolarità potenziato! Era la prima volta che riusciva a crearne una versione potenziata.


Le aveva anche dato un nome molto adatto e tirannico: il simbolo del Dio Blasfemo!


Il motivo per cui l'aveva chiamato così era perché aveva contato sulle abilità dell'Albero del Dio Blasfemo di controllare il fuoco e il fulmine per potenziare il simbolo.


I successi del simbolo del Dio Blasfemo aveva riempito di soddisfazione Lin Ming.


Ci aveva messo più di sei mesi di duro lavoro per completarlo. Solo allora era riuscito a creare questo suo capolavoro. Questa versione potenziata era la manifestazione del suo talento nelle arti runiche!


Per molto tempo, anche se fosse diventato un maestro di rune di sesto livello, non sarebbe riuscito a superare i risultati che aveva ottenuto oggi.


Lin Ming si entusiasmò pensando al processo di creazione del simbolo. Il motivo per cui ci era riuscito era sia grazie all'evoluzione dell'Albero del Dio Blasfemo che per qualche colpo di fortuna. Se avesse dovuto ripetere il processo, non sarebbe riuscito necessariamente a ricrearlo.


Raccogliendo il simbolo del Dio Blasfemo completo, Lin Ming prese una penna e firmò l'angolo in fondo a destra del simbolo.


Era il suo marchio.


A parte il simbolo del Dio Blasfemo, aveva anche creato una versione potenziata del simbolo del fuoco celeste.


Le varie proprietà del simbolo del fuoco celeste non poteva essere considerato sbalorditivo tra i simboli runici di quinto livello. Inoltre Lin Ming lo trovava molto più facile revisionare perché, come aveva fatto con il simbolo del fuoco del nirvana e della tribolazione, conosceva bene la base teoriche necessarie.


Lin Ming scrisse il suo cognome anche nel fondo a destra del simbolo del fuoco celeste.


In quel momento sentì bussare alla porta. Era arrivata Xiao Moxian.


Oggi Lin Ming aveva deciso di fare una breve vacanza. Aveva già pianificato di fare un giro al mercato con Xiao Moxian.


Naturalmente questo era un modo per prepararsi alla fiera che si sarebbe tenuta dopo quindici giorni.


.....


In questi ultimi giorni l'atmosfera della città delle Rune Divine era più che animata.


C'erano Lord Divino e Sacri Lord ovunque per strada. Molti tra di loro nascondevano la loro coltivazione, così sarebbe stato poco saggio comportarsi con arroganza qui. C'erano anche dei Grandi Re del Mondo e persone ad un passo dallo stadio di Empireo tra la folla.


Durante la fiera, nonostante le aste più importanti si sarebbero svolte solo alla fine dell'evento, molti avrebbero cercato di attirare l'interesse della gente con i loro tesori, così avrebbero partecipato alla fiera fin dall'inizio.


Avrebbero mostrato la loro merce per attirare acquirenti e, una volta che si fosse svolta l'asta, avrebbero potuto venderla a buon prezzo.


Durante la fiera si poteva comprare una grande varietà di oggetti.


Lin Ming aveva un obiettivo specifico. di trovare l'erba della saliva del drago e il corno di drago di giada. Per quanto riguardava la cistifellea del serpente divoratore del cielo e la quintessenza primaria di giada, avrebbe potuto trovarle nei depositi della gilda.


In origine Lin Ming non avrebbe avuto l'autorità di acquistare materiali così preziosi. Ma i suoi simboli avevano attirato proprio l'attenzione nell'ultimo anno. Tutti nella gilda lo conoscevano e la sua posizione era cambiata radicalmente rispetto a prima.


Inoltre, Lin Ming aveva dato alla gilda le tecniche runiche finali che aveva ottenuto da Zhu Chuan e degli altri due maestri di cui aveva assimilato i ricordi. Grazie a questo contributo si era guadagnato il diritto di acquistare la cistifellea del serpente divoratore del cielo e la quintessenza primaria di giada.


Mentre camminava per la città delle Rune Divine, Lin Ming notò che qualcosa stava mettendo in ombra le strade. Alzando lo sguardo, vide un'enorme struttura rotonda che fluttuava in alto nel cielo. Era un enorme castello ampio cento chilometri!


Era costruito con ossidiana speciale e brillava con un intenso bagliore cupo sotto la luce del sole. Da lontano, Lin Ming vide molti praticanti di arti marziali che entravano ed uscivano dal castello. Sembravano delle piccole api che volavano attorno all'alveare.


Questo enorme castello era l'indirizzo dove la gilda avrebbe tenuto la fiera.


La città delle Rune Divine era una città prosperosa e ogni suo pollice era occupato, così sarebbe stato impossibile accomodare troppe persone in più.


Quindi tenere la fiera nel cielo era la soluzione più appropriata.


Lin Ming e Xiao Moxian volarono verso il castello fluttuante.


Dopo aver superato l'entrata, anche se era preparato mentalmente, Lin Ming fu comunque scioccato dalla scena di fronte a lui.


Cento chilometri di spazio poteva sembrare poco, ma in realtà equivaleva alle dimensioni di una città mortale. Una città di mortali ampia poche decine di chilometri era già considerata grande, ma in una di cento sarebbe stata così vasta da non poter vedere le montagne ai suoi confini.


Questo castello conteneva uno spazio incredibilmente vasto, pareva un mondo separato!


C'era un enorme canale di fronte a Lin Ming ed era sufficiente ad accomodare centinaia di coltivatori in volo!


E ad entrambi i lati di questo enorme passaggio c'era una marea di negozi!


Ogni negozio era delle dimensioni di un palazzo e le loro porte erano spalancate. Da lontano questo posto assochilometriva alla struttura ad un favo!


Molti praticanti di arti marziali volavano per questo canale, fermandosi ai negozi che destavano il loro interesse.


Durante questa fiera, il costo per affittare uno spazio in questo castello fluttuante era astronomico. Chiunque potesse permetterselo doveva essere un venditore importante.


Anche quelli che non potevano permetterselo avevano degli spazi a disposizione, le enormi piazze ampie dieci chilometri. Potevano contenere facilmente 100.000 banchetti.


"Questo è proprio un grande evento." Lodò Lin Ming.


Xiao Moxian sorrise lievemente: "Naturalmente. la Strada Asura può essere più piccola del Regno Divino, ma temo che le sia di gran lunga superiore in quanto a vivacità e a numero di maestri."


Xiao Moxian aveva partecipato a molti eventi importanti nel palazzo di Genesi Diabolica, ma non potevano essere paragonati ad una fiera dove c'erano così tanti Lord Divino, Sacri Lord e Re del Mondo, tutti che tiravano fuori tesori per venderli.


"Signorino, dia un'occhiata ai nostri abiti! Non solo sono eleganti, ma anche pratici. Lasci che la bella signorina ne provi uno e sono sicura che la sua bellezza la catturerà!"


Lin Ming sentì all'improvviso la dolce voce di una donna e si girò. Senza accorgersene lui e Xiao Moxian si erano ritrovati vicino ad un negozio di vestiti.


C'era ogni sorta di abito e veste in esposizione. Quelli di qualità più bassa erano artefatti spirituali di medio livello.


Un tempo, quando aveva comprato la pillola del Mondo Sconfinato, queste vesti sarebbero state tutti oggetti lussuosi per Lin Ming. Ora però la sua forza superava quella di un ordinario Re del Mondo e le sue ricchezze erano di gran lunga superiori a quelle di un Re del Mondo del Regno Divino. Al momento comprare un artefatto spirituale di medio livello non sarebbe stato niente di che per lui.


"Avete qualcosa di qualità superiore?"


Lin Ming non era interessato a questi abiti magici, ma si era ricordato di non aver mai regalato nulla a Xiao Moxian. Anche se non gli importava molto della qualità degli abiti qui, erano davvero raffinati e splendidi. Sicuramente a Xiao Moxian le sarebbero stati benissimo.


"Naturalmente."


Vedendo che Lin Ming era così abbiente, la venditrice gli riservò ancora più attenzioni. Lo portò velocemente dai suoi migliori articoli e Xiao Moxian ne scelse uno mostrando un brillante sorriso. Per Lin Ming al momento 80.000 punti contributo erano una pioggerellina.


Xiao Moxian provò contenta diversi abiti. Dal suo punto di vista, anche se questi vestiti erano proprio belli, l'aspetto più importante era che Lin Ming li stava comprando per lei.


"Signorina, vorrei chiederle una cosa. Ci sono diversi materiali rari e preziosi che vorrei comprare in questa fiera. Dove potrei trovarli?" Lin Ming colse questa opportunità per informarsi sugli oggetti di valore in vendita. Non voleva vagare a caso senza una direzione.


"Materiali rari e preziosi? Quanto rari e preziosi?" La venditrice sorrise con fare incantevole. La generosità di Lin Ming l'aveva spinta a trattarlo con grande rispetto e gioia.


"Dai 10 milioni di punti contributo in su."


Lin Ming non voleva sembrare troppo scioccante, così aveva detto solo 10 milioni. Ma in realtà i materiali voleva comprare valevano centinaia di milioni.


Anche così, la giovane venditrice si coprì la bocca con fare sorpreso. 10 milioni di punti contributo! Anche alcuni Re del Mondo più poveri avevano al massimo un patrimonio di circa 20 milioni circa di punti.


E questo giovane di fronte a lei di fronte a lei voleva acquistare oggetti che valevano più di 10 milioni di punti. Le apparenze ingannavano proprio-


"Quei tipi di materiali preziosi sono tutti esposti nella sala centrale VIP del castello. Alcuni oggetti arrivano a centinaia di milioni di punti. Ma per entrare nella sala, dovrà essere un VIP o avere almeno 50 milioni di punti..."


La giovane venditrice guardò Lin Ming con timore reverenziale e gli diede una mappa del castello fluttuante.


"Grazie."


Lin Ming osservò la mappa. C'era una spiegazione estremamente dettagliata di ogni area e sarebbe stata di grande aiuto per Lin Ming. Dopo aver lasciato il negozio, lui e Xiao Moxian volarono verso la sala centrale.


L'intera sezione VIP era fatta da antiche pietre divine. Lin Ming mostrò una tavoletta di giada con almeno 50 milioni di punti contributo ed entrò senza problemi.


Non appena entrò, si ritrovò in un ambiente completamente diverso.


La sala VIP non era animata come l'esterno e non c'erano molte persone. Una ricca fragranza medicinale aleggiava all'interno; era il profumo emanato dai materiali celesti.


Lin Ming fece un respiro profondo. Era molto esperto nell'alchimia e capì subito che pillole capaci di emanare una fragranza simile dovevano valere almeno 50 milioni.


Questo riempì di entusiasmo Lin Ming. Qui forse avrebbe potuto trovare l'erba della saliva di drago e il corno del drago di giada di cui aveva bisogno.
                                


                                



