---
title: Capitolo 1622 – Mettere in Difficoltà il Duca Haoyue
pubDate: 2025-12-15T08:37:10.413Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Lin Ming ebbe il presentimento che i due appena arrivati non fossero qui per il Collegamento Spirituale delle Mille chilometri.


Osservò in silenzio l'uomo vestito di blu che sembrava un normale scolaro mortale e lo strano vecchio dal mantello nero.


"Ho sentito che stavi vendendo quella collana per 30 milioni? Ne aggiungerò altri 10, che ne dici se la vendi a me?"


Il duca Haoyue gettò un'occhiata verso la donna attraente vicino a lui: "Apprendista junior Qing, il tuo compleanno si sta avvicinando, che ne dici se ti dono questa collana. Sono sicuro che sembrerai ancora più splendida se la indosserai..."


La giovane accanto al duca Haoyue in effetti era una bellezza incantevole, piacevole agli occhi.


Sentendo l'offerta del duca Haoyue, lei sussultò. Lo trovò incredibile. Era la sua amante, sì, ma non era troppo speciale tra lo stuolo di donne che lo accompagnava. Il duca Haoyue non gli aveva mai dato nulla di così prezioso prima d'ora.


"Davvero?"


L'apprendista junior Qing sorrise, piacevolmente sorpresa.


"Naturalmente." Il duca Haoyue le accarezzò le guance e poi si rivolse verso Lin Ming con un sogghigno.


In realtà non gli importava di questa collana, voleva solo sondare il terreno.


Se il maestro di Lin Ming fosse stato una Vera Divinità e non un Empireo, allora questa misera quantità di punti non sarebbe stata nulla per Lin Ming. Nonostante il duca Haoyue fosse convinto che non ci fossero molte probabilità che Lin Ming avesse un supporto così formidabile, doveva comunque fare attenzione.
Non poteva offendere assolutamente una Vera Divinità.


Lin Ming si accigliò e non rispose. Il negoziante che stava vendendo la collana si irrigidì. Riceveva una commissione per ogni vendita e più il prezzo fosse aumentato e più avrebbe guadagnato. Certamente sperava che fosse il duca Haoyue a comprare la collana.


L'apprendista junior Qing guardò Xiao Moxian con fare altero, come una persona ricca che provava un netto senso di superiorità nei confronti di un povero.


Xiao Moxian si limitò a sorridere freddamente. Guardò il duca Haoyue e la sua compagna come se fossero un branco di idioti: "Sprecare altri 10 milioni per compere per un oggetto del genere, che utilità ci sarebbe nel farlo? Mi chiedo se queste persone siano sciocche o solo pazze a vantarsi di soldi che hanno ricevuto solo grazie al supporto delle loro famiglie."


Xiao Moxian naturalmente non sapeva perché questo gruppo era venuto a provocare Lin Ming. Li considerò semplicemente degli scialacquatori.


Il duca Haoyue si incupì. Provò una rabbia inesprimibile sentendo le sue parole.


Xiao Moxian si girò verso Lin Ming e disse impassibile: "Fratellone Lin, se vuole lottare per quella collana, lascialo fare; non mi interessa affatto. Pensa che non sia abbastanza costosa e vuole aggiungere altri dieci milioni, è proprio un tipo speciale."


Xiao Moxian aveva un'ottima capacità di valutazione. Dagli abiti che il duca Haoyue indossava, poteva immaginarsi quanto era ricco. Non ci avrebbero guadagnato nulla a litigare con una persona del genere.


Nonostante Lin Ming fosse abbiente e potesse sicuramente competere per il Collegamento Spirituale delle Mille chilometri, era a corto di denaro e non poteva spenderlo per qualcosa di così insignificante. Sarebbe stato davvero sciocco competere con loro.


Così Xiao Moxian aveva cercato di confortare il suo compagno e rendergli più facile la resa.


Lin Ming capì le sue intenzioni. Sorrise lievemente: "Se compro qualcosa, sicuramente non lascerò che gli altri se lo prendano. Inoltre questa collana ci è utile."


"Fratellone Lin, cosa stai..." Xiao Moxian sussultò. Dal suo punto di vista, Lin Ming non era così impulsivo. Solo perché un cane impazzito per strada stesse cercando di morderti, non significava che si sarebbe dovuto rispondere allo stesso modo.


"Non importa." Lin Ming fece un cenno.


Il duca Haoyue fu sorpreso da queste persone. Immaginava che Lin Ming avrebbe rinunciato al Collegamento Spirituale delle Mille chilometri viste le parole di Xiao Moxian, non si aspettava una risposta del genere.


"Divertente. Dato che è interessato, facciamo una piccola competizione. Aggiungerò altri 10 milioni e arriverò a 50. E lei?"


Il duca Haoyue guardò Lin Ming con fare provocatorio.


Lin Ming si limitò a sorridere e osservò il negoziante paffuto.


La fronte del venditore era imperlata di sudore. Era entusiasta, ma era anche spaventato.


Era riuscito a stento ad arrivare al Lord Divino realm contando sui suoi anni di esperienza e usando una varietà di pillole. Non era nient'altro che un vecchio responsabile e molto probabilmente non avrebbe ottenuto molto altro dalla vita. Era ben consapevole che gli ospiti in grado di entrare nella sala VIP avevano tutti origini straordinari. Inoltre capiva che, nonostante Lin Ming fosse vestito in modo ordinario, doveva essere assolutamente fuori dal comune, anche tra queste persone.


Non voleva offendere nessuno di questi due draghi, ma voleva anche ottenere una maggiore remunerazione e questo lo faceva propendere per chi aveva offerto un prezzo superiore.


Il venditore grasso forzò un sorriso sudaticcio. Disse con voce secca: "L'ospite ha offerto 50 milioni, ha intenzione di..."


"Intenzione di fare cosa?" Chiese in risposta Lin Ming. Indicò la tavoletta di punti contributo nelle mani del  negoziante: "Sembra che abbia frainteso. Ti ho offerto 30 milioni di punti e hai già accettato. La transazione è completa e la collana è mia. Puoi venderla soltanto a me."


Lin Ming aveva posato una tavoletta di giada sul tavolo, era la copia delle regole della fiera di mercato che la giovane assistente gli aveva dato prima.


Nonostante le decine di regole sembrassero assurdità, in realtà erano piuttosto utili in questo momento.


Erano norme che tutti i partecipanti dovevano seguire.


Tra queste regole, si sottolineava che tutti gli scambi dovevano essere fatti con correttezza ed entrambe le parti dovevano farlo volontariamente. Inoltre tutte le transazioni erano permanenti una volta fatte.


E Lin Ming aveva appena completato lo scambio.


Lin Ming tirò fuori senza fretta un disco di formazione. Prima che il venditore potesse rispondere, Lin Ming registrò i 30 milioni di punti che teneva il negoziante in una formazione illusoria.


"Tu..."


Il venditore era sbalordito; non sapeva come reagire.


Il duca Haoyue si accigliò: "La considera una transazione completata? Ha pagato i punti ma non ha ancora preso la collana. Non è solo a metà?"


"Davvero?" Poi Lin Ming tirò fuori due talismani di trasmissione del suono e sorrise al duca Haoyue e ad Huo Yi Liu. "Se mi state prendendo di mira, allora dovete sapere già della mia posizione, vero? Se sapete chi sono, allora dovreste sapere che non sarà un problema per me contattare diversi Anziani della gilda. Come credete che decideranno in merito alla questione?"


Anche le persone dal più grande prestigio non potevano prevalere su dei potenti locali. Lin Ming era una persona influente con un certo numero di connessioni nella gilda. Nonostante i vecchi Xue e Su sembrassero matusa impudenti a cui piaceva sprecare tempo, erano comunque veri e propri Anziani della gilda.


Nonostante il vecchio Xue cercasse di stuzzicare e approfittarsi di Lin Ming, non avrebbe assolutamente protetto degli estranei. Come poteva permettere che i suoi colleghi venissero maltrattati nella loro casa?


Il duca Haoyue si incupì ancora di più. Certamente sapeva della fama di Lin Ming. Era un individuo talentuoso che la gilda stava crescendo con attenzione!


Come potevano ignorare la persona che era riuscita a creare un simbolo del fuoco del nirvana e della tribolazione?


"Le regole della fiera del mercato affermano che chiunque oserà infrangere queste norme, perderà il diritto di partecipare, sia come venditore che come compratore. Non ho idea di chi siate e da dove proveniate, ma nella città delle Rune Divine bisogna seguire le regole della gilda. Se insistete a trasgredirle, allora devo chiedervi di lasciare la città."


Lin Ming aveva parlato con chiarezza e con tranquillità, ma erano irrefutabili. Il duca Haoyue non poteva controbattere.


Per quanto riguardava il negoziante, il suo viso era fradicio di sudore e non poté che asciugarsi nervosamente la fronte. Era come aveva detto Lin Ming. Se non avesse seguito le regole, allora gli avrebbero intimato di lasciare la città delle Rune Divine. Se fosse successo, il suo maestro lo avrebbe biasimato e sicuramente sarebbe stato gravemente punito.


"Interessante! Davvero interessante!!"


Anche se il duca Haoyue sapeva di aver perso il suo primo scontro con Lin Ming, il suo sguardo cupo scomparì rapidamente e tornò a mostrare un sorriso sicuro di sé.


"L'ho sottovalutata."


Anche se era una questione poco importante e i metodi di Lin Ming non potevano essere considerati troppo astuti, il duca Haoyue era ancora un po' circospetto. Anche lui aveva ottenuto una copia delle regole e non le aveva lette con attenzione perché pensava fossero solo assurdità.


Non si sarebbe mai immaginato che la tavoletta di giada piena di sciocchezze l'avrebbe fatto perdere contro Lin Ming.


Considerata la situazione, Lin Ming era più attento di lui. Una persona come lui, mentre esplorava un regno mistico, avrebbe potuto sfruttare i vantaggi del terreno per prevalere sul nemico.


Nemmeno Xiao Moxian si sarebbe immaginata che Lin Ming avrebbe fatto questa mossa. Sogghignò, rivelando un paio di piccoli canini. Alla fine era un talento orgoglioso e arrogante e sicuramente non avrebbe lasciato che una donna insignificante le rubasse le luci della ribalta.


Sorrise con profonda soddisfazione e disse: "Beh, se volete offrire 300 milioni, allora posso considerare di vendervi la collana."


Lo aveva detto deliberatamente per irritarli.


"300 milioni... eheh." Il duca Haoyue in modo tetro. Non aveva mai avuto bisogno di questa collana e certamente non avrebbe dato una cifra del genere a Lin Ming.


"Sembra che siate a corto di soldi?"


Il duca Haoyue guardò Xiao Moxian intensamente. Dal modo in cui lei sembrava temere che Lin Ming avrebbe perso soldi competendo contro di lui, poteva immaginarsi che l'attuale situazione economica del suo compagno non fosse così florida.


La trasmissione del suono di Huo Yi Liu raggiunse le orecchie del duca.


Il duca Haoyue divenne pensoso e sogghignò: "Allora è così. Volete comprare questo contratto del drago?"


"Che coincidenza. Anche io non vedo l'ora di comprare proprio questo contratto del drago. Quel Collegamento Spirituale delle Mille chilometri ha un chiaro prezzo di mercato, così ha usato le regole per entrare in vantaggio, ma questo contratto del drago verrà messo all'asta senza barare. Voglio vedere se allora potrà competere con me!"


Huo Yi Liu aveva usato la sua percezione per spiare Lin Ming fin dall'inizio, così naturalmente aveva capito che il giovane voleva comprare il corno di giada.
                                


                                



