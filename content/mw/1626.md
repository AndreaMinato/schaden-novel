---
title: Capitolo 1626 – Incontro
pubDate: 2025-12-15T08:37:10.414Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Dal modo in cui Suya lo trattava, era chiaro che questo duca Haoyue fosse una figura di alto livello di qualche Regno Divino.


Generalmente parlando, le grandi organizzazioni avrebbero avuto una struttura gerarchica tipica di una nazione o di un Sect.


In un Sect le figure importanti sarebbero state denominate Anziani, Protettori, Sommi Anziani e così via. E in un Regno Divino c'erano i titoli di duca, Granprincipi, Precettori Imperiali e così via.


Non c'erano molte differenze tra di essi, l'influenza dipendeva dalle preferenze personali del fondatore.


Nonostante questo duca Haoyue stesse nascondendo la sua coltivazione, Lin Ming poteva intuire che aveva già raggiunto lo stadio di Re del Mondo. Anche se la sua coltivazione non fosse arrivata a quel punto, probabilmente aveva già le capacità di contendere con un Re del Mondo.


Se un guerriero del genere era solo un duca e non un granprincipe, si poteva immaginare quanto fosse potente questo regno divino!


Un regno divino spirita... almeno al picco dello stadio di Empireo...


Lin Ming ripescò i ricordi rimasti di Zhu Chuan e cercò invano di capire da dove proveniva il duca.


"Signorina Suya, ho portato un po' di tè nero del fiore della pioggia. Sono 100.000 punti per un solo liang. I fiori neri della pioggia possono essere raccolti soltanto una volta ogni 10.000 anni e solo dopo essere stati mescolati con 72 tipi diversi di materiali celesti si può creare questo tè. Tra un po' di giorni ho intenzione di tenere un ricevimento del tè nella sala della spensieratezza. Mi chiedo se la signorina Suya sarebbe così gentile da graziarmi con la sua presenza?"


"Ricevimento del tè? Tè nero del fiore della pioggia? Il duca Haoyue è davvero un uomo temerario! Mi piacerebbe partecipare!" Gli occhi di Suya si strinsero fino a diventare due lune crescenti, come se fosse davvero interessata ad andarci. Ma proprio mentre pareva sul punto di accettare, mostrò un'espressione imbarazzata e piena di rimpianto: "Ma mi dispiace, di recente ho ricevuto una missione dal palazzo celeste della Stella Estrema che devo completare nella gilda. Ora la situazione sul fronte è diventata intensa, è impossibile per me lasciare la postazione. Posso solo rifiutare l'invito purtroppo..."


Così Suya non aveva mostrato nessuna scortesia e anche la sua spiegazione tornava. Ma il duca Haoyue si accigliò comunque. L'aveva già invitata sette od otto volte a visitare la sua sala della spensieratezza, ma lei aveva rifiutato ogni volta. Non solo, ogni volta che le sue scuse sembravano estremamente ragionevoli e non poteva trovarle nulla da ridire.


L'apprendista junior Qing fece un sorrisetto e disse tramite una trasmissione del suono:"Questa donna non sa davvero come apprezzare i favori. Continua a rifiutare la richiesta del duca!" Anche il suo sguardo era crudele e tagliente.


Certamente Suya aveva notato la sua ostilità, ma si coprì la bocca e fece un risolino, come se non se ne fosse accorta.


Era ben consapevole di che sorta di posto fosse la sala della spensieratezza dove il duca Haoyue voleva tenere il ricevimento, poteva essere definito l'harem personale del duca Haoyue e la sua residenza.


Fin dai tempi antichi, nei palazzi degli imperatori e dei grandi re, gli harem proibivano agli altri uomini di entrare eccetto agli eunuchi. Un ricevimento del tè tenuto in un harem? Non era uno scherzo? Suya non dubitava che lì sarebbero state presenti solo le sue domestiche e le sue concubine.


E, in quanto onorata ospite ad un tale evento, una volta che avesse partecipato era assolutamente certa che sarebbe diventata il piatto principale del divertimento notturno del duca Haoyue. Certamente non avrebbe accettato questo tipo di invito.


Il duca Haoyue si sfregò il mento, abbassando e alzando lo sguardo per adocchiare il fisico mozzafiato di Suya, non sembrava sorpreso, né arrabbiato per il rifiuto.


"Duca, cosa avrebbe di speciale? Il suo corpo è così incredibile? Nel palazzo della spensieratezza ci sono molte altre donne così, non mancano di nulla..." L'apprendista junior Qing iniziò a lamentarsi scontenta con una trasmissione del suono. In realtà anche lei era piuttosto bella.


"Non capisci. Questa sorta di incantevole seduttrice sembra poter diventare intima con tutti, ma in realtà donne come lei sono distanti e sono arroganti fino all'osso. È una farfalla che può svolazzare in ogni situazione sociale e mostra solo un interesse superficiale negli uomini. È impossibile divorarla. Più piace questo tipo di donna, più difficile è da conquistare, ma è soddisfacente solo conquistare questo tipo di donna!"


Non era insolito che i praticanti di arti marziali avessero folle di mogli e concubine vista la loro lunga vita. Il duca Haoyue era già un veterano nel corteggiamento. Non gli interessavano le donne che si gettavano ai suoi piedi di sua iniziativa. Invece gli interessava molto di più una donna orgogliosa e arrogante come Suya.


"È tutto un lungo gioco. Prima o poi assaporerò questa donna e farò sì che mi serva con dedizione."


Mentre parlava, il duca Haoyue sorrise con sicurezza. Ora voleva cambiare argomento così da poter infiltrarsi lentamente nel cuore di questa donna che aveva intenzione di conquistare.


M in quel momento lo sguardo di Suya brillò, come se qualcosa l'avesse rallegrata. Il suo sorriso sembrava radioso come le peonie in primavera.


Si girò e salutò qualcuno, mentre si muoveva, il suo corpo voluttuoso tremò come un ramo al vento, incantevole.


"Signor Lin, quaggiù!"


La marea di gente non fermò affatto Suya. Sembrava che si sarebbe fatta strada tra la folla per salutare qualcuno.


Questo lasciò sbigottito il duca Haoyue. Si accigliò subito. Chi era questo signor Lin? C'era qualcuno qui che aveva una posizione superiore alla sua? Delle origini più potenti?


Agli occhi del duca Haoyue, chiunque avrebbe spinto Suya a salutarlo impazientemente doveva essere una figura straordinaria!


Lin Ming poté solo sorridere con amarezza; non voleva incontrare questo ostile duca Haoyue.


E Xiao Moxian non voleva che Lin Ming incontrasse Suya.


Così i due, di tacito accordo, cercarono di aggirare l'asta e fingere di non aver visto nessuno. Ma non si sarebbero mai immaginati che Suya sarebbe stata praticamente telepatica e che sarebbe riuscita ad individuarli anche tra le frotte di gente.


La voce e il fascino di Suya erano proprio intensi. Mentre gridava, le sue curve stucchevoli tremolarono mentre avanzava tutta sorrisi, così Lin Ming divenne all'istante il centro dell'attenzione.


"Signor Lin, che coincidenza!" Suya era entusiasta come una ragazzina. In punta di piedi, chiamò Lin Ming come se temesse che non l'avesse vista.


Un benvenuto del genere fece spegnere lentamente il sorriso di Xiao Moxian. Non tenne più per mano Lin Ming, gli circondò la vita e diede un pizzicotto.


Lin Ming rimase senza parole. Aveva capito cosa intendeva Xiao Moxian. Lo stava avvertendo di non essere troppo amichevole con questa donna.


"Questa è... Signorina Suya, è proprio una coincidenza." Lin Ming tossì con imbarazzo.


"Vero, dev'essere il fato!"


Suya rise, sembrava sempre più contenta. Il suo non era il solito sorriso professionale, ma pareva sentito.


Era chiaro che Suya riservasse un trattamento ben differente a Lin Ming.


Il duca Haoyue non era più così calmo e tranquillo vedendo il sorriso genuino della donna.


Si rabbuiò.


Come poteva essere di nuovo questo ragazzo?!


Allora il cosiddetto signor Lin era Lin Ming!


Prima si era vantato di fronte alla sua concubina che Suya era un tipo di donna che aveva rapporti superficiali con gli altri, ma che in realtà fosse orgogliosa e altera. Sarebbe stato estremamente difficile conquistarla e solo qualcuno come lui ne avrebbe avuto le capacità.


Ma ora Suya sembrava riservare una grande cortesia a questo Lin Ming. Si era fatta strada tra folle di gente senza nessuna esitazione, come se temesse che Lin Ming sarebbe scappato via se fosse stata un po' più lenta.


Questo era semplicemente un affronto per il duca Haoyue!


Se Suya avesse salutato una persona davvero importante, come un Precettore Imperiale di Sect di una Vera Divinità, allora il duca Haoyue avrebbe solo provato invidia. Ma ora si stava rivolgendo con così tanto entusiasmo a Lin Ming.


Un mese fa, il duca Haoyue aveva già verificato tramite varie reti di informazioni che, a parte un maestro sconosciuto che nessuno aveva mai visto prima, Lin Ming non aveva nessun altro a sostenerlo. Altrimenti non si sarebbe dovuto prendere la briga di andare nella nazione Jia Lan per trovare un metodo della trasformazione del corpo.


"Questo moccioso è abbastanza capace..." Una luce fredda brillò negli occhi del duca Haoyue. Questa volta aveva perso contro Lin Ming.


In quel momento, nonostante Suya fosse già accanto a Lin Ming, sembrava che non si fosse "dimenticata" del duca Haoyue.


Da lontano tra la gente, disse: "Duca Haoyue, la devo salutare per ora. Se tornerà, sicuramente le porgerò visita."


Le parole di Suya erano state sufficientemente cortesi. Per quanto riguardava la sua offerta, chissà se l'avrebbe davvero mantenuta.


Nonostante Suya sapesse che avrebbe offeso un po' il duca Haoyue, era chiaro che la persona più importante fosse Lin Ming.


Senza considerare il fatto che aveva già una buona impressione di lui, rendendole più facile seguirlo, solo il valore delle sue capacità era così sconvolgente che Suya era disposta a pagare qualsiasi prezzo per conquistarlo.


Il duca Haoyue proveniva da una grande organizzazione, ma non importava quanto fosse potente il suo supporto, c'erano ben poche connessioni tra lui e Suya. Il motivo per cui era cortese nei suoi confronti era perché aveva intenzione di farselo amico e forse usarlo in futuro.


Solo per questo, il duca Haoyue voleva ingannarla per portarsela a letto. Suya lo trovava soltanto ridicolo.


Ma Lin Ming era completamente diverso. Se avesse avuto davvero le stesse intenzioni del duca Haoyue, allora sarebbe stato molto più difficile da gestire. Il minimo errore l'avrebbe intrappolata nella sua rete.


Pensando a questo, Suya provò una strana emozione, ma non ci badò. Sapeva che Lin Ming non aveva idee del genere.


Disse a Lin Ming: "Ha intenzione di partecipare all'asta signor Lin? Che ne dice se andiamo insieme?"


Senza bisogno che Lin Ming rispondesse, Xiao Moxian sorrise e disse: "Non c'è bisogno. Andiamo per conto nostro."


Anche se Xiao Moxian stava sorridendo, i suoi brillanti canini davano l'impressione che potesse morderla da un momento all'altro.


Suya non ci badò e disse con tatto: "Va bene anche così."


Anche se sarebbero stati in stanze diverse, c'era solo una via per l'entrata nella sala d'asta. Per ora avrebbero fatto il tragitto insieme.
                                


                                



