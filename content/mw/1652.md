---
title: Capitolo 1652 – Obiettivo Completato
pubDate: 2025-12-15T08:37:10.420Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Cosa... perché quella ragazzina è così arrabbiata?"


I vecchi erano un po' avviliti. Era raro che un membro della giovane generazione li trattasse così. Dopo un trattamento così freddo, erano davvero senza parole.


"Non le piace il fatto che siamo qui fuori e la stiamo disturbando." L'altro vecchio sorrise con amarezza.


Se uno fosse rimasto appostato di fronte ad una stanza, sarebbe stato strano non destare il disgusto e l'irritazione del proprietario. Se non fosse per l'ordine dall'Empirea del Mistero Viola in persona, non sarebbero stati disposti a rimanere alla loro porta come mendicanti.


"Sembra che Lin Ming si sia spinto troppo oltre. Non ho idea se sia davvero come ha detto la ragazzina e stia investendo un'enorme quantità di energia nei simboli del Fuoco Celeste potenziati. Allora l'Empireo Signore Celeste non ha stabilito nessuna scadenza, così, finché Lin Ming non è uno sciocco, non dovrebbe avere troppa fretta di finirli."


"Lin Ming non è uno stolto. L'Empireo Signore Celeste non deve affrontare delle guerre imminente, così non ha nessun bisogno urgente di simboli runici. Per lui non dovrebbe importare una differenza di tre o cinque anni. Ho il sospetto che ci sia un problema nel processo di tracciamento. Il simbolo del Dio Blasfemo da solo ha 3000 piccole rune, sufficienti ad intimorire perfino un maestro di rune di sesto livello, come può essere facile da disegnare? Forse l'esplosione precedente era dovuta ad un problema nella struttura. Possiamo solo sperare che Lin Ming sia riuscito a risolvere il problema..."


Mentre questi due vecchi stavano discutendo, passarono i dieci simboli runici ad un messaggero delle Terre Sacre del Mistero Viola che attraversò numerosi canali per mandarli all'Empirea del Mistero Viola.


In questo periodo di tempo, l'Empirea aveva ricevuto solo dieci simboli. Questa misera quantità la fece accigliare lievemente, ma la sua reazione non andò oltre. Non disse molto, ordinando solo che tutti i simboli le venissero consegnati ogni tre mesi.


La notizia di come Lin Ming aveva prodotto dieci simboli del Dio Blasfemo in tre mesi non era affatto un segreto. Inoltre molte persone gli stavano prestando attenzione, così le voci si diffusero velocemente.


Se aveva bisogno di tre mesi per completare dieci simboli runici, come poteva completarne 500 in tre anni?


Queste persone non poterono trattenersi dallo spettegolare. Nonostante Lin Ming fosse giovane, nessuno osava sottovalutarlo. Aveva ottenuto 10 miliardi di punti in appena quindici giorni all'asta delle Rune Divine. Era formidabile, sia in termini di risoluzione che mentalità!


Dato che aveva promettere 500 simboli del Dio Blasfemo in tre anni, doveva avere l'assicurazione di poterlo fare. Dopotutto, se fosse stata solo una recita, avrebbe dovuto pagare un prezzo terrificante.


Così, tutti pensarono che la lentezza di Lin Ming fosse dovuta a qualche incidente nel disegnare i simboli.


Se avesse potuto risolvere questo problema, allora sarebbe riuscito ad aumentare la sua velocità. Ma se non fosse riuscito a farlo, allora avrebbe perso davvero tutto!


Queste notizie preoccuparono molti maestri di rune divine che erano in buoni rapporti con Lin Ming. Ad esempio i vecchi Xue e Su erano inquieti per lui.


Ma molti altri colsero l'occasione per gongolare. Volevano che Lin Ming fallisse. Sarebbe stato tragico ripagare i 5 miliardi di punti e l'erba della saliva del drago che aveva guadagnato.


I vecchi Su e Xue discussero della situazione l'uno con l'altro. Immaginavano che Lin Ming avesse incontrato qualche problema nei primi tre mesi e che non sarebbe riuscito a risolverlo per il momento. Dopo però la sua rapidità sarebbe dovuta aumentare.


Ma non si sarebbero mai immaginati che dopo questo arco di tempo, Lin Ming avrebbe consegnato solo altri tre simboli del Dio Blasfemo!


Questo lasciò senza parole molte persone. Come mai erano diminuiti?!


Cielo! I vecchi Xue e Su non riuscivano a mantenere la calma. Non era solo un problema di Lin Ming, ma qualcosa che riguardava l'onore e la reputazione della gilda. I tre tipi di simboli runici che Lin Ming aveva inventato erano il suo marchio e anche quello della gilda.


Lentamente, i maestri radunati da ogni dove nella gilda pensarono che la situazione stesse diventando sempre più interessante.


Questo giovane aveva radunato 10 miliardi di punti e aveva fatto un grande spettacolo. Se non fosse riuscito ad esaudire le promesse fatte e avesse perso tutto, allora il miracolo che aveva compiuto non sarebbe stato altro che uno scherzo.


Dopo nove mesi, Lin Ming consegnò solo un po' più di simboli del Dio Blasfemo!


In confronto all'obiettivo totale di 500, non era nient'altro che una goccia in un secchio d'acqua.


Il tempo passava inesorabilmente. Lin Ming rimase in isolamento. Consegnava i simboli completati a Xiao Moxian e si concentrava sul suo lavoro, rifiutando ogni interferenza.


Nessuno sapeva che al momento poteva disegnare tre simboli del Fuoco Celeste in un giorno con un tasso di successo del 100%!


Con la sua forza spirituale e il controllo sulle leggi Asura, Lin Ming era sicuro di poter disegnare simboli del Dio Blasfemo con il 95% di successo.


Durante questi nove mesi, Lin Ming aveva già completato 390 simboli del Fuoco Celeste e gliene mancavano poco più di 100 da fare. Avrebbe potuto finirli in poco più di un mese.


Poi trascorsero dieci mesi.


A metà dell'undicesimo mese, Lin Ming finì tutti i simboli del Fuoco Celeste che doveva fare. Li aveva disegnati tutti perfettamente!


Le arti runiche di Lin Ming erano migliorate di un altro livello. Dopo aver accumulato la sua esperienza, iniziò a lavorare sui simboli del Dio Blasfemo.


Dopo il riscaldamento con i simboli del Fuoco Celeste, era diventato molto più facile per Lin Ming disegnare i simboli del Dio Blasfemo.


Diventò sempre più familiare con il processo e iniziò a disegnarne tre ogni due giorni.


In più di 40 giorni, completò più di 50 simboli del Dio Blasfemo.


Così passò il dodicesimo mese, un intero anno era trascorso silenziosamente.


La fine del dodicesimo mese era anche il momento di passare i simboli completati.


Mentre molti pensavano che Lin Ming avrebbe consegnato meno di dieci simboli, quando Xiao Moxian tirò fuori una scatola di giada e la aprì, rivelando una densa pila di simboli del Dio Blasfemo.


Zhao Chang rimase sbalordito nel vederli.


Contò velocemente i simboli e notò che ce n'erano 52. Sondandoli brevemente, vide che erano tutti completi!


Come mai Lin Ming ne aveva prodotti così pochi all'inizio, ma ora erano diventati 52? Era riuscito finalmente a tracciarne uno ogni due giorni?


Quando queste voci si diffusero per tutta la gilda, i vecchi Su e Xue si riempirono di gioia. Finalmente buone notizie!


Tuttavia questo ritmo non era sufficiente a completarne 500 nel tempo rimasto. Potevano solo sperare che la velocità di Lin Ming aumentasse di nuovo nei prossimi due anni. Solo così avrebbe avuto speranze di finirli.


Il vecchio Xue si aggrappò a questa speranza, ma non si sarebbe mai immaginato che dopo altri tre mesi, Lin Ming avrebbe dato loro un'altra sorpresa sconvolgente!


Bisognava sapere che Lin Ming aveva impiegato solo un mese e mezzo a disegnare 52 simboli runici. La prima metà dei tre mesi l'aveva trascorsa a dedicarsi ai simboli del Fuoco Celeste.


Ora però aveva dedicato tutta la sua concentrazione a disegnare simboli del Dio Blasfemo.


Così, in questi tre mesi, ne aveva completati 135! Due ogni tre giorni, né più, né meno.


Zhao Chang rimase sbigottito a lungo quando vide la partita.


"Come mai ce ne sono così tanti?"


Consegnarne 135 all'improvviso, era più della metà della quantità che aveva dato prima!


"Non va bene consegnarne troppi?" Chiese Xiao Moxian. Sollecitò Zhao Chang a sbrigarsi e ad ispezionare la merce.


Zhao Chang scosse la testa e recuperò la compostezza. Scorse con la sua percezione i simboli del Dio Blasfemo e notò che non c'erano problemi.


Come aveva fatto Lin Ming a disegnarli tutti quanti?


Perso nei suoi pensieri, Zhao Chang passò i 135 simboli del Dio Blasfemo al quartier generale. Quando la notizia si diffuse in giro, i vecchi Su e Xue erano entusiasti.


Molti altri esperti di rune ne furono perplessi.


Lin Ming aveva consegnato i simboli per cinque volte.


La prima volta ne aveva dati 10, la seconda 3, la terza 5 e la quarta 52, la quantità più normale.


Ma alla quinta ne aveva consegnati addirittura 135.


Che Lin Ming avesse conservato deliberatamente un po' dei suoi simboli il primo anno? E poi per qualche ragione avesse deciso di darli ora?


Molti avevano fatto questa ipotesi, era la spiegazione più ragionevole.


Altrimenti sarebbe stato semplicemente incredibile completare 135 simboli del Dio Blasfemo.


Fino ad ora, Lin Ming aveva completato 205 simboli in 15 mesi. In media sarebbero stati 13-14 al mese. Era un numero perfettamente accettabile.


Anche così, con questo ritmo, sarebbe stato riuscito proprio a stento a completare l'obiettivo di 500 rune divine in tre anni. Sembrava davvero a corto di tempo.


Che potesse completare la richiesta o no dipendeva da quanti simboli avrebbe potuto consegnare la prossima volta.


Il tempo trascorse velocemente. Presto passarono sei mesi.


Era il momento di fare un'altra consegna.


E stavolta, quando Lin Ming tirò fuori i suoi simboli, Zhao Chang rimase a bocca aperta.


Ne aveva tirati fuori 145 in una volta!


Così ora Lin Ming era a 350. Gliene mancavano solo 150 da fare!


La gente non ebbe nemmeno il tempo di digerire la notizia che Lin Ming era riuscito a disegnare 145 simboli in tre mesi. E in seguito, dopo che il nono mese passò, Lin Ming lasciò direttamente il suo isolamento e consegnò gli ultimi 150 simboli!


Così Lin Ming aveva rispettato l'impegno fatto con l'Empirea del Mistero Viola!


Quando Lin Ming uscì dalla sua stanza, aveva un aspetto un po' smunto ed esausto. Quando Zhao Chang e l'altro vecchio lo vide, furono colti dal panico.


Ai loro occhi, questo giovane di fronte a loro era proprio un mostro.


La scadenza originale era di tre anni, ma Lin Ming aveva impiegato un anno e nove mesi per completare l'obiettivo.


I due vecchi capivano quanto era difficile creare il simbolo del Dio Blasfemo. Contenevano più di 3000 piccole rune e innumerevoli  connessioni e combinazioni; solo tutte queste possibilità erano problematiche. Anche la forza spirituale di un maestro di rune di sesto livello non sarebbe stata sufficiente a completare l'obiettivo. Inoltre, più forza spirituale si consumava, più ci sarebbero state possibilità di fallire!


Com'era riuscito a fare tutto questo?


Quando queste notizie si diffusero, i maestri di rune divine in città furono colti di sorpresa, in particolare quelli che speravano che Lin Ming fallisse e perdesse tutti i soldi che aveva usato per acquistare materiali.


Tuttavia si stavano facendo ancora delle domande. Lin Ming chiaramente poteva completare 500 simboli del Dio Blasfemo in un anno e nove mesi, così, perché ne aveva consegnati così pochi nei primi nove mesi?
                                


                                



