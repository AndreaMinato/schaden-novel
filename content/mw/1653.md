---
title: Capitolo 1653 – Banchetto di festeggiamento
pubDate: 2025-12-15T08:37:10.420Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Stavolta Lin Ming non aveva consegnato troppi simboli del Dio Blasfemo all'inizio e invece li aveva completati tutti in seguito. Questo era uno schiaffo in faccia per i maestri di rune divine che avevano dubitato di lui.


All'inizio del primo anno, quando Lin Ming aveva consegnato pochissimi simboli, molti esperti avevano spettegolato tra di loro e avevano detto che non sarebbe riuscito a completare l'obiettivo. Alcuni avevano detto che, se Lin Ming avesse completato il suo obiettivo, si sarebbero mangiati le loro scrivanie runiche come ravioli al vapore.


Ma alla fine Lin Ming ci aveva impiegato un anno e nove mesi per completare l'obiettivo. Senza dubbio questo aveva umiliato tutti i suoi detrattori.


Mortificati profondamente, iniziarono a maledire Lin Ming e a dire che aveva fatto una recita. Se avesse potuto completarli all'inizio, perché avrebbe aspettato di consegnarli negli ultimi mesi? Cos'era se non dare spettacolo?


Ma, nonostante questi maestri di rune divine stessero maledicendo Lin Ming, avevano capito che le sue capacità di disegnare simboli superava di gran lunga la loro immaginazione!


Così quei pettegoli decisero di adottare un nuovo approccio nei confronti di questo giovane, ma assurdamente talentuoso maestro di rune; decisero di scappare. Se avessero offeso una persona del genere, non sarebbe stato meglio nascondersi?


Mentre queste persone stavano pensando se fosse il caso di lasciare la città delle rune divine, la gilda stava tenendo un enorme banchetto. Il motivo dei festeggiamenti era sia di celebrare l'obiettivo raggiunto di Lin Ming, sia per fare propaganda sui loro successi, affinché più esperti si unissero a loro, rafforzando la città delle Rune Divine.


Lin Ming all'inizio non aveva nessun interesse a partecipare, ma dopo che Song Wen aveva richiesto ripetutamente la sua presenza e aveva detto che sarebbe stato importante per il futuro della gilda, Lin Ming decise di accettare. Li lasciò fare come desideravano.


Prima dell'inizio del banchetto, iniziò a radunarsi ogni tipo di celebrità nel mondo dei maestri di rune divine. Volevano tutti sperimentare lo stile magnifico e l'eleganza di questo nuovo leggendario maestro di rune divine.


Qualcuno come Lin Ming dal futuro illimitato era semplicemente un tesoro spirituale in forma umana. Innumerevoli organizzazioni volevano trarlo dalla sua parte, ma lui aveva rifiutato di accogliere ospiti durante il suo isolamento. Dato che questi Sect non avevano avuto l'opportunità di incontrarlo prima, certamente non si sarebbero persi l'occasione.


Per un po', ogni sorta di persone circondarono Lin Ming. Queste celebrità della Strada Asura interna gli porsero i loro saluti, cercando di intrattenere buoni rapporti con lui.


Era una scena che Suya non si sarebbe persa sicuramente. Tuttavia non era il solo punto brillante sul campo. Anche se aveva indossato i suoi abiti più accattivanti, non era riuscita comunque a mettere in ombra le altre ragazze.


Era pieno di bellezze talentuose di diverse grandi organizzazioni, ognuna con il proprio stile. Alcune erano carine e adorabili, alcune pure ed eteree, altre avevano curve esplosive e non era detto che Suya le superasse.


E dopo il suo arrivo, Lin Ming divenne l'obiettivo di tutte queste giovani.


"Granmaestro Lin Ming, è così impetuoso. Ho studiato le arti runiche per più di dieci anni, ma sono solo al primo livello. Ma il granmaestro Lin Ming non sembra molto più grande di me, eppure è abbastanza capace da potenziare le versioni classiche dei simboli runici. Può stabilire il suo Sect e tramandare la sua eredità! Quando mio nonno è tornato dalla città delle Rune Divine, non ha fatto altro che lodarla!"


Sussurrò una giovane dalla pelle nivea e occhi brillanti. I suoi lunghi capelli scuri ricadevano sulle sue spalle come una cascata d'inchiostro ed emanava un fascino attraente. Mentre sollevava il bicchiere di vino, le sue dita pallide erano in netto contrasto con il rosso scuro del vino, facendo risaltare la sua bellezza.


Il nonno che aveva menzionato era un Empireo.


Naturalmente la nipote di un Empireo non era troppo importante. Dopotutto un normale Empireo aveva fin troppi discendenti e ognuno di loro avrebbe dovuto contare sulle loro capacità. Era un risultato abbastanza notevole per lei diventare una maestra di rune divine in dieci anni.


Sentendosi chiamare granmaestro, Lin Ming mostrò un'espressione strana. E pensare che era diventato inspiegabilmente un granmaestro... era piuttosto sconcertante. "Non sono un granmaestro; mi chiami pure per nome..."


"Ai miei occhi lei è un granmaestro... Mi chiedevo, se avesse del tempo libero, forse potrebbe... istruirmi...?"


Disse la giovane arrossendo. Proprio mentre stava per parlare, un vecchio dai capelli argentati si avvicinò a Lin Ming. L'anziano indossava abiti viola e i suoi capelli bianchi sembravano degli aghi. La sua aura era composta e il suo sguardo tagliente. Lin Ming capì subito con un'occhiata che doveva essere un esperto.


<em>'Ad un passo dallo stadio di Empireo?</em>'


Lin Ming fece una rapida valutazione e ne fu sorpreso. Un coltivatore del genere era un'esistenza formidabile. Perfino nella città delle Rune Divine dove c'erano esperti a volontà non ce n'erano molti ad un passo dallo stadio di Empireo.


"Amico Lin, ahah... ho già sentito parlare del suo prestigio da un po' di tempo. Dato che ci siamo potuti incontrare così oggi, mi permetta di presentarmi. Sono il vice del palazzo del Signore Celeste. Il motivo per cui sono venuto qui è per conto dell'Empireo Signore Celeste..."


Il vice di un'organizzazione di Empirei?


Lin Ming sussultò. Era una posizione davvero prestigiosa, solo lievemente inferiore al vide della gilda.


Quando il vecchio si presentò, attirò velocemente l'attenzione di molte persone. Sorrise e disse: "Amico Lin, mi permetta di brindare con lei. Prima temevo che i 500 simboli del Fuoco Celeste non sarebbero stati consegnati molto presto, ma ora sembra che mi sia preoccupato per nulla. Davvero, ha completato perfino i 500 simboli del Dio Blasfemo in appena un anno e nove mesi. Allora tracciare i simboli del Fuoco Celeste non dovrebbero essere affatto un problema, ahahah!"


Il vecchio sorrise con cordialità, sollevando un bicchiere di vino.


Lin Ming, dopo un breve momento di sorpresa, disse all'improvviso: "Se le terre sacre del Signore Celeste desiderano i 500 simboli del Fuoco Celeste potenziati, ho già finito di disegnarli. Se desidera posso consegnarglieli ora."


Lin Ming non aveva parlato ad alta voce, ma la maggior parte dei coltivatori presenti stava prestando attenzione a lui e al vecchio dai capelli argentati. Potevano sentire chiaramente le loro parole.


Per un po' il banchetto rumoroso e animato si calmò...


Tutti guardarono Lin Ming, sbalorditi, incerti se credere o no alle loro orecchie.


L'uomo con i capelli argentati era sbigottito. La mano con cui teneva il bicchiere di vino si irrigidì a mezz'aria: "Ha... finito? 500 simboli del Fuoco Celeste... ha finito di disegnarli?"


Il vecchio deglutì. Aveva difficoltà a parlare.


La sua risposta confuse Lin Ming. Era così strano?


Aveva già stabilito il termine di scadenza di tre anni in cui avrebbe esaudito le promesse fatte. Se non li avesse finiti, allora perché sarebbe uscito dal suo isolamento?


Naturalmente aveva ottenuto risultati migliori di quanto avesse immaginato. In meno di due anni aveva completato 1000 simboli runici. Lin Ming era proprio soddisfatto della sua velocità.


Fece tintinnare il bicchiere di vetro con la mano del vecchio dai capelli argentati e disse con tono tranquillo: "Naturalmente li ho finiti, altrimenti non sarei uscito dal mio isolamento. Se fossi stato in ritardo nel tracciare i simboli costosi acquistati da una Terra Sacra, avrei semplicemente lavorato di più, dove avrei avuto il tempo di bere vino in questo banchetto?"


Lin Ming pensava che fosse piuttosto normale, ma tutti i presenti erano rimasti sbalorditi. Ci volle un po' di tempo per recuperare la loro compostezza.


Non troppo lontano da Lin Ming, il vecchio Xue si stava godendo il suo vino del rinoceronte spirituale di 100.000 anni, bevendo un bicchiere dopo l'altro. Ma quando sentì le parole di Lin Ming, quasi gli andò di traverso. Lin Ming aveva completato 500 simboli del Dio Blasfemo e 500 del Fuoco Celeste in meno di due anni!


Considerata la difficoltà e il tempo necessario a tracciarli, era semplicemente... incredibile!


"Tu..." Il vecchio con i capelli argentati si leccò le labbra secche. "Amico Lin, da quando ha completato i 500 simboli del Fuoco Celeste che le mie Terre Sacre hanno acquistato?"


Aveva fatto questa domanda perché sospettava che il giovane potesse aver completato una porzione dei simboli prima dell'inizio dell'asta.


Tuttavia Lin Ming scosse la testa e disse: "È stato lo scorso anno. Prima ho disegnato i simboli del Fuoco Celeste e dopo averli completati sono passato a quelli del Dio Blasfemo. Dopotutto i simboli del Dio Blasfemo sono un po' più difficili da tracciare, così sarebbe diventato più facile dopo aver accumulato esperienza tracciando 500 simboli del Fuoco Celeste. Fortunatamente in seguito il mio tasso di successo è aumentato. Naturalmente iniziare da qualcosa di semplice e poi passare a dei progetti più complicati mi avrebbe fatto risparmiare tempo."


"Se le Terre Sacre del Signore Celeste mi avessero chiesto di consegnare i simboli del Fuoco Celeste ogni tre mesi, allora li avrei passati allora e non ci sarebbe stato bisogno di aspettare fino ad ora."


Mentre Lin Ming parlava, tutti si ricordarono di cos'era accaduto lo scorso anno. All'inizio il giovane aveva completato pochissimi simboli del Dio Blasfemo, a volte anche meno di dieci.


Ma al secondo anno la sua velocità era aumentata rapidamente!


Una volta ne aveva perfino consegnati 150!


All'inizio molti avevano pensato che Lin Ming avesse finito la maggior parte dei simboli del Dio Blasfemo lo scorso anno e avesse consegnato la maggior parte di essi verso la fine. Avevano ipotizzato che avesse voluto dare spettacolo.


Ma non si sarebbero mai immaginati che Lin Ming si sarebbe concentrato a disegnare simboli del Fuoco Celeste invece!


Mentre gli altri si stavano preoccupando che potesse completare o meno l'obiettivo, Lin Ming non aveva avuto nessun timore. La preoccupazione degli altri durante il primo anno era stata completamente inutile!


Si poteva dire che, quando Lin Ming aveva accettato il termine di scadenza di tre anni, aveva compreso anche del tempo aggiuntivo. Inoltre aveva tenuto conto del fatto che avrebbe disegnato entrambi i tipi di simboli runici!


Aveva aggiunto del tempo in più per una questione di sicurezza.


Molti si irrigidirono quando se ne resero conto. Per un po' nessuno di loro capì che espressione fare. Avevano la sensazione di aver sprecato migliaia o decine di migliaia di anni della propria vita.


"Capisco... così l'amico Lin ha avuto bisogno di meno di un anno per disegnare i simboli del Dio Blasfemo..."


Mormorò stordito il vecchio con i capelli argentati. Negli ultimi tre mesi, Lin Ming aveva consegnato un totale di 150 Simboli del Dio Blasfemo, tutti completi. Aveva impiegato tre interi mesi per farlo, in altre parole, aveva tracciato cinque simboli ogni tre giorni!


Questa velocità riempì di umiliazione molti esperti.


"Amico Lin, ha con sé i simboli del Fuoco Celeste?" Il vecchio dai capelli argentati aveva un tono particolarmente rispettoso. Lin Ming annuì e tirò fuori una scatola di giada dall'anello spaziale. Quando aprì il contenitore, ne uscì lentamente un'aura rossa nerastra, sembrava che la scatola contenesse delle fiamme.


Un'energia incredibilmente pura si espanse. Percependo questa forza pura, anche il vecchio dai capelli argentati che non capiva molto di arti runiche intuì che dovevano essere simboli di massima qualità!


Vedere per credere. Anche se tutti sapevano che Lin Ming non avrebbe mentito in questa situazione, rimasero comunque sconvolti vedendo i 500 simboli del Fuoco Celeste.
                                


                                



