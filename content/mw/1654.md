---
title: Capitolo 1654 – Pillola del Recupero Spirituale
pubDate: 2025-12-15T08:37:10.420Z
tags:
    - mw
---


<em>Capitolo sponsorizzato, ringraziamo Matteo!
7 capitoli in coda, 0/5
-Schadenfreude</em>


Dopo aver visto Lin Ming tirare fuori i simboli del Fuoco Celeste di fronte ai membri d'élite del banchetto, i presenti lo considerarono sotto un'altra luce. Proprio mentre pensavano che fosse già formidabile, avevano scoperto di averlo sottovalutato, lasciandoli senza parole.


Questo banchetto continuò fino a notte fonda.


Così Lin Ming aveva rispettato la consegna. Non appena finirono i festeggiamenti, queste notizie si erano già diffuse per tutta la città. Quando molte cerchie di maestri di rune divine vennero a saperlo, ne furono sconvolti.


Naturalmente Lin Ming non ci badò. Non appena tornò dal banchetto, si rinchiuse nella stanza delle rune divine.


Aveva molti altri obiettivi da completare.


Ora che aveva mantenuto le sue promesse, poteva iniziare a gestire i suoi affari.


Prima doveva raffinare una pillola del Recupero Spirituale.


Era un medicinale per l'Empireo Nebbia Divina, che era a corto di forza spirituale.


In passato Lin Ming non avrebbe avuto la sicurezza di poterla creare, ma negli ultimi due anni aveva disegnato simboli giorno e notte. Le sue abilità nel creare intrighi di energia e comprendere i vari cambiamenti nelle leggi Asura aveva raggiunto un nuovo livello.


Ora era sicuro di avere almeno il 70% di possibilità di creare con successo la pillola del Recupero Spirituale.


Crearne una avrebbe consumato un'enorme quantità di forza spirituale. Inoltre era un processo estremamente esigente in termini ambientali; anche la minima fluttuazione di energia esterna poteva essere catastrofica.


Dopo aver ripulito tutti gli scarti nella stanza delle rune divine e averla riordinata, Lin Ming aveva disposto una semplice formazione di raduno della forza spirituale.


Seduto al centro della formazione, Lin Ming iniziò questo enorme progetto.


Fece una stima e immaginò che avrebbe avuto bisogno di almeno dieci giorni per raffinare questa pillola trascendente che avrebbe avuto effetti significativi sugli Empirei spirita.


Pietra Frangivento, Erba della Resurrezione, Cistifellea del Corvo Divino...


Ogni sorta di materiali era disposto di fronte a lui.


Lin Ming attivò la Forza del Dio Blasfemo. La sua mano destra sibilò mentre si accendeva un piccolo fuoco della tribolazione.


Allo stesso tempo, Lin Ming stese la sinistra. Attivò il suo sangue e una lingua di essenza vitale lasciata nel suo corpo da Xiao Moxian fuoriuscì dalla sua pelle, formando una fiamma nera del nirvana che si levò dal suo palmo sinistro!


Il nirvana era una tribolazione celeste che una fenice doveva superare. Se avesse fallito, sarebbe morta definitivamente.


Queste due fiamme diverse condividevano un'origine simile. Erano entrambe condensate dalle leggi del Dao Celeste e il loro grado era quasi lo stesso.


Le fiamme nere come la pece si attorcigliarono insieme a quelle rosso ardente, vorticando lentamente fino ad evolvere in uno strano diagramma. L'immagine dell'albero del Dio Blasfemo apparì dietro Lin Ming e una fenice oscura era appollaiata su uno dei suoi rami!


In mezzo a queste fiamme ardenti, Lin Ming sfruttò più che poteva le sue conoscenze nel campo dell'alchimia. Ogni sorta di materiale venne dato alle fiamme, dove si dissolse in un liquido.


Fin dall'inizio, Lin Ming non sottovalutò la difficoltà del processo, né osò battere la fiacca. La forza spirituale nel suo corpo si precipitò ad ondate verso la fornace di fronte a lui.


Rune apparirono nella sua mano, emanando una luce nera. Poi si fusero nella fornace...


Lin Ming si concentrò appieno per cinque giorni e cinque notti. Il sudore nel suo corpo evaporò, lasciando un sottile strato di sale che assochilometriva a ghiaccio.


Continuò a consumare forza spirituale a gran intensità anche poco prima di arrivare al suo limite. In quel momento però, le fiamme del nirvana e della tribolazione nelle sue mani si spensero da sole all'improvviso. Dalla fornace apparì una pillola mistica, piena di un potere sorprendente.


Era un medicinale nero come la pece. Tutti i raggi di luce che si avvicinavano a questa pillola furono assorbiti.


Era una pillola del Recupero Spirituale parzialmente completa.


Al suo attuale livello, gli mancavano le capacità per completare questo medicinale.


In seguito, Lin Ming riposò per due giorni. Poi impiegò tre giorni per produrre il simbolo runico migliore che potesse creare e lo posò sulla pillola.


Finito l'intero processo, Lin Ming si stravaccò su una sedia di pietra, completamente esausto.


Dopo dieci interi giorni, la pillola del Recupero Spirituale poteva essere considerata più o meno completata.


Era un medicinale dal fascino demoniaco. Se una persona dalla volontà incerta, sarebbe potuta cadere in un'illusione.


Nonostante questo però Lin Ming non era soddisfatto dei suoi effetti. C'erano molti lati da perfezionare, ma era il meglio che poteva fare al momento. Dopotutto non era facile produrre una pillola che poteva essere usata da un Empireo.


Tuttavia Lin Ming non poteva aspettare. Era già partito dalla valle della Morte Tragica per quasi 30 anni. Secondo il flusso di tempo dieci volte maggiore rispetto all'esterno, dovevano essere passati quasi 300 anni in quel luogo. L'Empireo Nebbia Divina doveva essersi indebolito durante questo arco di tempo.


In un certo senso, era una fortuna che l'Empireo Nebbia Divina si fosse indebolito così tanto, perché in quelle condizioni, anche una pillola del Recupero Spirituale imperfetta avrebbe avuto un enorme effetto su di lui.


Lin Ming non lasciò ancora la sua stanza. Invece rimase nella stanza delle rune divine per uno-due mesi, producendo altri 50 simboli del Fuoco Celeste e 50 del Dio Blasfemo. Poi andò a cercare Suya.


Suya gli era stata d'aiuto in passato, inoltre le aveva promesso di ricambiare il favore. A Lin Ming non piaceva essere in debito. Una volta che avesse lasciato la gilda, avrebbe dovuto occuparsi di molte altre questioni. Non solo sarebbe tornato nella valle della Morte Tragica, ma avrebbe dovuto trovare un luogo dove raffinare la pillola del Lupo Famelico e attivare il secondo palazzo delle Nove Stelle del Dao. Dopodiché avrebbe partecipato alla prova finale.


Prima però doveva occuparsi di alcuni affari in sospeso.


Lin Ming e Xiao Moxian trovarono Suya e le consegnarono i simboli. Suya ne fu sbalordita, ma ebbe un certo presentimento: "Ha intenzione di partire per una lunga avventura Sir Lin?"


"Mm..."


Lin Ming annuì senza nascondere nulla.


Suya sospirò: "È un drago tra gli uomini. La gilda non è un posto che può contenere a lungo una persona come lei. Ma io devo rimanere qui. Questa guerra... se le Terre Sacre della Stella Estrema vinceranno, rimarrò lì per il resto della vita... in futuro potrò diventare al massimo un'Emissaria degli affari interni. E se perdessimo, allora non c'è niente da dire. Ma non importa cosa succede e dove il fato ci porterà... temo che le nostre strade non si incroceranno molto..."


 Suya non sapeva perché provava una sensazione del genere, ma era una valutazione accurata.


Lin Ming rimase in silenzio. Suya aveva ragione. Al massimo sarebbe rimasto nella Strada Asura per altri vent'anni circa. Dopo aver completato la prova finale, sarebbe tornato nel Regno Divino.


Il Regno Divino era la sua terra d'origine.


Lin Ming era ben consapevole che la grande calamità dell'umanità sarebbe stata tragica e violenta. Anche se il suo contributo fosse stato irrilevante, sarebbe comunque dovuto tornare.


Perché la razza umana rappresentava le sue radici.


"Mm... capisco. Si riguardi per favore..." Suya fece un respiro profondo, in quel momento sembrava più magra e pallida. In realtà lei e Lin Ming avevano solo un rapporto di cooperazione. Al massimo potevano essere considerati amici distanti. Data la natura della loro relazione, non poteva chiedergli di rimanere. Ma, al pensiero che sarebbe partito e che forse non si sarebbero incontrati mai più, Suya non poté che provare un'inspiegabile senso di perdita.


Voleva aggiungere qualcosa, ma alla fine si limitò a guardare Xiao Moxian con invidia.


Xiao Moxian esitò. All'improvviso ebbe la sensazione che Suya, la persona che aveva detestato in passato, non fosse più così irritante. Si mordicchiò le labbra e disse con esitazione: "Signorina Suya, deve parlargli in privato? Forse è meglio se vi lascio soli?"


Suya fu sbalordita dalla risposta di Xiao Moxian. Poi ridacchiò, la sua espressione era brillante e amichevole: "Non è niente di speciale. Vorrei che cresceste insieme finché i vostri capelli non diventeranno bianchi, desidero che rimaniate al sicuro e contenti e che la vostra casa sia piena di figli e nipoti, tutti draghi e fenici..."


Suya alla fine fece un augurio usato per lo più dai mortali. Nel mondo delle arti marziali, anche se c'erano benedizioni e complimenti, raramente menzionavano l'invecchiamento o molti discendenti. Questo perché i coltivatori vivevano a lungo e per loro i flgli non erano un'estensione delle loro vite. Non c'era nemmeno bisogno di portare onore ai loro antenati. Di solito gli auguri riguardavano i progressi nella coltivazione e del loro potere combattivo.


Dopo aver sentito questo augurio, Xiao Moxian arrossì. Per un po' non seppe cosa dire.


Per lei e Lin Ming sarebbe stato impossibile avere una casa piena di figli e nipoti.


Questo perché, più una razza era potente, più sarebbe stato arduo avere discendenti. Le Bestie Divine ne erano un grande esempio.


Anche quando due Bestie Divine della stessa razza si univano, potevano non essere in grado di produrre discendenti. Per quanto riguardava Xiao Moxian, era metà fenice. La sua nascita era stato un miracolo, qualcosa che poteva non accadere nuovamente nemmeno in un miliardo di anni nel Regno Divino.


Il suo sangue da Bestia Divina era di gran lunga inferiore, ma non sarebbe stato facile per lei avere figli con Lin Ming. Nonostante non sarebbe stato un evento raro come la nascita stessa di Xiao Moxian, non sarebbe stato strano se non fosse potuta rimanere incinta per centinaia di migliaia o anche milioni di anni. Nel peggiore dei casi, non avrebbe mai avuto bambini.


Pensando a questo, Xiao Moxian si emozionò inspiegabilmente. Non poté che temere un futuro del genere.


Voleva avere un figlio, un bambino suo e di Lin Ming.


Le menti di Lin Ming e Xiao Moxian erano connesse e lui immaginò cosa stesse pensando. Le strinse gentilmente la mano...


.....


Quella notte, Lin Ming diede addio a Suya. Andò anche a cercare i vecchi Su e Xue e salutò anche loro.


A parte questo, non avvertì nessun altro. Dopotutto Lin Ming era troppo prezioso e aveva fin troppe ricchezze. Anche se le voci riguardo al suo cosiddetto grande maestro servivano da deterrente, non poteva garantire che qualcuno non decidesse di correre il rischio di rapirlo.


Prima cambiò il suo aspetto usando la legge del Sogno Divino. Poi Xiao Moxian si nascose nel Palazzo Celeste Primordius. Così, passò silenziosamente per una rete di trasmissione segreta nella gilda. Si nascose tra le folle e scomparì nella notte sconfinata...


La Strada Asura vasta e sconfinata si profilava di fronte a lui. Il cielo stellato illuminava le lande selvagge.


In questo mondo esistevano innumerevoli miniere di tesori nascoste. Innumerevoli eroi viaggiavano in questo mondo, trovando le loro fortune, e molti di loro morivano nel processo.


Lin Ming mascherò il suo Palazzo Celeste di Primordius come una nave spirituale. Poi sfrecciò nel cielo come una meteora...
                                


                                



