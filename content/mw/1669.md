---
title: Capitolo 1669 – Mare Asura
pubDate: 2025-12-15T08:37:10.423Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Nelle profondità della Strada Asura interna c'era il vasto e sconfinato Mare Asura.


Il Mare Asura era connesso a tutti i grandi oceani della Strada Asura, era incredibilmente ampio e profondo.


Avrebbe potuto sommergere perfino una stella.


Questo mare terrificante celava bestie marine e pesci pericolosi di dimensioni incredibili. Perfino degli Empirei non sarebbero stati disposti ad addentrarsi nelle sue profondità, non volevano incontrare queste creature terrificanti.


Tuttavia, negli ultimi giorni, questo Mare Asura era diventato incredibilmente vivace.


Ogni tanto praticanti di arti marziali di alto livello l'avrebbero sorvolato. Altre volte sarebbero apparse e scomparse delle enormi truppe.


Tutto perché il regno mistico della prova finale era localizzato proprio sul Mare Asura!


La prova finale poteva essere considerata la parte più importante della Strada Asura. Alcuni credevano che il maestro di questo piano avesse creato questo evento per tramandare la sua eredità.


Ma non importava quanto fossero affidabili queste storie o quale fosse la verità, indubbiamente la prova finale era l'evento più importante dell'intera Strada Asura!


Nessuna organizzazione nella Strada Asura se la sarebbe persa. Perfino i Sect che non avevano mandato nessun partecipante sarebbero venute a radunare informazioni sui discepoli dei loro alleati e dei loro nemici.


Inoltre molti curiosi si sarebbero uniti al divertimento. Questo grande evento radunava ogni sorta di grande eroe. Chi si sarebbe perso uno spettacolo simile?


.....


In quel momento, nell'area di confine del regno del Vuoto Divino, c'era un enorme Sect dall'ampio territorio. Le sue costruzioni erano maestose e magnifiche e, all'entrata, erano state poste decine di grandi formazioni. Se Lin Ming fosse stato qui, perfino lui sarebbe rimasto impressionato da queste barriere. Una volta che questa formazioni fossero state attivate insieme e fossero state sotto il controllo di un grande guerriero, avrebbero potuto respingere perfino l'attacco coordinato di diversi Empirei!


Le origini di questo Sect dovevano essere incredibili e avrebbe dovuto ospitare molti giovani membri d'élite. In realtà però era scarsamente popolato e sembrava privo di vita. Le formazioni attorno alla montagna erano chiuse e inutilizzate, non facevano altro che prendere polvere.


Questo perché, anche se queste formazioni erano incredibilmente potenti, consumavano troppe pietre di energia. la setta non poteva tenere il passo con questo consumo, così queste barriere al momento servivano solo come decorazione.


Senza dubbio, era stato un Sect incredibilmente glorioso, ma ora era in netto declino.


In quel momento, in una grande sala della setta, un uomo vestito di nero e una ragazza con un abito verde erano inginocchiati. Di fronte ai due c'era un vecchio barbuto dai folti capelli bianchi.


"Yuechi, Huntian, siete le ultime speranze della nostra Terra Sacra di Nebbia Divina... da quando l'Empireo Nebbia Divina è scomparso, il nostro Sect ha dovuto sopportare la continua erosione dei nostri nemici e ora non siamo nello stesso splendore di prima. Per allenarvi... si può dire che la setta vi abbia dato ogni risorsa. Stavolta, il maestro ha dovuto anche pagare un caro prezzo per ottenere due posti nella prova finale. Spero solo che non deludiate la setta!"


Il viso del vecchio era coperto di rughe. Era vecchio e curvo, il suo fuoco vitale era fragile come la fiammella di una candela sotto il vento, pronto a spegnersi da un momento all'altro...


Nessuno si sarebbe mai immaginato che fosse ad un passo dal diventare un Empireo. In passato, aveva seguito l'Empireo Nebbia Divina all'avventura e aveva partecipato a diverse guerre. Un tempo il suo nome era riecheggiato nell'intera Strada Asura interna e le persone venivano colte dal panico alla sua presenza. Ma dopo la scomparsa dell'Empireo Nebbia Divina, era stato ingannato e ferito dai suoi nemici, finendo in queste condizioni.


I due giovani rimasero in ginocchio. Anche se non si erano espressi, i loro sguardi mostrarono determinazione.


"Andate figlioli. Nonostante l'Empireo Nebbia Divina possa essere perito, il cielo non ha abbandonato le mie Terre Sacre. È stata una fortuna per me che il maestro vi abbia incontrato negli ultimi mille anni della mia vita. Siete l'ultima ricchezza rimasta delle Terre Sacre di Nebbia Divina. Ora desidero solo che diventiate Empirei e permettiate alle mie Terre Sacre di recuperare la loro gloria perduta!"


La desolazione nel tono del vecchio faceva tremare gli spiriti di chi lo ascoltava. Dietro di lui si ergeva una statua nera. Il suo aspetto era uguale all'Empireo Nebbia Divina nella valle della Morte Tragica. Lo sguardo della statua era spostato all'orizzonte, pieno di indifferenza.


Allo stesso tempo, ai confini del regno del Vuoto Divino, stava avvenendo una scena completamente diversa.


Nel palazzo celeste di Vuoto Divino, in un mondo stellato, l'Imperatore Spirituale fluttuava in alto nel cielo, il suo abito era bianco come la neve. Il suo intero corpo emetteva la luce delle leggi. Con un solo passo o cenno della mano faceva deformare lo spazio!


Di fronte a lui c'erano innumerevoli giovani in ginocchio, allineati in file. Questo schieramento arrivava all'orizzonte, c'erano centinaia di migliaia di persone!


Ma di fronte a loro c'erano dieci coltivatori inginocchiati fianco a fianco. Questi dieci avevano una coltivazione che partiva dal Lord Divino realm fino ad arrivare allo stadio di Re del Mondo. Erano i talenti sbalorditivi selezionati tra tutta questa schiera per partecipare alla prova finale per conto del regno del Vuoto Divino!


"Siete tutti sbalorditivi membri d'élite del mio regno. Voglio che raggiungiate tutti almeno il 70%! Voglio che finiate tutti primi!"


Questa voce profonda e spaventosa riecheggiò per questo mondo, facendo tremare perfino le stelle.


Tutti i discepoli si piegarono. E dietro di loro c'erano sette figure alte avvolte da mantelli, i loro corpi erano permeati da fluttuazioni delle leggi.


Erano tutti Empirei.


Sette Empirei! Erano tutti i sovrani delle sette province del regno!


Il regno di Vuoto Divino era indubbiamente l'organizzazione spirita più potente nell'intera Strada Asura interna, ma questo non significava che avesse il primato assoluto su tutti gli altri.


La sua rivale era la terra sacra dei saggi, il regno divino dell'Unione Celeste.


.....


Nella Strada Asura interna, le due organizzazioni di Vere Divinità rappresentavano il picco delle loro rispettive razze. Il loro antagonismo mostravano appieno l'ostilità che c'era tra la razza dei saggi e quella degli spirita!


"Avete un avversario, cioè il regno del Vuoto Divino!" Anche il sovrano dell'Unione Celeste aveva mobilitato personalmente i suoi discepoli. La sua figura era nascosta nel vuoto ed era impossibile capirne l'aspetto. Si poteva scorgere solo una figura alta quanto una torre di ferro.


"La prova finale si terrà sotto gli sguardi di tutti, ma non importa quanti eroi si raduneranno nel Mare Asura, i loro occhi saranno puntati su di noi e sul regno di Vuoto Divino! Durante questo evento, dovremo diventare il punto focale di ogni attenzione! Non dovete macchiare il mio onore! Dominate sul regno di Vuoto Divino e rendete orgogliosi i saggi. Se lo farete, sarete ricompensati generosamente, se fallirete sarete reclusi per 100 anni!"


La voce del sovrano dell'Unione Celeste era vibrante e potente, riecheggiava nel cielo stellato!


.....


Mentre le organizzazioni da ogni dove partivano per il Mare Asura, alla fine arrivò il giorno di apertura della prova finale.


<em>Rumble rumble!</em>


Proprio mentre il sole stava sorgendo e il cielo si riempiva di foschia, una forte esplosione riecheggiò per tutta la costa.


Sulla calma superficie del mare si formarono dei mulinelli ampi migliaia di chilometri. Una bestia divina gigante dal collo lungo spuntò dalle profondità dell'acqua.


La creatura aveva un'aura feroce e crudele, scioccando e incutendo paura in tutti coloro che la vedevano.


Sopra la bestia marina c'erano due truppe di guerrieri dall'armatura blu. Stringevano tridenti brillanti e le loro espressioni erano risolute.


Tra questi guerrieri c'era un giovane di bell'aspetto con la pelle limpida come giada. Era il principe ereditario di un'organizzazione di Empirei che dimorava nel Mare Asura, un clan marino.


Innumerevoli tritoni sfrecciarono fuori dalla superficie del mare, brandendo armi brillanti. La loro aura era maestosa e terrificante.


Prima che si fermassero, uno strano ululato riecheggiò nel cielo.


Una bestia enorme nera come la pece discese verso di loro. Nuvole nere circondavano il suo corpo ed emanavano un'aura letale.


Seduto su questo mostro c'era un uomo con una lunga cicatrice sul volto.


Gli occhi di quest'uomo erano freddi e brillavano di luce dorata. Sembrava che potesse infilzare le persone con una sola occhiata.


Un uccello a tre teste spuntò dalle nubi dietro di lui. Ogni uccello portava molti guerrieri.


In un batter d'occhio, dalle onde spuntò un'enorme carrozza dorata trainata da 16 draghi dei fiumi.


Questi draghi dei fiumi erano enormi, sembravano isole che si spostavano per il mare. Ovunque andassero, facevano agitare il mare.


Seduto in questa vettura c'era un uomo grasso e alto, rotondo come una montagna di carne. Teneva una coscia di carne spessa quanto un catino e ogni tanto la mordicchiava. Mentre mangiava, gettò un'occhiata alla gente attorno.


Tartarughe nere fluttuavano in superficie dietro la carrozza dorata, seguendola. Decine di migliaia di persone cavalcavano le tartarughe e stavano esultando.


Anche se queste persone erano tutte diverse, erano individui sbalorditivi nella Strada Asura!


Oggi erano radunati qui, alcuni amici, altri nemici, per assistere alla prova finale.


"Ohoh, che animazione. Ci sono molti giovani eroi qui." All'improvviso le nuvole bianche iniziarono a cambiare forma, trasformandosi in scale.


Un uomo dall'aspetto ricco stava scendendo dalle scale, indossava una corona e portava un abito giallo brillante. Dietro di lui lo seguivano gruppi di splendide giovani.


Ad ogni passo che faceva, il mare sotto di lui riecheggiava.


I talenti radunati osservarono il nuovo arrivato.


"Il maestro del palazzo dell'Eclisse?"


Questo maestro era ad un passo dallo stadio di Empireo. In passato aveva ucciso innumerevoli persone ed era una digura feroce e spaventosa. Nell'ultimo milione di anni però era vissuto in tranquillità in isolamento. Tuttavia aveva deciso di venire allo scoperto per questo grande evento.


Dopodiché, arrivarono sempre più persone. Il signorino della collina dai centomila piedi, il talento più orgoglioso delle terre sacre dell'Aurora, i capi monaci del tempio dei Campi Abbondanti... una alla volta, figure di alto livello che dominavano la Strada Asura iniziarono ad apparire.


Dopotutto i requisiti per la prova finale erano fin troppo importanti.


In quel momento, sulla costa, fu sistemato un padiglione di osservazione lungo cento chilometri. In esso si radunarono moltissime persone, tutti guerriero che provenivano da ogni parte della Strada Asura. Tuttavia molti di loro non avevano accumulato un talento tale da permettere loro di partecipare alla prova finale, così potevano solo rimanere a guardare da lontano.


C'erano più di 30 di questi padiglioni di osservazione lungo la costa. Tutti i membri d'élite del mondo si erano radunati qui.
                                


                                



