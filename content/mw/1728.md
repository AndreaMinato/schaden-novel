---
title: Capitolo 1728 – Uovo di Ghiaccio
pubDate: 2025-12-15T08:37:10.432Z
tags:
    - mw
---


Capitolo sponsorizzato, ringraziamo Filippo!
14 (0 Filippo, 4 Mattia, 10 Matteo) capitoli in coda, 0/5
-Schadenfreude


"L'hanno bloccato, l'hanno davvero bloccato!"


Vedendo il raggio di luce disperdersi in puntini luminosi nel cielo, tutti i guerrieri nella misteriosa formazione del ghiaccio celeste si entusiasmarono. Avevano la sensazione di aver fatto un viaggio di andata e ritorno alle porte dell'inferno.


Anche se erano tutti esausti, erano pieni di gioia.


"Ottimo! Fantastico!"


Cicatrice di Drago strinse i pugni. Anche se il suo corpo era fradicio di sangue, mostrò un sorriso stupidamente contento.


Certamente era felice. Questo perché Sheng Mei non aveva dovuto bruciare la sua forza spirituale. Aveva solo utilizzato un po' di energia primaria e sarebbe riuscita a recuperarla pienamente dopo essersi riposata un po', senza subìre effetti collaterali. Non c'era nulla di più importante di questo.


"Quel Lin Ming è davvero terrificante!"


Cicatrice di Drago alzò lo sguardo per osservare il giovane. In quel momento, Lin Ming aveva attivato due Palazzi del Dao e il potere degli elementi si stava intrecciando nel suo corpo, emanava un'aura nobile e potente.


All'inizio pensava che Lin Ming non avrebbe aiutato il gruppo a difendersi, ma era stato proprio grazie a lui che erano riusciti a superare il loro momento più difficile.


Non era solo Cicatrice di Drago a pensarlo, anche molti altri. In lontananza, anche gli otto sfidanti si stavano fissando l'un l'altro sbigottiti. Erano tutti fuggiti dal pericolo perché non credevano di poter vincere questa battaglia.


Non pensavano che Lin Ming sarebbe riuscito a distruggere l'uovo di ghiaccio e credevano che Sheng Mei non avrebbe potuto bloccare gli attacchi del Ghiaccio Polare Immortale o, se ne fosse stata capace, avrebbero rischiato di morire tutti.


La loro decisione di andarsene era stata completamente ragionevole considerate le circostanze. Ma non si sarebbero mai immaginati che quei dieci sarebbero riusciti a sopportare gli attacchi del Ghiaccio Polare Immortale senza subìre perdite.


<em> Hu hu hu!</em>


L'aria fredda ululò con ferocia. A 100.000 piedi d'altezza, nonostante l'ultimo colpo finale avesse consumato la maggior parte della sua forza, il Ghiaccio Polare Immortale non era ancora scomparso. Continuò a mantenere la sua forma di fenice, ma i lineamenti del suo corpo sembravano estremamente offuscati.


"Stupide formiche, avete proprio destato la mia ira! All'inizio non volevo uccidervi, ma ora ho cambiato idea! Potete morire tutti qui!"


Il Ghiaccio Polare Immortale ruggì, la sua voce terrificante risuonò, terrificante!


<em>Bang!</em>


Accompagnata da una forte esplosione, l'energia del Ghiaccio Polare Immortale si riversò nella terra. I ghiacciai a terra iniziarono ad inspessirsi con un ritmo allarmante!


"Cosa? Come può avere ancora un'energia così terrificante?"


Tutti rimasero scioccati. Non avevano idea di cosa stesse facendo il Ghiaccio Polare Immortale.


E in quel momento, l'espressione di Sheng Mei cambiò. Finalmente aveva capito cosa stava facendo il Sovrano. In effetti aveva consumato troppa energia, così non poteva scagliare un'altra raffica di attacchi, ma poteva ancora sfruttare le ultime briciole della sua forza per congelare i nodi spaziali che connettevano il quarto al quinto piano!


Sussultò e disse: "State attenti, sta sigillando i canali spaziali per tornare indietro!"


Le parole di Sheng Mei scioccarono tutti i presenti. Il Ghiaccio Polare Immortale voleva intrappolarli qui!


Il quinto piano aveva un nodo spaziale multiplo. Se uno sfidante avesse rinunciato ad uccidere il sovrano del quinto piano, si sarebbe potuto ritirare all'entrata. Dopo un po' di tempo, il nodo spaziale si sarebbe espanso e aperto, formando un passaggio dal quinto al quarto livello.


Altrimenti, se uno sfidante avesse potuto abbattere il mostro del quinto piano, si sarebbe aperto un altro nodo spaziale che avrebbe collegato il quinto al sesto piano.


Il Ghiaccio Polare Immortale usò il suo potere per congelare il nodo spaziale, rallentandone l'apertura. E, in metà bastoncino di incenso di tempo, il Ghiaccio Polare Immortale avrebbe completato il suo secondo nirvana e si sarebbe riformato!


Una volta che fosse accaduto, sarebbe stato impossibile per il gruppo esausto bloccare di nuovo i suoi attacchi!


"Dannazione!"


"Questa bestia vuole imprigionarci qui!"


Mu Lingyun, Yuechi, Cicatrice di Drago e gli altri rimasero calmi. Per quanto riguardava gli otto sfidanti che si erano ritirati all'entrata, si raggelarono. Una volta che il Ghiaccio Polare Immortale avesse completato il suo nirvana, si poteva immaginare quali sarebbero state le conseguenze.


In quel momento, Sheng Mei era seduta tranquillamente nel vuoto, i suoi occhi emettevano ancora una luce mistica. Un vortice nero apparì sopra la sua testa, assorbendo e condensando l'energia primaria del mondo così da farla fondere velocemente nel suo corpo.


Sembrava incredibilmente calma. Doveva recuperare le forze non appena possibile, ad ogni costo. Solo allora sarebbe riuscita a gestire questa situazione complicata.


Il Ghiaccio Polare Immortale concentrò lo sguardo su Lin Ming. Poteva sentire chiaramente l'intento omicida che proveniva dal giovane; questo umano sicuramente l'avrebbe attaccato.


"Ahahah! Umano, vuoi uccidermi?"


"Interessante! Quanto è interessante! Allora fammi vedere che metodi avresti per uccidermi! Puoi resistere ai miei nove nirvana o puoi distruggere il mio uovo. Ma nel mio stato del nirvana come Ghiaccio Polare Immortale, la difesa del mio guscio è ancora più forte di quella dell'Inferno Immortale! Ti aspetterò, ahahahah!"


Il Ghiaccio Polare Immortale rise spudoratamente. Il suo corpo divenne sempre più piccolo mentre perdeva energia.


Lo sguardo di Lin Ming era gelido. La sua aura eruttò. La forza terrificante fuoriuscita dal sigillo della Pietra dell'Embrione Spirituale si stava ancora agitando nel suo corpo, cercando di liberarsi dal suo controllo.


Fece sprofondare l'energia nel suo mondo interno. Un grande albero iniziò a fiorire rapidamente dietro Lin Ming, era l'Albero del Dio Blasfemo.


In quel momento però aveva cambiato aspetto, pareva un vero e sublime albero divino!


Era ricoperto di antichi marchi simili alle artigliate di un Drago Azzurro. I rami e la sua chioma erano lussureggianti e smeraldini, ogni sua foglia era di stile diverso.


Alcune foglie erano ricoperte da fiamme, emettendo l'energia delle Leggi del Fuoco della Tribolazione Celeste.


Sulle altre aleggiavano scariche elettriche crepitanti.


Questo era il potere delle saette e delle fiamme della tribolazione che vivevano in armonia sopra l'Albero del Dio Blasfemo. Questi due poteri emanavano una pressione incredibilmente potente, facendo distorcere lo spazio attorno, come se fosse sul punto di collassare da un momento all'altro.


L'Albero del Dio Blasfemo aveva rivelato la sua vera forma e il potere del fulmine e del fuoco stavano mostrando il suo vero significato. Piume di fiamme incantevoli si mischiarono con archi elettrici, simli e draghi del fulmin e del fuoco che si intrecciavano. Questo era la manifestazione più potente della comprensione che Lin Ming aveva della Forza del Dio Blasfemo.


I poteri si manifestarono sempre di più. Tra le fiamme della tribolazione, sembrava perfino che ci fossero delle fenici che gridavano e spiegavano le ali. In ogni fuoco c'era l'immagine di una fenice che danzava come un sogno accattivante.


Il Ghiaccio Polare Immortale fissò l'Albero del Dio Blasfemo con un sogghigno. Alla fine esaurì completamente le energie. Il potere inesauribile delle leggi del ghiaccio collassò e la luce blu che vorticava nel mondo si indebolì.


Un momento dopo, qualcosa sembrò evocare l'energia del ghiaccio, che si precipitò velocemente verso il Ghiaccio Polare Immortale, mentre tutto il potere delle leggi del ghiaccio si ritraevano nel corpo del sovrano.


<em>Hum!</em>


Increspature di energia fredda si mossero in cerchio, formando un enorme vortice blu. Al centro di questo mulinello, l'energia divenne sempre più densa e tangibile, formando un enorme uovo di ghiaccio!


Quest'uovo sembrava una montagna a forma ovale. Attorno ad esso, rune scintillavano come stelle, emettendo un bagliore mistico.


Lin Ming contro l'uovo di ghiaccio!


Forti venti cupi ululavano. I vestiti neri di Lin Ming svolazzavano nella tempesta, i suoi capelli danzavano con forza attorno a lui.


Tutti trattennero il respiro. I loro sguardi erano concentrati solo su Lin Ming!


Questo era il colpo finale. Non importava quanto fosse stata magnifica la battaglia di prima, se questo attacco avesse fallito, tutti i loro sforzi sarebbero stati inutili. Sarebbero tutti morti qui...


Poi una lancia apparì nelle mani di Lin Ming.


Quest'arma era apparsa così all'improvviso che nessuno notò da dove era provenuta; pareva che fosse stata sempre nelle sue mani.


L'arma era nera come la pece, priva della minima lucentezza. La punta dell'arma era fredda e tagliente, portava con sé un'aura primordiale e sconfinata. Pareva che fosse nato un drago al suo interno.


"Che lancia è quella?"


Tutti rimasero scioccati. Anche da lontano potevano sentire l'aura terrificante della lancia che li immobilizzò.


Potevano intuire le qualità di questa lancia. Certamente doveva aver ucciso innumerevoli guerrieri spaventosi!


Lin Ming fece un respiro profondo e chiuse gli occhi, percependo l'intento assassino nella lancia del drago nero. Data la sua attuale forza, non poteva attivare la piena potenza dell'arma.


Solo usarla una volta gli avrebbe fatto esaurire la maggior parte delle forze, così non era un'arma che avrebbe potuto sfruttare quando voleva. Visto che aveva rivelato la lancia del drago nero, significava che era pronto ad iniziare uno scontro all'ultimo sangue!


Dopo un altro respiro profondo, la sua pelle sembrò scurirsi. Iniziò ad emanare un intenso odore di sangue, come se un antico dio della morte stesse nascendo nel suo corpo.


Una strana foschia di sangue iniziò ad avvolgerlo. Scaglie di drago emerse dalla sua pelle, avvolgendo tutto il suo corpo.


I suoi capelli si allungarono e diventarono rosso brillante.


<em>Pa pa pa!</em>


Le sue giunture crepitarono e la sua altezza aumentò.


Fiamme rosse sembrarono coprire il suo viso, condensando sigilli cremisi di maledizioni. Un mistico potere del tuono aleggiava attorno al suo corpo, rendendolo sempre più scuro fino a condensare un'armatura di saette nera come la pece.


Lin Ming aveva destato il sangue Asura nel suo corpo, completando una metamorfosi per diventare un dio della morte!


"Che potere è questo?!"


Perfino alle persone in lontananza si mozzò il fiato.


Quella goccia di sangue conteneva miliardi di anni d'essenza del Maestro della Strada Asura. Ora che Lin Ming l'aveva destata, la sua vitalità si stava attivando come non mai. Quest'aura avrebbe destato una paura istintiva in ogni praticante di arti marziali.


Lin Ming avanzò. Il vuoto sembrò trasformarsi condensarsi come del terreno e crepitò.


<em>Dong. Dong. Dong.</em>


Passo dopo passo, Lin Ming divenne sempre più veloce mentre si precipitava verso l'uovo di ghiaccio.


La tribolazione celeste del fulmine e del fuoco sopra l'Albero del Dio Blasfemo si attivò. Fluì nella lancia del drago nero, facendo vorticare innumerevoli puntini brillanti sopra di essa.
                                


                                



