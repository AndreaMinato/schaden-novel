---
title: Capitolo 1744 – Lasciare la Strada Asura
pubDate: 2025-12-15T08:37:10.435Z
tags:
    - mw
---


Capitolo sponsorizzato, ringraziamo Matteo!
5 (1 Matteo, 4 Mattia) capitoli in coda, 0/5
-Schadenfreude


A causa dell'attacco improvviso di Huo Yi Liu, l'intera stanza era bollente. E quando questa energia bruciò i tatuaggi di Lin Ming e fu liberata dalla forza spirituale di Huo Yi Liu, iniziò a diffondersi rapidamente.


La giovane servitrice che era stata gettata sul letto di Huo Yi Liu gridò allarmata. Il suo abito aveva preso fuoco e presto sarebbe stata divorata dalle lingue di fuoco.


Data la sua coltivazione, naturalmente per lei sarebbe stato impossibile resistere alle onde d'urto delle fiamme.


Vedendo questo, Lin Ming si accigliò. Mosse il dito e mandò una runa verso la servitrice. Il simbolo assorbì le fiamme e la trasportò fuori.


Huo Yi Liu lo vide e una luce spietata e fredda brillò nei suoi occhi: "Osi distrarti in un momento del genere? Muori!"


Huo Yi Liu gridò. Afferrò tre simboli runici dal suo anello spaziale e li lanciò verso Lin Ming.


Questi tre simboli presero delle forme differenti mentre sfrecciavano verso il giovane. Erano tutti di tipo oscurità. Mentre passavano per il vuoto, gettò nel caos lo spazio.


Questi erano simboli runici di sesto livello che Huo Yi Liu usava per difendersi. Li aveva usati tutti senza esitare di fronte a Lin Ming!


<em>Hu!</em>


L'intera stanza fu divorata dall'energia dei simboli runici. In un terrificante vortice nero, le mura, il mobilio, il letto, tutto quanto fu ridotto in cenere per poi scomparire. Non erano stati disintegrati, né fatti a pezzi, erano stati annientati completamente, senza lasciare nemmeno una briciola che dimostrasse la loro esistenza.


Questo era il terrore del Concetto dell'Oscurità. Nonostante la forza combattiva di Huo Yi Liu non fosse niente di che, i simboli runici che tracciava erano considerevolmente potenti.


Quando l'oscurità si disperse, l'intero palazzo era stato raso al suolo, era tutto scomparso senza lasciare traccia.


Questo incluse anche Lin Ming. In mezzo alle rovine, era rimasto solo Huo Yi Liu. Mentre si guardava attorno, mantenne un'allerta assoluta.


Anche se Lin Ming era solo ad un passo dal diventare Sacro lord, Huo Yi Liu non l'avrebbe sottovalutato minimamente. Secondo lui, questo giovane aveva innumerevoli assi nella manica e aveva anche ottenuto un punteggio del 92% nella prova finale. Huo Yi Liu non aveva altra scelta se non stare attento.


"È morto...?"


L'esperto strinse un simbolo runico, il suo sguardo era freddo. Non credeva che nulla potesse sopravvivere a quel vortice nero terrificante.


Ma allo stesso tempo, non credeva nemmeno che Lin Ming potesse morire così facilmente.


In quel momento, le pupille dell'esperto si rimpicciolirono e il senso di crisi più grande che avesse mai sentito lo travolse. Da non troppo lontano, lo spazio si squarciò e una lancia rosso brillante puntò verso di lui.


Ciò che seguiva questo attacco fu il vasto e sconfinato campo di forza primordiale. Copriva tutto lo spazio nel raggio di mille piedi.


Lin Ming si era nascosto in una distorsione spaziale per evitare l'assalto. Ora che stava attaccando, l'energia primordiale bloccava ogni via di fuga di Huo Yi Liu.


"Questo moccioso!"


L'espressione del vecchio si distorse in modo grottesco. Luce nera brillò da ogni poro del suo corpo. L'energia si agitò, facendo torcere e fremere lo spazio.


Questa energia nera formò all'istante un'anima demoniaca alta 50 piedi dai lineamenti malevoli che indossava un'armatura nera come la pece.


Da ogni scaglia della sua armatura si stendeva la testa di un fantasma ululante.


L'anima demoniaca era piena di una forza spirituale malevola e pestilenziale.


"Pozza di Sangue Infernale!"


Gridò Huo Yi Liu. L'ambiente nel raggio di mille piedi si trasformò in un inferno soffocante, pieno di una gelida e densa energia yin.


Aveva tirato fuori uno stendardo spettrale dal suo mondo interno. Questo artefatto conteneva molte anime demoniache all'interno. Ora, stavano uscendo tutte quante, riempiendo il mondo di ululati spettrali!


Questi mostri avevano preso forma; era la manifestazione di una potentissima forza spirituale. Le anime demoniache si precipitarono su Lin Ming, stendevano i loro artigli mentre venivano seguiti da un'enorme tempesta spaziale.


Quando queste creature si lanciarono verso Lin Ming, emisero ululati tristi e addolorati. Le onde soniche avrebbero influenzato la mente di un coltivatore, facendogli provare un'intensa paura.


"Un attacco spirituale?"


Lin Ming alzò le sopracciglia. In quanto maestro di rune divine e spirita, Huo Yi Liu possedeva un certo numero di attacchi spirituali, ed erano tutti il genere di tecniche in cui gli spirita eccellevano.


Ma per Lin Ming questi attacchi non erano niente di che.


<em>Wu wu wu!</em>


Mentre i fantasmi feroci ululavano, inghiottirono la luce di lancia di Lin Ming. Poi continuarono a precipitarsi verso Lin Ming.


Anche nello spazio primordiale, il giovane poteva sentire una forza spirituale che voleva sprofondare nel suo corpo e gelarlo.


"Questi fantasmi non sono male!"


Gli spirita erano molto bravi nel crescere spettri feroci per inghiottire le anime dei nemici. Per molti praticanti di arti marziali, sarebbe stato un incubo affrontare questi spiriti malvagi, ma per Lin Ming sarebbero stati un tonico.


Il giovane stese le mani. Sulle sue dita apparì una forte aura. Scintille nere comparirono nelle sue mani, formando lentamente una ruota nera come l'inchiostro.


Lin Ming creò un sigillo dopo l'altro, tutti incredibilmente complessi. Poi, dietro di lui, apparì l'immagine di un Asura.


Quando questo dio marziale Asura apparì, la ruota iniziò a girare ancora più rapidamente.


L'intera ruota nera si sollevò, oscurando il cielo. Le rune del Dao Celeste color viola scuro iniziarono a girare come pianeti che roteavano attorno ad una stella.


Ruota Karmica delle Miriadi di Demoni!


Poi, prima che una qualunque delle forti anime demoniache balzassero su Lin Ming, furono trascinate e risucchiate dal vortice sconfinato creato dalla ruota karmica!


<em>Wuwuwu!</em>


I fantasmi ulularono con fare triste. Furono lacerati, uno per uno, trasformandosi in pura energia spirituale che fu assorbita da Lin Ming.


"Tu...!"


Gli occhi di Huo Yi Liu si iniettarono di sangue. Provò enorme amarezza vedendo gli spiriti scoppiare. Ci aveva messo più di decine di migliaia di anni a crescerli e per produrli ci volevano innumerevoli vite. Aveva anche fuso parte del suo spirito vitale per raffinarli. Come poteva non infuriarsi ora che Lin Ming li stava facendo a pezzi?


Cercò frettolosamente di ritirare i fantasmi, ma scoprì che la ruota nera evocata da Lin Ming era come un buco nero divorante. Una volta che un fantasma ricadeva nel suo raggio d'azione, non riusciva a scappare.


Anche lo spirito vitale di Huo Yi Liu fu inghiottito.


"Ahh!"


L'esperto gridò miserabilmente.


Sentì un intenso dolore al suo mare spirituale. Il sangue colò dal suo naso e dalla sua bocca.


Perdere il suo spirito vitale gli aveva inferto gravi danni.


Con un forte crepitio, lo stendardo spettrale che teneva fu fatto a pezzi dalla tempesta spirituale.


"Questo... che sorta di metodo di coltivazione è quello?!"


Huo Yi Liu fu colto dal panico. Stava sanguinando copiosamente da ogni orifizio sulla sua testa. Barcollò e il suo viso divenne pallido come carta funebre.


Lin Ming non perse tempo a rispondere. Girò la mano e la Ruota Karmica si ritirò nel suo corpo. Queste anime cresciute da Huo Yi Liu erano state un tonico nutriente per lui.


Poi stese la mano destra. Puntini di luce nera si condensarono nel suo palmo, brillando con una forza mistica.


Dopo diversi respiri di tempo, un cubo grigio scuro apparì nella sua mano, pieno di un'aura antica e potente.


Vedendo questo oggetto, Huo Yi Liu si raggelò. Tremò intensamente come se avesse visto il demone più terrificante al mondo.


"Cos'è quello?!"


Huo Yi Liu gridò, pieno di orrore. In quanto spirita, nutriva una paura istintiva nei confronti del Cubo Magico. Questa era una soppressione che proveniva dalle profondità della sua anima.


"Muori."


Lin Ming non aspettò che Huo Yi Liu rispondesse. Mosse le dita e il Cubo Magico grigio si trasformò in un raggio lucente che sfrecciò verso la fronte del nemico.


Il vecchio tremò e si artigliò il volto con un'espressione grottesca: "Tu... cos'hai messo nel mio mare spirituale?!"


Mentre parlava, sentì un dolore terrificante che lo stava travolgendo, sul punto di farlo a pezzi da un momento all'altro.


L'espressione di Lin Ming era indifferente. Affrontò Huo Yi Liu e sporse la mano.


Il vecchio sentì una presa invisibile stringersi attorno a lui che lo fece fluttuare a mezz'aria. La sua espressione era sfigurata dal dolore e il suo viso rinsecchito si era irrigidito fino ad essere irriconoscibile. Si tirò i capelli come se volesse strapparsi la testa.


Lin Ming divenne pensoso. Si girò e vide cinque uomini vestiti di nero precipitarsi verso di loro nel panico.


"Cosa sta succedendo?! Chi sei?!"


Questi cinque erano i maestri di rune divine al banchetto di prima. All'inizio erano nelle loro stanze, a violentare le serve che avevano scelto. Ma dopo aver sentito le terrificanti fluttuazioni di energia, si erano rivestiti velocemente e si erano precipitati sul posto.


"Tu... tu sei... Lin Ming?!"


Alcuni di loro erano andati all'asta della città e così avevano riconosciuto Lin Ming.


Tutti impallidirono. Guardarono Huo Yi Liu e poi provarono una paura intensa. Senza indugiare, girarono i tacchi e scapparono!


"Nessuno di voi se ne potrà andare."


Disse freddamente Lin Ming. Nel mare spirituale di Huo Yi Liu, il Cubo Magico iniziò a rilasciare una luce nera ancora più appariscente!


Un vortice nero iniziò a roteare nel mare spirituale di Huo Yi Liu, espandendosi sempre id più. Divorò completamente Huo Yi Liu e anche i maestri di rune divine che stavano cercando di scappare, distruggendoli. Non importava quanto gridassero di dolore, furono tutti risucchiati dal vortice, nessuno di loro riuscì a resistere a questa forza terrificante.


Un momento dopo, il vortice nero scomparì, trasformandosi in un cubo grigio che volò nel corpo di Lin Ming.


Le anime di Huo Yi Liu, insieme a diversi maestri di rune divine, era stata fatta a pezzi e divorata dal Cubo Magico.


A causa dell'abilità speciale dell'artefatto, i loro spiriti si erano trasformati in frammenti di ricordi sigillati nello spazio del Cubo Magico.


Dopo che Lin Ming uccise queste persone, si girò e volò via senza esitare, sfrecciando all'orizzonte!


Mentre stava volando, mosse la mano destra e tirò fuori un gettone di comando dall'aspetto ordinario dal suo anello spaziale.


Non si sapeva di che metallo fosse fatto questo oggetto. Di fronte c'era scritto "Asura" e sul retro c'era un'incisione che raffigurava un demone.


Questo era il comando Asura che permetteva ad una persona di attraversare liberamente la Strada Asura.


Lin Ming lo attivò.


Un momento dopo, l'ordine Asura rilasciò una lieve luce bronzea che lo avvolse. Poi la sua figura iniziò a scomparsi e, dopo metà bastoncino di incenso di tempo, svanì completamente.


Così Lin Ming lasciò la Strada Asura. I suoi 80 anni di avventura nella Strada Asura erano finiti...
                                


                                



