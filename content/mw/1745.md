---
title: Capitolo 1745 – Ritorno nel Regno Divino
pubDate: 2025-12-15T08:37:10.435Z
tags:
    - mw
---


Capitolo sponsorizzato, ringraziamo Matteo!
4 (0 Matteo, 4 Mattia) capitoli in coda, 0/5
-Schadenfreude


Uno sconfinato cielo stellato, illimitato.


Da qualche parte in questo vasto spazio, apparì un'enorme distorsione spaziale che formò una fessura da cui uscirono due donne e un uomo.


Erano Lin Ming, Xiao Moxian e Mu Lingyun.


Dopo tutti questi anni, Lin Ming finalmente era tornato nel Regno Divino, la terra natìa dell'umanità.


Sentendo le familiari leggi del mondo attorno a sé, Lin Ming fece un respiro profondo, pieno di emozione. Aveva la sensazione di essere via da una vita.


Ma in confronto a Lin Ming, Xiao Moxian era estatica. Il suo atteggiamento giocoso era tornato a tutta forza. Avvicinò le mani alla bocca e gridò più forte che poteva: "Sono tornata! Io, Ji Xian'er, finalmente sono tornata!"


Lo spazio vuoto non aveva un mezzo per diffondere onde soniche, ma Xiao Moxian era riuscita ad usare il potere delle leggi dello Spazio per muoverle, usando le fluttuazioni spaziali per permettere alla sua voce di viaggiare per migliaia di migliaia di chilometri.


Lin Ming e Xiao Moxian erano stati via dal Regno Divino per circa 80 anni. Durante questo periodo di tempo, ne avevano trascorsi 20 nella valle della Morte Tragica. Così, in realtà nel Regno Divino ne erano passati circa 60.


Il tempo che Lin Ming e Xiao Moxian avevano passato nella Strada Asura era il doppio di quello che aveveno trascorso nel Regno Divino. Non era una sorpresa che fossero così entusiasti.


Tuttavia, c'era qualcuno che ebbe una reazione ancora più intensa: Mu Lingyun.


In mezzo al vuoto del Regno Divino, sentiva la familiare aura delle leggi della sua terra natìa. Senza che se ne accorgesse, lacrime calde le riempirono gli occhi.


Da quanto tempo era partita? Nemmeno lei poteva ricordarselo.


Ma oggi era finalmente tornata nel Regno Divino.


Ripensò a come Tian Mingzi le aveva dato la caccia, a come sua sorella si era sacrificata per attivare il Cubo Magico. In quel momento le dolse il cuore. Negli anni, Mu Lingyun aveva cercato sua sorella, ma non aveva mai osato immaginare che un giorno si sarebbero incontrate di nuovo.


"Lin Ming... hai detto che mia sorella è nel palazzo di Sogno Divino?"


L'Empirea Sogno Divino era famosa da molto tempo e naturalmente Mu Lingyun la conosceva. Mu Lingyun provò timore reverenziale mentre menzionava un posto del genere.


"Sì. Dovremmo andare in un pianeta vicino per acquistare una cartina stellare. Con la velocità del palazzo di Primordius, non ci dovremmo mettere più di un mese per raggiungere il palazzo di Sogno Divino."


Sentendo queste parole, Xiao Moxian sembrò ricordarsi di qualcosa e si avvilì. La sua gioia si spense rapidamente, lasciandola triste e agitata.


Di fronte allo sconfinato cielo stellato, la vista di Xiao Moxian si offuscò mentre si perdeva nei suoi pensieri.


"Signorina Xian'er, stai bene?"


Chiese con preoccupazione Mu Lingyun notando la sua reazione.


"Sto bene."


Rispose con noncuranza Xiao Moxian, incapace di farsi forza.


Vedendo l'espressione sconfortata di Xiao Moxian, Lin Ming disse una sola parola.


Naturalmente sapeva cosa stava pensando.


In passato, lui e Xiao Moxian erano stati messi all'angolo da Tian Mingzi nella tomba di Bai Qi. Lin Ming aveva esaurito ogni metodo a disposizione e aveva ottenuto un'occasione per riprendere fiato, scappando momentaneamente nel palazzo di Primordius.


Lì aveva puntato tutto su un ultimo tentativo e aveva cercato di arrivare allo stadio delle Nove Stelle del Dao. Ma durante quel momento critico, Tian Mingzi lo aveva ostacolato e quasi aveva fallito!


In seguito, Xiao Moxian aveva ignorato ogni ripercussione e aveva dato imprudentemente il suo yin primordiale a Lin Ming, permettendo che lo yin e lo yang si fondessero. Così, Lin Ming era riuscito a riequilibrare l'energia tirannica dell'essenza della perla Primordiale, per poi distruggere il diagramma del dao, arrivando allo stadio delle Nove Stelle del Palazzo del Dao.


Allora, quando Xiao Moxian aveva fatto questa decisione, aveva dovuto affrontare innumerevoli dubbi.


Dopotutto, la razza demoniaca e quella dei mostri erano più inclini ad unire le forze con i saggi piuttosto che con l'umanità. Pensavano, come tutti, che sarebbero stati i saggi ad emergere vittoriosi da questa grande calamità.


Perfino gli Empirei dell'umanità non potevano che riconoscerlo.


Se la razza dei demoni e dei mostri si fossero coalizzate con i saggi, inevitabilmente si sarebbero sottomesse a loro in futuro. Ma questo era un fato migliore rispetto ad un annientamento completo.


Xiao Moxian era l'orgoglioso talento di entrambe le razze. Probabilmente sarebbe stata data in sposa al sacro figlio di Zaohua in futuro. Se avessero saputo che era stata con Lin Ming, sarebbe stato considerata una traditrice.


Tuttavia, durante i suoi giorni nella Strada Asura, Xiao Moxian aveva continuato a seguire Lin Ming. Non aveva lasciato che questi problemi annebbiassero la sua mente, permettendosi di vivere un sogno meraviglioso. Forse per lei era stato un modo per sfuggire alle catene del fato.


Ma ora che si era ridestata dal suo sogno, non aveva altra scelta che affrontare la brutale realtà.


Si sarebbero separati qui e per quanto riguardava il futuro, Xiao Moxian non poteva immaginarsi cosa sarebbe successo.


Per un po', Lin Ming e Xiao Moxian rimasero entrambi in silenzio.


Lin Ming la guardò, i suoi occhi impressero nella memoria ogni curva del suo splendido volto. Il tempo sembrò annebbiarsi mentre ripensava a cos'era successo nella tomba di Bai Qi. Quelle parole che Xiao Moxian gli aveva detto riecheggiarono nelle sue orecchie...


<em>Se morissi con me, lo rimpiangeresti...?</em>


<em>
</em><em>...Ma non voglio che tu muoia. Ti darò tutta me stessa… e quando avanzerai allo stadio del Palazzo delle Nove Stelle e scapperai da qui, vivrai per miliardi di anni e il mio sangue ti seguirà per sempre...</em>


Ripensandoci, Lin Ming si riempì di emozione. Esitò per un momento e poi chiese: "Devi tornare?"


Se Xiao Moxian fosse tornata indietro, Lin Ming si immaginava che non sarebbe riuscita a nascondere cos'era successo.


Questo perché il suo sangue era speciale. Gli aveva dato il suo yin primordiale e chiunque avrebbe potuto scoprire la verità sondandola.


Il Regno Divino tendeva al tradizionalismo, si dava molta importanza alla castità di una donna. Tenendo anche conto dell'alleanza con i saggi, se fosse stato scoperto, sarebbe stata davvero in difficoltà.


Lin Ming non voleva che accadesse, per questo aveva fatto questa domanda. Se Xiao Moxian si fosse nascosta nello spazio del Cubo Magico, allora non importava che metodi avesse l'Empireo Genesi Diabolica, non sarebbe mai riuscita a trovarlo.


Così però Xiao Moxian avrebbe abbandonato la sua gente. Data la sua personalità, non avrebbe mai accettato qualcosa del genere.


E in effetti, Xiao Moxian scosse la testa: "Fratellone Lin, dobbiamo separarci qui. Se possibile, proverò a fare cambiare idea a mio nonno..."


Mentre parlava, Xiao Moxian impallidì. In realtà non era convinta quando aveva detto che avrebbe cercato di persuadere suo nonno, come avrebbe potuto influire su una decisione così importante per la razza demoniaca e quella dei mostri? Era una decisione che riguardava la loro sopravvivenza.


Lin Ming annuì in silenzio.


"Fratellone Lin... se il destino lo vorrà, i nostri cammini si incroceranno di nuovo."


Mentre parlava, si gettò tra le braccia di Lin Ming e lo baciò.


Poi, senza fermarsi, scomparì come una fata oscura.


Si trasformò in un raggio nero e si immerse nell'oscurità sconfinata. La sua figura snella svanì nel vasto cielo stellato.


Lin Ming guardò verso la direzione in cui se n'era andata, rimanendo a fissare l'orizzonte per molto tempo.


Accanto a lui, Mu Lingyun divenne perplessa. Aspettò per molto tempo e alla fine non poté trattenersi dal chiedere: "Lin Ming, cos'è successo tra te e Xiao Moxian?"


Lin Ming rimase in silenzio. Dopo un lungo periodo di riflessione, iniziò a parlarle della storia di Xiao Moxian, dei suoi legami karmici con lei e le conseguenze dovute al loro rapporto.


Mu Lingyun ascoltò lievemente accigliata. Non si sarebbe mai immaginata che questa relazione avrebbe influenzato il destino di razze diverse. Era difficile che i mostri e i demoni approvassero il loro matrimonio ed era improbabile che sarebbe finita bene, specialmente per Lin Ming e Xiao Moxian che non avrebbero mai abbandonato le loro razze.


Mu Lingyun disse: "Lin Ming... da ciò che hai detto, sarà estremamente difficile per te stare insieme a Xiao Moxian. Sarebbe possibile solo se... tu fossi abbastanza potente da poter interferire tra le decisioni di alto livello tra le razze dei demoni e dei mostri..."


Ascoltando le parole di Mu Lingyun, Lin Ming sorrise con amarezza: "Come potrei non averlo capito anche io? Ma non ho idea di quanti anni ci metterò per raggiungere quel livello. Se non altro, solo quando potrò resistere ad una Vera Divinità avrò diritto di parola durante questa grande calamità e potrò influenzare le loro decisioni. Prima di allora, tutto quello che dirò saranno solo parole al vento."


Lin Ming scosse la testa più volte.


Aveva bisogno della forza! Della forza per lottare contro una Vera Divinità!


Tuttavia, non importava quanto fosse sbalorditivo il suo talento, era impossibile che raggiungesse lo stadio di Vera Divinità per centinaia o anche migliaia di anni. Avrebbe dovuto coltivare per moltissimo tempo!


"Avanti, torniamo nel palazzo di Sogno Divino."


"Mm, va bene."


Mu Lingyun annuì. A causa dei problemi di Lin Ming, la sua gioia di rivedere sua sorella era un po' diminuita. Desiderava profondamente che finisse bene tra loro due.


Così, Lin Ming e Mu Lingyun usò il palazzo di Primordius come nave spirituale, solcando rapidamente il vuoto.


Mentre i due volavano verso il palazzo di Sogno Divino, Xiao Moxian era già tornata nel palazzo di Genesi Diabolica, era molto più vicino.


Proprio quando raggiunse la periferia del palazzo, prima di entrare, Xiao Moxian notò una strana atmosfera. E questo cambiamento le fece ricordare qualcosa. Si sentì ancora più impotente e sospirò con fare cupo...
                                


                                



