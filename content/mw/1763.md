---
title: Capitolo 1763 – Il Sacro Figlio fa una Proposta di Matrimonio
pubDate: 2025-12-15T08:37:10.438Z
tags:
    - mw
---


Capitolo sponsorizzato, ringraziamo Mattia!
11 (1 Mattia + 10 Paolo) capitoli in coda, 0/5
-Schadenfreude


"Umpf! Temo solo che questo metodo sia valido solo per la tua razza dei saggi, che utilità avrebbe per un umano, un mostro o un demone!"


Risuonò un'esclamazione arrabbiata. Era stato l'Empireo Vasto Universo a parlare.


Aveva capito facilmente i piani dei saggi.


Doveva mostrarsi feroce quanto poteva. Altrimenti, una volta che tutti avessero saputo degli eventi del banchetto della longevità, uniti al tradimento della razza dei mostri e dei demoni, l'impatto sull'umanità sarebbe stato troppo negativo!


"Ahah? Vasto Universo, vero? Cosa? 60 anni fa ti ho sfidato a duellare tra 300 anni, eppure non hai osato accettare. Alla fine hai fatto prendere il tuo posto ad un moccioso suicida. Credi che sia così facile dimenticarsene?"


Il Sacro Figlio di Zaohua guardò l'Empireo Vasto Universo, pieno di derisione e disprezzo.


Allo stesso tempo osservò Lin Ming con una luce provocatoria. Il moccioso suicida a cui si riferiva naturalmente era Lin Ming.


Lin Ming si adombrò, ma non disse nulla. E all'Empireo Vasto Universo si mozzò il fiato in gola. Tutto il sangue gli salì al volto.


Aveva sempre avuto un'ottima reputazione ed era anche uno dei sovrani dell'umanità. C'era mai stato qualcuno di più debole di lui che aveva osato provocarlo? Anche le persone dal grande prestigio gli avrebbero dato un po' di rispetto.


Ma ora era stato intimorito due volte da un membro della giovane generazione. E anche dopo essere stato maltrattato in questo modo, non osò accettare la sfida. Era semplicemente oltraggioso!


"Vasto Universo, non essere impulsivo, ti sta provocando apposta! Sta anche cercando di innervosire Lin Ming, non sottovalutare le sue trame!"


La trasmissione del suono dell'Empirea Sogno Divino riecheggiò nelle orecchie dell'uomo.


Vasto Universo fece un respiro profondo, strinse i denti e sopportò la vergogna. Era trasalito durante questa atmosfera tesa e ostile. Senza dubbio aveva indebolito il morale dell'umanità.


Dopo essere stato manipolato da un membro della giovane generazione ed essere stato messo alle strette più e più volte, l'Empireo Vasto Universo provava una rabbia e un'amarezza senza precedenti.


Ma non poteva fare nulla. Tra 300 anni non sarebbe stato davvero capace di battere il Sacro Figlio di Zaohua!


Le persone più deboli potevano solo lasciarsi scavalcare!


Vedendo l'Empireo Vasto Universo risedersi al suo posto, il Sacro Figlio di Zaohua mostrò un sorriso vittorioso.


Poi si girò e guardò Lin Ming, un po' dubbioso: <em>'Questo moccioso era incredibilmente arrogante prima, perché è rimasto così calmo?'</em>


Mentre il Sacro Figlio di Zaohua ci rifletteva, non infierì ulteriormente. Si girò verso l'Imperatore dei Mostri. Dopotutto lo scopo principale per cui si era recato in questo banchetto della longevità era per rinsaldare l'alleanza tra i saggi e le razze dei mostri e dei demoni, allo stesso tempo indebolendo il morale degli Empirei umani. Voleva che tutti capissero che, finché avessero tradito la loro razza e disertato a favore dei saggi, avrebbero potuto ottenere anche loro il metodo per diventare Vere Divinità.


Il Sacro Figlio di Zaohua percorse la tavoletta di giada nera con le mani, dicendo con tranquillità: "Qualcuno sospetta che le eredità registrate in questa tavoletta siano adatte solo ai saggi e non alle razze dei mostri e dei demoni. Eheh, persone dalle vedute limitate! Dopo essere rimasti bloccati nel Regno Divino per 3,6 miliardi di anni, sembra che non possiate più ampliare i vostri orizzonti!"


Le parole del Sacro Figlio di Zaohua erano estremamente impudenti, ma gli altri potevano solo continuare a tollerarle.


Anche se erano incredibilmente arrabbiati, non potevano non riconoscere che aveva ragione.


Negli ultimi 3,6 miliardi di anni, figuriamoci rimanere bloccati nel Regno Divino e non poter vedere gli altri Cieli, avevano anche perso ogni antica eredità. Tutta quella conoscenza era stata persa nei fiumi del tempo, scomparendo. Avevano perso molte informazioni.


Questo perché nella grande calamità di 3,6 miliardi di anni fa, quasi tutti gli Empirei umani erano morti. Innumerevoli Sect erano stati annientati e le loro eredità erano state perdute. Un numero incalcolabile di tavolette storiche erano state distrutte.


Vedendo che nessuno osava ribattere, il Sacro Figlio di Zaohua sorrise e continuò a parlare: "Potreste sapere che nei tempi antichi, nel vasto universo dei 33 Cieli, centinaia di razze hanno lottato per la supremazia. Durante quell'era sono nati dei re sconvolgenti nelle antiche razze! E questi antichi re, nella nostra era attuale, sarebbero tutti Vere Divinità!"


"E secondo le eredità lasciate nelle antiche rovine, durante quell'epoca c'erano anche esistenze che superavano lo stadio di Vera Divinità! E queste figure formidabili, anche se sono state tutte seppellite nelle sabbie del tempo, hanno lasciato eredità che sono state tramandate di generazione in generazione..."


"Nella Convocazione dei Saggi, esiste il regno delle rovine primordiali. In queste antiche rovine non è sorprendente trovare occasionalmente parti di eredità! Naturalmente, visto che è trascorso così tanto tempo, è quasi impossibile trovarne, visto che sono estremamente rare e incomplete. Tuttavia, data la lunga storia della mia razza, abbiamo accumulato molti di questi frammenti per miliardi di anni!"


"E tra di essi ci sono eredità delle razze dei mostri e dei demoni!"


"Entrambe queste razze sono discendenti delle antiche razze. Le vostre storie un tempo erano incredibili, almeno dieci volte più magnifiche di quelle umane! Non c'è problema per noi trovare frammenti di eredità che contengono informazioni su come avanzare allo stadio di Vera Divinità nelle antiche rovine dei vostri antenati! In un certo senso, appartenevano a voi all'inizio! Se potrete cogliere questa occasione, potrete ristabilire la gloria che le razze dei demoni e dei mostri avevano 10 miliardi di anni fa!"


I cuori di tutti i giovani mostri presenti si riempirono di entusiasmo, erano affascinati!


Durante questi anni nel Regno Divino erano stati costantemente oppressi dagli umani, sia per quanto riguardava il loro territorio che le loro risorse, riempiendoli solo di rabbia repressa.


In particolare, i loro antenati un tempo erano stati ancora più formidabili dell'umanità. Come potevano non riempirsi di emozioni eroiche e valorose sapendolo? Volevano tutti riportare gloria della loro razza, così che ogni membro della razza dei mostri potesse vivere con orgoglio!


L'Imperatore dei Mostri fece un respiro profondo, era sbigottito. Ciò che descriveva il Convocazione dei Saggi era qualcosa che lui sognava ardentemente. Quale capo di una razza non avrebbe sperato di aumentare il prestigio della sua gente? Se avesse potuto farlo, sarebbe stato ricordato per anni.


Ma l'Imperatore dei Mostri sapeva che era quasi impossibile riuscirci.


<em>'Questo Sacro Figlio di Zaohua è proprio bravo nell'ingannare le persone.'</em>


L'Imperatore di Mostri rimase in allerta, ma non lo diede a vedere. Ma solo perché non era stato influenzato da questo discorso, questo non significava che i giovani fossero rimasti immuni ai suoi effetti. Erano tutti pieni di passione, avevano la sensazione che ormai l'alleanza con i saggi fosse stata più o meno stabilita.


In quel momento, il Sacro Figlio di Zaohua si rivolse verso gli umani e disse: "Nel regno delle Rovine Primordiali ci sono anche dei metodi di coltivazione adatti agli umani. Vi siete mai chiesti perché, dopo la grande calamità di 3,6 miliardi di anni fa, non è mai apparsa una Vera Divinità tra di voi? Credete che sia perché l'umanità è troppo debole?"


Il Sacro Figlio di Zaohua fece una domanda retorica, scuotendo i cuori dei giovani membri d'élite presenti. Questi talenti certamente non avrebbero creduto che gli umani fossero deboli, perché anche loro avevano avuto un passato glorioso. Al culmine della loro prosperità, non erano stati inferiori né ai saggi, né agli spirita.


"Sì, l'umanità non è affatto debole. Hanno una capacità impareggiabile di apprendere e adattarsi, e avete raggiunto un livello impareggiabile nel sistema di raduno dell'essenza che le altre razze non possono sperare di ottenere. Tuttavia, 3,6 miliardi di anni fa, i vostri Empirei si sono quasi estinti e le vostre eredità sono state perdute. Per questo, l'umanità ha dovuto riniziare da capo. Non importa quanto è sbalorditivo il vostro talento, ne siete stati limitati, rendendo incredibilmente difficile arrivare allo stadio di Vera Divinità.


"Noi saggi siamo venuti qui per invadere il Regno Divino. Non lo negherò. Ciò che vogliamo sono risorse. Ma per voi umani che capiscono come va quest'epoca, non abbiamo nessuna intenzione malvagia. In un certo senso è anche un'occasione per voi. Durante ogni grande calamità, viene anche il momento in cui spunteranno innumerevoli rivali. Se non fosse stato per l'invasione della mia razza, i vostri orizzonti sarebbero rimasti limitati e sarebbe stato impossibile per voi avanzare allo stadio di Vera Divinità. Ma ora la situazione è cambiata..."


Disse lentamente il Sacro Figlio di Zaohua.


Gli Empirei Senza Traccia e Vasto Universo mostrarono espressioni estremamente scontente e anche Sogno Divino aveva difficoltà a mantenere la calma.


Le parole del Sacro Figlio di Zaohua avevano giustificato le sue malefatte. Aveva dipinto l'invasione dei saggi come un'occasione per i giovani del Regno Divino per diventare Vere Divinità!


Ma le sue parole andavano dritte al punto, lasciando senza parole tutti quanti!


La razza umana del Regno Divino in effetti non aveva Vere Divinità, e il motivo per questo era perché non avevano eredità, né metodi di coltivazione adatti.


E in termini di conoscenze accumulate, l'umanità non poteva competere con i saggi. Sembrava che il regno delle Rovine Primordiali menzionato dal Sacro Figlio di Zaohua fosse connesso alla Convocazione dei Saggi.


"Il regno delle Rovine Primordiali..."


Ponderò per un momento l'Empirea Sogno Divino. Nel Regno Divino, a causa dell'esistenza del Muro del Sospiro Divino, avevano pochissime notizie dagli altri universi. Gli Empirei umani non sapevano nemmeno dell'esistenza del regno delle Rovine Primordiali.


Se il Sacro Figlio di Zaohua aveva detto la verità, allora queste rovine contenevano ogni sorta di rara e preziosa eredità, insieme ad ogni tipo di prezioso oggetto antico. Una terra del genere destava proprio gelosia.


Questo banchetto della longevità sembrava essere diventato il monologo del Sacro Figlio di Zaohua. Anche così, le sue parole avevano avuto un enorme impatto sui praticanti di arti marziali presenti.


In quel momento, l'Imperatore dei Mostri disse: "Sua altezza Sacro Figlio, non mi darebbe questo dono di congratulazioni senza chiedere qualcosa in cambio, vero?"


L'Imperatore dei mostri rise mentre guardava il saggio, in attesa della sua risposta. Naturalmente era impossibile offrire un dono così prezioso con facilità.


E in effetti, la risposta del Sacro Figlio di Zaohua era stata già decisa da tempo.


"Ahah, sua maestà l'Imperatore dei Mostri è franco e va dritto al punto. Ottimo! In tal caso, allora anche io sarò schietto. Tra questi due doni, il primo è una pillola trascendente per festeggiare questo banchetto della longevità. Il secondo invece, il frammento dell'eredità per avanzare allo stadio di Vera Divinità, oltre ad essere un dono di congratulazioni è un regalo di fidanzamento!"


Il Sacro Figlio di Zaohua guardò Xiao Moxian.


Annunciò ad alta voce: "Approfittando del grande banchetto della longevità di sua maestà l'Imperatore dei Mostri, vorrei portare questa tavoletta di giada in dono e diventare il fidanzato della signorina Ji Xian'er!"


La voce chiara del Sacro Figlio di Zaohua si diffuse per tutto il pubblico.


Per un po' rimasero tutti sbalorditi.


Gli occhi della gente si concentrarono su Xiao Moxian.


Il Sacro Figlio di Zaohua le stava facendo una proposta di matrimonio!


E una volta che l'Imperatore dei Mostri e l'Empireo Genesi Diabolica avessero accettato, l'alleanza tra i saggi e le razze dei mostri e dei demoni sarebbe stata stabilita!


Per un po', gli Empirei Umani non riuscirono a rimanere fermi sul posto!


Anche se si erano resi conto che le razze dei mostri e dei demoni potevano allearsi con i saggi, non avevano mai pensato che sarebbe accaduto oggi. Inoltre, era sotto forma di una proposta di matrimonio, fatta anche in presenza di tutti gli Empirei umani lì!


Il Sacro Figlio di Zaohua lo aveva fatto perché voleva fare disperare l'umanità!


"Ahahah!" L'Imperatore dei Mostri rise. "Sua altezza il Sacro Figlio è un individuo sbalorditivo e in futuro diventerà il supremo Sovrano dei saggi. Naturalmente è un buon partito per Xian'er. Non ho nessuna obiezione, ma devo chiedere l'opinione dell'Empireo Genesi Diabolica e di Xian'er..."


Mentre parlava, sorrise ai due.


Aspettava la loro risposta.
                                


                                



