---
title: Capitolo 1793 – Cielo del Sogno Spirituale
pubDate: 2025-12-15T08:37:10.443Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Il Mondo Cardine era uno dei più grandi tra i 3600 grandi mondi nel Cielo del Sogno Spirituale.


Era formato principalmente da un'aura molto vasta, ma per lo più ricoperta da ghiaccio e neve, era simile al mondo Luoxue del Regno Divino.


<em>Nota traduzione: il mondo Luoxue è stato citato nel prologo della serie.</em>


A causa del gelo, molti guerrieri qui coltivavano il potere del ghiaccio. Naturalmente erano diversi dagli umani. Gli spirita vivevano qui ed entravano in comunione con le leggi del ghiaccio tramite la forza spirituale. Inoltre le loro leggi del ghiaccio venivano usate per potenziare gli effetti dei loro attacchi spirituali, rendendoli strani e quasi impossibile da parare.


Nel Mondo Cardine esisteva una grande organizzazione che si chiamava palazzo Zenith. Non avevano molti discepoli, ma avevano cresciuto individui straordinari fin da tempo immemore ed erano un Sect davvero famoso.


In quel momento, ai confini esterni del palazzo Zenith, c'era una tempesta di neve che limitava la visibilità. Un gruppo di discepoli stavano esplorando un campo di ghiaccio. Ce n'erano oltre 20; metà erano donne e metà uomini.


A capo del gruppo c'era un vecchio dalle sopracciglia bianche. Accanto a lui c'era una donna impareggiabile. Indossava un abito bianco e il suo viso era coperto da un velo. Il suo temperamento etereo, simile ad un fiore di loto.


"Gran maestra, non so se le informazioni erano accurate... abbiamo cercato già per diversi giorni, ma non abbiamo trovato nessuna traccia del drago di ghiaccio senza corna."


Il sangue di un drago di ghiaccio senza corna era inferiore a quello di un Vero Drago, ma era comunque una bestia spirituale impareggiabile. Se un'organizzazione avesse potuto catturarlo e farlo diventare la loro bestia guardiana, si poteva immaginare quanti benefici ne avrebbero ottenuto.


Il vecchio scosse la testa: "Abbiamo solo qualche ipotesi. Diversi giorni fa, a nord del palazzo di Zenit, il potere dello spazio è diventato caotico e l'energia fredda attorno è aumentata, influenzando perfino i territori a 10.000 chilometri di distanza. Il Maestro del Palazzo ha una percezione estremamente acuta. Da ciò che sappiamo, una creatura che può agitare le leggi dello spazio e del ghiaccio dovrebbe essere un drago del ghiaccio senza corna..."


Vedendo la donna ancora accigliata e dubbiosa, il vecchio sorrise e disse: "Dipende solo dalla fortuna. Anche se lo trovassimo, non è detto che riusciremo a domarlo. Questa sorta di bestia spirituale potrebbe non essere disposta ad arrendersi e se non lo farà, sarebbe estremamente problematico."


Un discepolo intervenne all'improvviso: "Se non potremo domarlo, allora potremmo ucciderlo e usarlo per l'alchimia! Le medicine che si possono produrre con una bestia spirituale del genere dovrebbero essere preziosissime!"


Tuttavia il vecchio lo guardò in cagnesco: "Maledetto idiota, non sai quanta buona fortuna si deve radunare e quanto destino bisogna accumulare per crescere una creatura così divina? Come osi pensare di poterla uccidere per l'alchimia? Questo attirerà solo un disastro sul nostro Sect!"


Mentre veniva rimproverato, il discepolo ritrasse la testa senza dire una parola.


Molti praticanti di arti marziali erano dotati di una forza incredibile, ma avevano anche fede nel destino, nel karma e nel Samsara. Molti di loro non avrebbero compiuto azioni che avrebbero potuto danneggiare il loro destino.


"Guardate, il ghiacciaio di fronte a noi è stato di nuovo distrutto..."


Il vecchio indicò un ghiacciaio non troppo lontano. Questo ghiacciaio un tempo era enorme, ma era stato diviso a metà da qualcosa... La sua cima era svanita completamente.


Non era un risultato troppo sbalorditivo. Il vecchio del palazzo Zenith sarebbe riuscito facilmente a fare lo stesso, ma era fuori dal comune incontrare lo stesso fenomeno per 10.000 chilometri.


Quale guerriero così potente sarebbe stato così annoiato da distruggere le cime di un milione di ghiacciai solo per divertirsi? Sarebbe stato troppo ridicolo.


La donna con il velo annuì. Non assochilometrivano alle azioni di un coltivatore, ma di una bestia feroce che stava sperimentando una tribolazione celeste, un nirvana o un qualche altro fenomeno simile, per poi lasciare queste tracce dopo una furiosa battaglia per la sopravvivenza.


Mentre ci stava pensando, una discepola non troppo lontano gridò allarmata.


"Mm? Hai scoperto le tracce di un drago di ghiaccio senza corna?"


L'Anziano si agitò. Se il drago di ghiaccio senza corna fosse stato nelle vicinanze, sicuramente ci sarebbero  stati più movimenti di così. Se avessero potuto trovare anche solo una scaglia della creatura, sarebbe stato un progresso meraviglioso.


Tutti accorsero dalla discepola che sembrava avere circa 17-18 anni che stava fissando e indicando una protuberanza nella neve. Disse: "C'è qualcuno seppellito lì..."


"Una persona?"


Il vecchio fu deluso nel sentirlo. Scosse la testa verso la donna impareggiabile accanto a lui. Nelle terre desolate dei ghiacciai era comune trovare dei cadaveri. Poteva essere un mortale che era perito per il freddo o la fame, o anche un praticante di arti marziali morto qui. Ogni anno morivano moltissime persone in questo territorio e molti sarebbero rimasti seppelliti per sempre sotto la neve, congelati per l'eternità.


"È solo una persona morta. Non c'è bisogno di fare così tanta confusione."


Qualcuno ammonì la giovane che aveva gridato con allarme.


La discepola sembrò un po' contrariata. Disse: "Pensavo che fosse un cadavere privo di forza vitale, ma poi ho visto che ha mosso un dito."


"Mm? È ancora vivo?"


Il vecchio ne fu sbalordito. Anche la donna con il velo sussultò e disse: "Salvatelo da lì!"


Diversi discepoli  scavarono frettolosamente tra la neve, rivelando un giovane pallido.


"È un giovane, sembra avere circa 20 anni ed è davvero vivo..."


La donna con il velo era sbalordita. Il giovane non stava respirando, ma conteneva ancora vitalità del sangue e non sembrava nemmeno debole.


Tuttavia sembrava essere stato ferito da qualcosa, così era in pessime condizioni. Era impossibile vedere che coltivazione avesse.


"Riportatelo nella nave spirituale e dategli un po' di medicine. Che possa continuare a vivere o no dipenderà dalla sua buona fortuna."


Ordinò la donna con il velo. Poi continuò a cercare il drago di ghiaccio senza corna con gli altri.


Diversi giorni dopo, l'enorme tempesta spaziale che si era estesa per 10.000 chilometri aveva perfino cambiato il clima attorno. Secondo il palazzo Zenit, anche se non ci fosse stato un drago spirituale, doveva stare nascendo qualche raro tesoro.


Dato che erano venuti fin qui, tanto valeva non tornare a mani vuote.


.....


Diverse domestiche portarono un giovane congelato in una stanza. Seguirono gli ordini della donna con il velo e gli diedero delle medicine, servendolo con la massima cura.


"La signorina e il dodicesimo Anziano sono stati troppo gentili nel salvare questo sconosciuto. Chissà se è una brava persona o no? Forse ha commesso una malvagità e sta solo pagando le conseguenze delle sue azioni."


"Potrebbe essere vero, ma perché il nostro palazzo Zenith dovrebbe temere i malvagi? Nessuno nell'intero Mondo Cardinale oserebbe minacciarci..."


Dissero le due domestiche. Chiaramente erano irritate dal doversi occupare di un giovane sconosciuto.


<em>'Palazzo Zenith... Mondo Cardinale... questo dovrebbe essere il mondo dell'Anima...'</em>


Pensò Lin Ming.


Il giovane salvato dal palazzo Zenith era Lin Ming.


In realtà negli ultimi giorni era rimasto tra la neve e il vento. Anche se sembrava in coma, sapeva con assoluta chiarezza cosa stava accadendo attorno a lui.


Vide anche come il vecchio e la donna con il velo che lo avevano "salvato".


In effetti, anche senza il loro intervento, si sarebbe ripreso in pochi giorni.


Quando Lin Ming ripensò alle tempeste spaziali che aveva incontrato lungo il viaggio, provò paura. Era stato un viaggio terrificante, le sue difficoltà avevano superato ogni possibile previsione dell'Empirea Sogno Divino.


Se l'avesse saputo, la donna non gli avrebbe mai permesso di correre un rischio del genere.


Nemmeno Lin Ming si aspettava dei pericoli del genere.


All'inizio era riuscito ad usare la sua forza per affrontare le tempeste spaziali; non era stato troppo difficile. La sua coltivazione era incredibilmente profonda. Aveva anche usato il meno energia possibile nel modo più efficiente.


Tuttavia la formazione di trasmissione si era rovinata con il passare degli anni; si era già indebolita al punto di collassare.


Quando Lin Ming era arrivato a metà strada, le onde d'urto collaterali avevano finito con il colpire un punto debole del canale.


Nonostante le onde d'urto non fossero troppo deboli, avevano comunque fatto apparire una fessura nel canale.


La fenditura assochilometriva alle fauci di un dio della morte, raggelando Lin Ming.


Così le tempeste spaziali diventarono ancora più impazzite e feroci. Questa era la tempesta annientante che c'era tra i due universi. Una volta che colpiva una persona, avrebbe sciolto la carne e il sangue di una persona, senza lasciare nemmeno un granello di polvere.


Lin Ming aveva lottato con tutto sé stesso ed era stato costretto ad usare sempre più forza. Questo aveva fatto espandere la fessura nel canale spaziale!


Lin Ming aveva accelerato il passo. Si doveva precipitare fuori dall'uscita prima che il canale collassasse.


Ma alla fine non era riuscito a farcela in tempo. Proprio vicino all'uscita, il passaggio aveva iniziato a collassare su sé stesso.


Questo lo aveva costretto a ricorrere ad un metodo disperato. Aveva tirato fuori il palazzo di Primordius.


Evocare il palazzo di Primordius significava fare apparire un tesoro al livello di un Empireo. Questo aveva fatto crollare ancora più velocemente il canale spaziale. Il potere delle tempeste terrificanti era schizzato dal canale come un potente torrente, attaccando selvaggiamente gli scudi del palazzo di Primordius e consumandone rapidamente l'energia.


Alla fine, le protezioni avevano esaurito ogni energia. Anche se Lin Ming si era nascosto nel palazzo di Primordius, aveva dovuto affrontare il battesimo della tempesta!


Non importava quanto fosse elevata la sua coltivazione, dover sopportare i venti astrali tra i due universi era impossibile. Era stato scaraventato via, ricevendo gravi ferite che gli avevano fatto vomitare sangue e avevano lacerato i suoi meridiani.


Alla fine, aveva ritirato il palazzo di Primordius estremamente danneggiato e aveva evocato il Tempio delle Meraviglie dell'Empireo Vendicatore del Fulmine. Solo con l'ultimo bastione di supporto Lin Ming era riuscito ad uscire a malapena dal passaggio.


Ma alla fine, anche il Tempio delle Meraviglie aveva esaurito le energie e aveva perso una gran parte della sua spiritualità. Era chiaro quanto fossero terrificanti le tempeste spaziali che esistevano nelle fessure tra gli universi.


Questo era un potere contro cui nemmeno un Empireo poteva contendere. Solo una Vera Divinità poteva sacrificare una parte della sua coltivazione e rompere le barriere del Muro del Sospiro Divino.


Quando l'energia del Tempio delle Meraviglie si esaurì, Lin Ming fu ferito di nuovo gravemente. Strinse i denti ed entrò nel Mondo dell'Anima. Ma quando lo fece, una tempesta spaziale si diffuse per 10.000 chilometri, seminando distruzione ovunque. Un milione di ghiacciai erano esplosi ed erano evaporati all'istante. Fortunatamente nessuno abitava in questa parte delle terre desolate dei ghiacciai, altrimenti sarebbero morte innumerevoli persone.


In un solo viaggio, aveva consumato l'energia di due tesori da Empireo. Non avrebbe potuto usarli di nuovo prima di ripararli e ripristinare la loro energia.


Ma questo non era un problema. Questi tesori spirituali potevano tornare nelle loro condizioni di prima. Il problema principale erano le gravi ferite di Lin Ming.


Questo fece provare amarezza al giovane. La sua avventura nel Mondo dell'Anima non era iniziata bene...
                                


                                



