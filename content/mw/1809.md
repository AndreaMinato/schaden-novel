---
title: Capitolo 1809 – Distruggere le Bestie Spirituali
pubDate: 2025-12-15T08:37:10.446Z
tags:
    - mw
---


<em>Capitolo sponsorizzato, ringraziamo Edoardo!
9 (Edoardo) capitoli in coda, 0/5
-Schadenfreude</em>


"Fermatelo!"


Gridò il talentuoso spirita quando vide che Lin Ming stava per afferrare il frutto kirin.


Era vero che Lin Ming era forte, ma tutti avrebbero rischiato la vita di fronte ad un materiale celeste che poteva raffinare una pillola da Vera Divinità.


Dopotutto non si moriva davvero nel campo di battaglia del Sogno Akashico.


Quando gli altri praticanti di arti marziali lo videro, i loro occhi brillarono con luce avida e si lanciarono su Lin Ming.


Ma il giovane era fin troppo veloce; si era già distanziato da tutti gli altri!


Quando Lin Ming fu sul punto di raggiungere l'obiettivo, il frutto kirin ululò. L'immagine nel frutto iniziò a dimenarsi rapidamente.


Questo scioccò molti dei praticanti di arti marziali presenti.


Il frutto kirin aveva una sua coscienza e poteva perfino muoversi!


Lin Ming si raggelò. Poteva sentire intense fluttuazioni vitali provenire dallo spazio di fronte a lui.


Allarmato, cambiò direzione con un'angolazione incredibile e si lanciò in avanti come una meteora.


Le sue tecniche di movimento crearono un varco che lo fece trasferire a trenta piedi di lato.


<em>Roar!</em>


Il vuoto si spaccò e un enorme artiglio si sporse in avanti, emettendo strane onde d'urto nere. Quando le increspature toccarono l'orlo dell'abito di Lin Ming, lo ridusse istantaneamente in cenere.


"Cos'è quello?" Sussurrò senza fiato Lin Ming mentre sentiva un'aura mortale avvolgerlo.


Era un uccello enorme e ossuto.


La creatura lo costrinse ad indietreggiare. Poi il suo corpo iniziò a scomparire e si nascose tra i raggi di luce, svanendo dalla vista.


"Questo... che intensa aura di morte. Questa bestia spirituale è troppo strana, è capace di nascondersi..." Mormorò sorpreso Lin Ming.


Diversi praticanti di arti marziali si precipitarono con avidità, superando Lin Ming. Ma quando videro l'uccello gigante non ebbero nemmeno il tempo di rimanere sbalorditi.


Prima ancora che si avvicinassero, il praticante di arti marziali davanti al gruppo fu colpito da un colpo d'ali nere. Le fiamme bruciarono il suo corpo e lo ridussero in cenere in un istante.


Allo stesso tempo un praticante di arti marziali alto e robusto fu quasi tagliato a metà. Scioccato, rilasciò all'istante della forza spirituale bianca come la gioca che si condensò in una catena simile ad una corda.


<em>Pa!</em>


La catena si avvolse attorno alle ali dell'uccello.


Cogliendola alla sprovvista, limitò i movimenti della bestia spirituale. Il coltivatore cercò di usare questa occasione per ritirarsi e salvarsi la vita, ma le pupille della creatura emanarono una luce nera accecante.


Questo bagliore impattò contro la testa dello spirita, bruciandola.


"Questa è la mia occasione!"


Dopo essere sopravvissuto ad innumerevoli grandi battaglie, Lin Ming aveva un'intuizione sovrannaturale.


Aveva deciso di cogliere il momento in cui la strana bestia spirituale doveva riprendere le energie dopo aver usato la sua mossa finale.


La lancia di Lin Ming scattò come un fulmine. Lo spirito da battaglia blu al gran successo ululò nell'aria, trasformandosi in un bagliore che squarciò il petto della bestia spirituale e fuoriuscì dal suo dorso.


La creatura ululò di dolore per poi esplodere.


"Mm? Così tanti punti merito!"


Lin Ming aveva scoperto che il suo gettone era diventato bollente.


In un momento, i suoi punti merito erano aumentati di diversi milioni! Era una quantità di gran lunga superiore al totale che aveva guadagnato dopo aver fatto innumerevoli massacri negli ultimi giorni.


Era ovvio che la bestia spirituale che aveva appena ucciso doveva essere una forma di vita straordinaria.


Il frutto kirin continuò ad emanare una luce brillante come un sole. Mentre fissava impotente la bestia spirituale abbattuta, le sue grida divennero ancora più spaventate.


Le sue urla erano sempre più forti e insistenti.


Lin Ming non si fermò. Si precipitò verso il frutto kirin.


Sapeva che questo frutto kirin aveva una sua coscienza, ma trovava strana la sua reazione. Perché stava gridando?


Tuttavia gli altri praticanti di arti marziali non avrebbero lasciato che Lin Ming rubasse il frutto.


Un coltivatore magro saltò e attaccò Lin Ming. La sua forza spirituale si condensò formando una frusta nera e scaglie ricoprirono il suo corpo, facendogli emanare un'aura bestiale. Questa era la combinazione tra l'anima di una bestia spirituale e delle rune; era una tecnica estremamente bizzarra.


Una frusta nera sfrecciò nell'aria, fluiva come se fosse fatta di metallo nero liquido. Mentre squarciava il vuoto, cercò di costringere Lin Ming a ritirarsi.


Tuttavia il giovane si rifiutò di arretrare. Scagliò un pugno verso la frusta di metallo, facendo risuonare un potente clangore.


<em>Ding!</em>


Le fiamme divamparono in ogni direzione.


Tutti rimasero scioccati, che fisico incredibilmente forte!


Lin Ming sfruttò l'impatto della frusta per accelerare.


Allo stesso tempo, scagliò delle luci di lancia con le mani, facendo esplodere le teste delle persone che lo stavano attaccando a sorpresa!


Era una forza terrificante!


Chiunque lo ostacolasse moriva senza eccezioni. Per un po' nessuno osò attaccarlo.


Nonostante ci fosse un tesoro di fronte a loro, Lin Ming era praticamente una bestia feroce dalle spoglie umane, era impossibile ottenerlo. Potevano solo morire affrontandolo.


Come poteva essere così forte un umano?


Mentre Lin Ming fu sul punto di raggiungere il frutto kirin, trattenne il respiro ed entrò in allerta. Aveva sentito un'aura terrificante provenire dal frutto.


"Cos'è quello?"


Lin Ming concentrò lo sguardo sulla roccia dove stava crescendo il frutto kirin.


La sua percezione divina fu accecata dalla tempesta spirituale sconfinata che vorticava attorno a lui. Poteva contare solo sulla sua vista per percepire l'ambiente attorno.


Finora aveva pensato che il frutto kirin stesse crescendo su una roccia nera. Ma ora che era a soli trenta piedi di distanza, vide che era un osso.


Era un osso immenso. Si estendeva per entrambi i lati della montagna ed era coperto da strati di suolo grigio, così non si riusciva a distinguere cos'era davvero.


L'osso emanava una pressione spaventosa, sembrava che stesse reagendo alle urla del frutto kirin.


Lin Ming si rese conto che qualcosa non tornava. L'enorme osso rilasciò una luce abbagliante e della foschia fuoriuscì dal suo interno, formando un'enorme scimmia d'acqua alta oltre venti piedi.


Quando questa scimmia d'acqua apparì, ruggì con rabbia. I suoi pugni erano ricoperti di peli affilati come aghi d'acciaio. Scagliò dei pugni, facendo distorcere il vuoto. Poi mirò al petto di Lin Ming.


Durante questo momento critico, Lin Ming sollevò la lancia per bloccare la raffica di colpi. Il suo corpo tremò come se fosse stato schiacciato da una montagna.


L'enorme impatto lo costrinse ad arretrare di diversi passi.


Proprio quando stava per ottenere il tesoro, questa bestia sbalorditiva lo aveva bloccato. Lin Ming si accigliò.


Scuotendo la lancia, innumerevoli luci sfrecciarono nello spazio come un caleidoscopio, tutte mirarono verso la scimmia d'acqua.


Una bestia spirituale e un umano, entrambi sembravano possedere una forza infinita e usarono una tecnica spirituale dopo l'altra.


La scimmia d'acqua scagliava innumerevoli frecce d'acqua ampie quanto un secchio, crivellando il suolo.


Anche l'aura di Lin Ming era straordinaria. La sua lancia era sinuosa e delle piccole scaglie da Vero Drago iniziarono ad apparire sulla sua pelle. Poi un Drago Azzurro fuoriuscì dal suo corpo, artigliando l'aria mentre combatteva al suo fianco.


Alcuni praticanti di arti marziali cercarono di intervenire, ma furono fatti a pezzi dai venti taglienti.


Anche il più potente re Zilin e lo spirita vestito di broccato avevano le loro preoccupazioni e non parteciparono alla battaglia. Le loro espressioni erano davvero scontente.


Lin Ming era troppo potente. Anche se avessero provato ad attaccarlo a sorpresa, non potevano fare nulla contro di lui.


In quel momento, si formò un buco profondo dieci piedi nella pietra dura come il diamante sotto i piedi di Lin Ming.


Non doveva guardarsi indietro per sapere che il re Zilin gravemente ferito e il potente spirita vestito di broccato lo stavano adocchiando avidamente. Tuttavia non ci badò. Doveva ottenere ad ogni costo questo frutto kirin. Anche se qualcuno avesse provato ad approfittarsi della situazione, non lo avrebbe comunque temuto.


<em>'Devo finire velocemente questa battaglia e assicurarmi che non abbiano l'occasione di intromettersi!'</em>


Pensando a questo, lo sguardo di Lin Ming brillò. In quel momento, la scimmia d'acqua scagliò un altro pugno, sollevando un'ondata mostruosa di forza spirituale.


Inaspettatamente, Lin Ming non cercò di evitare affatto l'attacco. Invece, una debole luce nera brillò sul suo spirito da battaglia blu.


Questo bagliore nero si espanse rapidamente.


<em>Whorl whorl whorl!</em>


<em>Alla fine divenne un enorme vortice.</em>


<em>Mentre scattava, Lin Ming afferrò i pugni della scimmia d'acqua.</em>


<em>Una potente corrente percorse il suo corpo. Dopo essere avanzato allo stadio delle nove stelle del palazzo del Dao, il suo fisico era diventato più forte di alcune stirpi reali sagge in termini di resistenza e intensità. Anche così, il sangue iniziò a colare dai suoi occhi, dal suo naso e dalle sue orecchie.


Allo stesso tempo, uno spirito da battaglia sfrecciò in avanti come un drago, abbattendosi sulla scimmia insieme al vortice nero.


Questo mulinello era un buco nero!


<em>Roar!</em>


Il buco nero esplose. Anche la potente scimmia d'acqua che era stata nutrita dal potere spirituale giorno e notte iniziò a disperdersi a causa della forza del bagliore cupo...


</em><em></em><em></em>
                                


                                



