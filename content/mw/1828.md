---
title: Capitolo 1828 – La Fine del Campo di Battaglia
pubDate: 2025-12-15T08:37:10.449Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Signor... Signor Dugu!"


L'uomo grasso impallidì. Dal suo punto di vista, il Re del Mondo con una gamba sola era un'esistenza divina, eppure era stato ucciso come una gallina?


Aveva la sensazione di avere un incubo bizzarro.


La lancia di Lin Ming sembrava mediocre e semplice, perché il Re del Mondo con una gamba sola Nazione Marziale Celeste era riuscito ad evitarla?


Comunque, secondo lui, anche se il Re del Mondo con una gamba sola avesse scelto di non schivare, quel colpo non avrebbe dovuto fargli nulla.


Erano tutti storditi, non solo l'uomo grasso. Data la loro percezione limitate, naturalmente non erano riusciti a vedere le leggi misteriose nel colpo di lancia di Lin Ming, né erano riusciti a capire quanto fosse stato veloce. A causa della confusione portata dalle leggi dello spazio e del tempo, l'attacco di Lin Ming aveva dato la sensazione di un'illusione infinita, facendolo sembrare incredibilmente lento.


"Tu... sei quell'umano dalla città dell'Imperatore!"


L'uomo grasso si ricordò di Lin Ming. Nella città dell'Imperatore l'aveva notato perché era un umano. Poi impallidì come se si stesse ricordando qualcosa di terrificante.


Non era un idiota, aveva pensato all'istante a chi poteva essere davvero Lin Ming!


Tuttavia, prima che potesse dire qualcosa, la Lancia del Sangue della Fenice stava già puntando verso la sua cola.


Quando l'uomo grasso vide questa lancia avvicinarsi, cercò di spostarsi. Ma in quel momento sentì il suo corpo venire bloccato dal potere inspiegabile delle leggi, radicando ogni sua azione sul posto. Tutto ciò che poteva fare era fissare impotente la lancia.


<em>'Questo è il motivo per cui il signor Dugu non è riuscito ad evitare quel colpo assassino?'</em>


Questo fu l'ultimo pensiero del grassone nel campo di battaglia del Sogno Akashico. Con un lieve scoppiettio, la lancia penetrò la sua gola.


Era stato ucciso all'istante.


Erano morte due persone di fila, e una di loro era un grande esperto come il Re del Mondo con una gamba sola. Anche così, Lin Ming non aveva emanato la sua aura e sembrava non avesse fatto un solo passo.


Era una scena davvero spaventosa.


"Dio della morte Lin Muk..."


Esclamò qualcuno. Non erano completamente ignoranti riguardo alle dicerie che si erano diffuse in giro. Sapevano che c'era un giovane terrificante che aveva ucciso l'Empireo Miriade di Fantasmi e che aveva dato la caccia a Re del Mondo e a Grandi Re del Mondo.


Per loro, un Grande Re del Mondo era un'esistenza irraggiungibile, ma per Lin Ming era solo un gruppetto di punti merito che camminava.


Ripensarono a cosa aveva detto Lin Ming dopo aver ucciso il Re del Mondo con una gamba sola.


Come potevano non capire chi era?


"Ha ucciso abbastanza da raggiungere... un miliardo di punti."


Tutti lo trovarono difficile da immaginare. I punti merito che Lin Ming aveva menzionato dovevano comprendere un calcolo di punti. La quantità originale doveva essere una cifra astronomica.


Lin Ming si girò e guardò le persone attorno tutte spaventate a morte.


"Smammate!"


Disse con durezza Lin Ming. Non poteva disturbarsi ad uccidere questi deboli.


Così la gente si disperse in gruppi, volando in ogni direzione.


Tuttavia molti discepoli del Palazzo Zenith rimasero. Questo perché la loro apprendista senior Yu Luo non si era mossa.


Yu Luo guardò Lin Ming. Voleva parlare, ma esitò.


Lin Ming guardò Yu Luo. Durante questo viaggio nel campo di battaglia del Sogno Akashico, Lin Ming li aveva incrociati due volte; si poteva dire che fossero stati destinati ad incontrarsi. Inoltre, quando Lin Ming era entrato nel campo di battaglia del Sogno Akashico, aveva usato un gettone del Palazzo Zenith per farlo.


"Il loto misterioso della sorgente è vostro."


Lin Ming aveva già sentito parlare di questa medicina spirituale dal Palazzo Zenith e dalle altre organizzazioni qui. Visto che valeva meno di una pillola trascendente, Lin Ming non ne aveva affatto bisogno.


Se l'avesse data al Palazzo Zenith, poteva essere considerato un completamento del loro ciclo di karma.


"Lin Muk..."


Yu Luo sembrava voler dire qualcosa, ma Lin Ming era già scomparso. Rimaneva solo l'eco della sua voce nella valle della montagna.


Con il passare del tempo, il nome del Dio della Morte Lin Muk divenne famoso come non mai, ma dopo un po', la gente iniziò a parlarne di meno. Era apparso un po' di volte, ma alla fine era svanito completamente.


Tuttavia, in quel momento, la maggior parte dei maestri nel campo di battaglia del Sogno Akashico, a parte il Dio Demoniaco del Caos che si stava ancora nascondendo da qualche parte, era già perita.


Per quanto riguardava Lin Ming, tornò ancora nel regno mistico dove il Maestro della Strada Asura e l'antico re spirita avevano combattuto. Iniziò a meditare pacificamente sulle leggi di quell'antica rovina.


La sua coltivazione era aumentata troppo velocemente, aveva bisogno di tempo per stabilizzarla.


Il tempo passò lentamente. Lin Ming meditò con calma al confine dell'abisso. Per quanto riguardava la ragazzina vestita di rosso, galleggiava come un fantasma in quel regno mistico, spesso vagava confusa attorno a Lin Ming. Si sarebbe seduta su una collina nera come la pece e avrebbe osservato le stelle che brillavano in lontananza, come se stesse ricordando qualcosa che era accaduto molto tempo fa.


Lin Ming non sapeva di cosa si stesse ricordando la ragazzina, ma poteva sentire che in questi ultimi giorni parlava sempre più fluidamente e non balbettava così tanto come prima.


Così il periodo il termine di tre anni arrivò...


.....


Al di fuori del campo di battaglia del Sogno Akashico, nella città dell'Imperatore.


Un'aura potente divampò nel cielo.


Le nuvole furono lacerate come pezzi di tessuto.


Un magnifico palazzo emise una luce brillante come un sole, abbagliante e dal potere che ispirava timore reverenziale.


Al di fuori del palazzo c'era un certo numero di domestiche. Stavano tutte contenendo la loro aura; era chiaro che avessero delle coltivazioni sbalorditive.


C'era anche una carrozza dorata delle dimensioni di una montagna dalla luce sconfinata. Si muoveva debolmente nel palazzo fluttuante.


Una figura potente stava tra le nuvole, avvolta dalle ombre. Era impossibile vedere il suo aspetto, ma emanava un'aura vasta e profonda come il mare. Era sicuramente un potentissimo guerriero e nessuno osava sottovalutarlo.


Erano un raduno di grandi organizzazioni. Erano venute qui per incontrare i talenti che erano entrati nel campo di battaglia del Sogno Akashico.


"Presto si concluderà. Certamente i miei discendenti devono aver brillato con gloria, sconfiggendo tutti gli altri eroi."


"Zilin certamente avrà portato onore alla mia razza degli spiriti." Disse un alto re della razza degli spiriti.


"Eheh, solo essere un genio non è sufficiente per diventare prominente. Ci sono alcuni vecchi mostri lì. Stavolta mi chiedo quanti cosiddetti talenti dei loro Sect devono essere stati sconfitti." Disse qualcuno. Naturalmente un genio era terrificante, ma ovviamente erano inferiori ai mostri che avevano coltivato da molto tempo.


Se questi vecchi mostri non avessero badato alla loro reputazione e li avessero attaccati, allora quei giovani avrebbero avuto la peggio.


Questo luogo divenne sempre più affollato. Erano entrate molte organizzazioni nel campo di battaglia del Sogno Akashico. Ora si erano tutti precipitati nella città dell'Imperatore per assistere all'apertura.


Il campo di battaglia del Sogno Akashico era solo una piccola parte del suo universo. Era fin troppo vasto e comprendeva i sette Cieli del Mondo dell'Anima. Esisteva più di un campo di battaglia del Sogno Akashico, e si aprivano in momenti diversi.


Voler entrare nell'universo del Sogno Akashico era facile, ma voler entrare nel campo di battaglia era un discorso diverso. Erano necessari gettoni e anche grandi organizzazioni avevano un numero limitato di gettoni.


In alto nel cielo, un grande portale viola emanava una luce gloriosa e accecante.


Una forza inspiegabile fluiva dal suo interno.


Questo portale era rimasto chiuso per tre anni, e ora finalmente si stava aprendo. Questo segnalava anche la fine del campo di battaglia del Sogno Akashico.


"Stanno uscendo."


Gridò qualcun con entusiasmo tra la folla. C'erano alcune organizzazioni ordinarie particolarmente preoccupate per i loro risultati. Speravano che i loro discepoli avessero potuto mettere in difficoltà i loro rivali e avessero ottenuto un po' di gloria per il loro Sect.


Per molti discepoli, i risultati del campo di battaglia del Sogno Akashico avrebbero influenzato lo sviluppo del loro Sect. Come potevano non essere nervosi?!


In quel momento, il portale viola rimbombò. Raffiche d'aria si sollevarono, seguite da innumerevoli figure.


Un potente odore di sangue e ferro riempì l'aria.


Molti si fecero avanti per accogliere queste persone.


Un giovane volò di fronte ad un vecchio e tirò fuori un gettone. Il vecchio ridacchiò contento.


"Bravo ragazzo, sei stato bravo. Eheh, hai fatto sorridere tuo nonno." Il vecchio diede un colpetto sulla testa del giovane. Poteva vedere la luce del gettone e capì che suo nipote doveva aver ucciso molte persone. Era estremamente orgoglioso dei suoi risultati.


"Meraviglioso, sembra che il mio clan dell'Albero del Sangue se la sia cavata proprio bene. Avete ucciso cinque o sei persone ciascuno... mmh... e anche un Sacro Lord al picco del suo livello? Bene, ne sono molto soddisfatto." Disse l'Anziano del clan dell'Albero del Sangue, guardando i giovani del suo Sect. Portavano strani turbanti che emanavano una forza mistica; erano davvero bizzarri.


"Cosa? Sei rimasto solo tu nel nostro Sect? Chi è stato?!" Gridò con tristezza un altro Anziano. Quando guardò i discepoli feriti di fronte a lui, rivelò un intenso intento assassino.


"La famiglia Dongfang... ha complottato contro tutti voi... bene, molto bene, non credevo che sarebbero stati così feroci!" Disse stringendo i denti un altro maestro.


Tutte le varie organizzazioni iniziarono a cercare i loro discepoli tra le folle.


Alcuni furono contenti di vedere i risultati sbalorditivi dei loro discepoli, altri strinsero i denti, pronti a vendicarsi dei loro nemici.


Per un po' la scena si riempì di attività.


Masse di persone gironzolavano di fronte al muro dell'Imperatore Divino.
                                


                                



