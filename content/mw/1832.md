---
title: Capitolo 1832 – Vicino a Sheng Mei
pubDate: 2025-12-15T08:37:10.450Z
tags:
    - mw
---


<em>Capitolo sponsorizzato, ringraziamo Matteo!
4 capitoli in coda, 0/5
-Schadenfreude</em>


"Ghiacciaio delle Terre Desolate? Stai dicendo che quell'umano era seppellito nella neve, metà congelato, e quando il tuo Palazzo Zenith è andato a cercare il drago di ghiaccio senza corna, ha finito con il trovare Lin Muk invece?"


I membri del Palazzo Zenith erano stati portati via da un certo numero di Sect ed erano stati interrogati separatamente, così presto la verità sarebbe venuta a galla.


Il Palazzo di Zenith naturalmente non osò nascondere nulla riguardo a Lin Ming, incluso come avevano frainteso il suo livello all'inizio e di come avevano intenzione di usarlo come oggetto di studio per perfezionare il loro metodo di coltivazione dell'anima e dell'energia.


"Agli inizi del Sacro Lord? Cosa? Stai dicendo che quando lo hai incontrato, era solo agli inizi del Sacro Lord?"


Diversi Grandi Re del Mondo si alzarono sentendolo. I membri del Palazzo Infernale erano particolarmente agitati.


"Vecchio, stai dicendo che quel Lin Muk era solo agli inizi del Sacro Lord?"


I discepoli diretti dell'Empireo Miriade di Fantasmi erano tutti sacchi d'ossa incredibilmente magri. Tuttavia ognuno di loro era molto alto. Uno di queste discepoli era un vecchio dai capelli verdi. Sollevò il vice maestro di palazzo come una gallina.


Il vice impallidì. Era una nullità in confronto ad una persona del genere.


"Non oserei mentire."


Disse con riluttanza.


"Stai dicendo che il mio onorabile maestro è stato sconfitto da un membro della giovane generazione agli inizi del Sacro Lord?!"


Gli occhi del vecchio con i capelli verdi divennero rosso sangue, come se fosse sul punto di divorare vivo il vice. I discepoli del Palazzo Infernale erano tutti coperti da una cupa energia yin e la loro condotta era strana e bizzarra. Non sarebbe stato affatto sorprendente se fossero cannibali.


I palmi del vice iniziarono a sudare. Strinse i denti e annuì: "A meno che Lin Muk non mi abbia ingannato deliberatamente... ma dovrebbe essere vero che la sua età scheletrica sia estremamente bassa..."


La pressione sul Palazzo Zenith era davvero enorme. Non sarebbe finita affatto bene se una delle organizzazioni qui si fosse arrabbiata. C'era la possibilità che tutto il Palazzo Zenith sarebbe stato annientato.


"Umpf!"


Il vecchio con i capelli verdi tossì con rabbia. L'Empireo Miriade di Fantasmi aveva perso contro un piccolo bastardo e questo lo faceva infuriare al solo pensiero. Aveva molta rabbia da sfogare, ma non sapeva su chi.


E in quel momento, un uomo di mezz'età vicino disse: "Vecchio Lu, smettila di arrabbiarti per questa umiliazione. Tutti gli indizi indicano che questo Lin Muk è davvero un membro della giovane generazione ed è un individuo mostruosamente talentuoso, così tanto che non possiamo nemmeno immaginarcelo. Sarebbe inutile sfogare la rabbia sul Palazzo Zenith."


L'uomo di mezz'età proveniva dal Palazzo Divino del Caos.


Il Palazzo Divino del Caos e il Palazzo Infernale erano nemici giurati, ma in quel momento, entrambi i loro antenati erano stati sconfitti da un giovane, l'Empireo Miriade di Fantasmi era perfino stato ucciso, mentre il Dio Demoniaco del Caos era stato costretto a nascondersi senza osare apparire di fronte a Lin Ming. Solo quando il campo di battaglia del Sogno Akashico si era riaperto se n'era andato frettolosamente.


Avendo un nemico comune, l'ostilità tra i due Sect si era alleviata.


"Dobbiamo discutere delle contromisure e su come cercare Lin Muk. Ha provocato così tante persone nel campo di battaglia del Sogno Akashico che è diventato un nemico pubblico. Inoltre ha sicuramente qualche segreto, altrimenti sarebbe stato impossibile per lui crescere fino a questo punto. Forse ha ottenuto una qualche antica occasione fortunata."


Nei tempi antichi, gli umani erano stati alla pari con gli spirita. Alcuni loro esperti avevano delle cripte nascoste dal valore astronomico!


"Sì, dobbiamo trovarlo assolutamente. Sospetto che abbia già lasciato la città dell'Imperatore ormai. Che peccato, dopo che un praticante di arti marziali entra nel campo di battaglia del Sogno Akashico, il suo vero corpo verrà sigillato dalle leggi in uno spazio differente, così sarà impossibile da trovare. Altrimenti tutto sarebbe stato molto più facile."


Molte figure di alto livello iniziarono a formulare dei piani insieme. Lin Ming li aveva insultati tutti e probabilmente portava con sé un qualche tesoro nascosto. E, aspetto più importante, Lin Ming era solo un membro della giovane generazione non ancora cresciuto. Come avrebbero potuto lasciarlo andare?


Mentre gli Anziani stavano tramando, scoppiò un gran trambusto.


"Cos'è?" Ruggì il vecchio Lu. "Perché state facendo tutto questo rumore?!"


"Anziano, qualcuno si è avvicinato al muro dell'Imperatore Divino. Potrebbe essere..."


Prima che questa persona finisse di parlare, il vecchio con i capelli verdi si era precipitato fuori, accompagnato da altre figure di alto livello di grandi Sect, tutti traboccavano di intento omicida.


Il Muro dell'Imperatore Divino rilasciava una pressione terrificante, impedendo a chiunque di avvicinarsi troppo, non importava quanto si fosse talentuosi. Perfino gli Empirei non facevano eccezione.


Nessuno poteva violare le leggi dell'universo del Sogno Akashico.


Ma c'era un'eccezione. Se una persona avesse ottenuto i requisiti per lasciare il suo nome. Allora il muro dell'Imperatore Divino avrebbe lasciato che questo coltivatore si avvicinasse per incidere il suo nome.


Ora che qualcuno si stava avvicinando al muro dell'Imperatore Divino, pensarono tutti ad una persona: Lin Muk!


<em>Bang bang bang!</em>


Masse di persone si lanciarono verso il muro dell'Imperatore Divino. Potevano vedere in lontananza un giovane vestito di blu che volava verso il muro con un'espressione compiaciuta. La pressione terrificante che spaventava tutti gli altri sembrava non esistere per lui. La sua andatura era calma e tranquilla mentre si avvicinava.


Gli altri potevano vedere solo la sua schiena.


"È lui, è Lin Muk!"


Dedussero immediatamente molte persone. Durante questa fase del campo di battaglia, solo Lin Ming era riuscito ad ottenere l'approvazione del muro dell'imperatore Divino.


"Questo maledetto moccioso!"


Disse qualcuno con rabbia per poi volare verso Lin Ming. Ma prima che questa persona si avvicinasse troppo, non riuscì a continuare a causa dell'enorme pressione emanata dal muro.


Ma era già preparato. Quando arrivò al limite, sfoderò la sua spada.


"Fonditi con la mia forza spirituale, Spada Spirit!"


Questa persona riversò tutta la sua forza spirituale nella lama. L'arma sfrecciò nell'aria, avvicinandosi alla schiena di Lin Ming.


Tuttavia, anche questa spada era governata dalle leggi della città dell'Imperatore e dalla pressione del muro. La spada riuscì solo a volare per diverse migliaia di piedi prima di esplodere e di perdere la sua forza spirituale. La persona che l'aveva lanciata tossì con forza, indietreggiando mentre impallidiva.


Aveva subìto un forte contraccolpo.


"Non essere imprudente, non possiamo avvicinarci al muro dell'Imperatore Divino! Ed è anche estremamente pericoloso per chiunque osi attaccarlo!"


Qualcuno bloccò chi stava per attaccarlo. Dall'inizio alla fine, Lin Ming non si era nemmeno voltato mentre continuava a volare verso il muro dell'Imperatore Divino.


"Cosa facciamo? Rimaniamo a guardare mentre fa quello che vuole?"


Disse qualcuno con riluttanza. Molti scossero le teste, in effetti erano impotenti. Potevano solo fissare storditi Lin Ming che volava in avanti. E ciò che era ancora più avvilente era che non potevano nemmeno vedere il suo volto.


"Questo umano, vuole incidere il suo nome nel muro dell'Imperatore Divino."


Il muro dell'Imperatore Divino era un'enorme montagna divina e una delle mura naturali della città. Mentre volava, Lin Ming al confronto sembrava un granello di polvere, quasi invisibile.


Lin Ming volò sempre più in alto mentre sceglieva un posto dove colpire.


Incidere il proprio nome non era difficile, era guadagnare i punti necessari ad esserlo.


Alla fine si fermò. L'area che aveva scelto non sembrava particolarmente speciale, ma vicino si potevano vedere due caratteri scritti in maniera splendida e fluida: Sheng Mei!


<em>Nota traduzione: i caratteri sarebbero "圣美".</em>


Questa firma sembrava essere composta da fenici gemelle che danzavano nel cielo e contenevano il profondo significato di numerose leggi. Se un'organizzazione avesse potuto copiare questi due caratteri, sarebbe diventata l'eredità più preziosa del suo Sect.


<em>Ca!</em>


Lin Ming estrasse la lancia del drago nero!


Quando l'arma apparì, emanò un'aura vasta e antica. Anche il muro dell'Imperatore Divino non poteva sopprimerla completamente.


"Ha scelto un posto vicino all'Imperatrice Sheng Mei. Vuole incidere i suoi caratteri vicino all'Imperatrice Sheng Mei!"


"Cosa?!"


Gridarono alcuni quando si resero conto delle intenzioni di Lin Ming.


Sheng Mei era la dea degli spirita. Ora un umano voleva incidere il suo nome vicino alla loro divinità. Questo intaccò la mentalità fragile di tutti gli spirita presenti.


Era una provocazione nei confronti dei praticanti di arti marziali spirita di questa generazione, perché nessuno di loro era riuscito ad ottenere i requisiti per incidere il suo nome sul muro. Nell'ultimo milione di anni, in tutti e sette i Cieli, solo Sheng Mei si era guadagnata il diritto di lasciare il suo nome sul muro dell'Imperatore Divino.


Per quanto riguardava loro, erano tutti praticanti di arti marziali ordinari che non erano stati riconosciuti.


Ora, un mero umano aveva intenzione di incidere il suo nome vicino a Sheng Mei per essere alla pari con lei, facendoli sembrare perfino una coppia.


Come potevano non infuriarsi?


"Questo bastardo!"


Alcuni strinsero i pugni per la rabbia. Lin Ming alla fine si mosse. La lancia del drago nero si mosse con fare epico. Iniziò ad incidere la parete, emettendo un forte clangore. Allo stesso tempo, sollevò innumerevoli scintille!


Il modo di scrivere di Lin Ming era fluido come la danza di draghi e fenici, e ogni tratto conteneva uno spaventoso intento omicida. Guardare i suoi caratteri era come osservare un Asura su una carrozza dorata che si faceva strada in un campo di battaglia, soverchiando ogni nemico!


Innumerevoli frammenti di pietra volarono via, ma questi pezzi furono riassorbiti dal muro dell'Imperatore Divino, lasciando solo delle linee. Ma ciò che sorprese la gente attorno era che Lin Ming non lasciò il nome Lin Muk, ma Ghiaccio Polare Lin!


"Ghiaccio Polare Lin, è il titolo di Lin Muk?"


"Non sappiamo nemmeno se Lin Muk è il suo vero nome. Probabilmente se l'è inventato sul posto quando ha incontrato quei discepoli del Palazzo Zenith."


Il motivo per cui Lin Ming era apparso all'improvviso nel ghiacciaio della terra desolata era davvero sospetto. Probabilmente riguardava qualche grande segreto, così era ragionevole che avesse dato un nome falso.


La gente non sapeva nemmeno se il titolo di Ghiaccio Polare Lin fosse vero o no.


"Lo odio a morte!"


Il vecchio Lu tremò. Tutti potevano solo rimanere a fissare Lin Ming senza poter intervenire.


"Bloccate la città dell'Imperatore!"


Ruggì qualcuno.


"È troppo tardi. Non ci sono Empirei e anche se ci fossero, non potrebbero comunque avvicinarsi al muro dell'Imperatore Divino. Possiamo bloccare tre lati della città, ma a Lin Muk non importa affatto."


"Ha provocato apposta la dea della mia gente! È un crimine imperdonabile!"


"Maledetto! Se un giorno potrò incidere il mio nome sul muro dell'Imperatore Divino, rovinerò i suoi caratteri!"


Disse con riluttanza un genio spirita, ma nessuno credette alle sue parole. Nemmeno i suoi amici pensavano che avrebbe avuto la minima possibilità di incidere il suo nome sul muro dell'Imperatore Divino.
                                


                                



