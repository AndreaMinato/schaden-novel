---
title: Capitolo 1836 – Catena Montuosa del Dio Caduto
pubDate: 2025-12-15T08:37:10.450Z
tags:
    - mw
---


<em>Capitolo sponsorizzato, ringraziamo Matteo!
10 (edit delle ore 20:00, altri dieci di Matteo!) capitoli in coda, 0/5
-Schadenfreude</em>


Tra la folla, Lin Ming sentì costantemente alcune voci irritanti.


Non sottovalutava i praticanti di arti marziali del Mondo dell'Anima, così mostrò ancora più cautela. In una città in cui nessuno aveva un'età scheletrica superiore ai 3000 anni, combinato con la Tecnica della Rinascita del Corpo, non credeva che nemmeno un Empireo potesse riconoscerlo.


Lin Ming era sicuro che nessuno si sarebbe reso conto di chi era.


Si spostò tra la folla senza attirare l'attenzione, facendosi strada nelle profondità della città della Guardia Oceanica, dove c'era una pagoda di vetro ottagonale.


La metà superiore della pagoda era nascosta tra le nuvole ed emanava un'energia gelida e una strana forza mistica.


Sulle mura esterne di questa pagoda, si poteva vedere dei preziosi specchi che irradiavano increspature di luce.


Innumerevoli rune scintillavano, piovendo attorno alla pagoda come un'ondata di luce.


Ad ogni piano della pagoda, si potevano vedere dei responsabili di guardia.


Questa pagoda ad otto lati era il motivo principale per cui Lin Ming era venuto nella città della Guardia Oceanica.


L'universo del Sogno Akashico era misterioso e vasto. C'erano innumerevoli occasioni fortunate e pericoli in questo piano.


Inoltre le varie razze venivano tutte qui all'avventura per fare esperienza. Tutte queste organizzazioni formavano una società complessa.


Le informazioni in particolare erano estremamente importanti. C'erano alcune grandi organizzazioni che come mestiere scambiavano informazioni e avevano costruito delle torrette ad otto lati attraverso molte grandi città dell'universo del Sogno Akashico.


In un certo modo, era simile al Segreto Celeste della Strada Asura.


Camminando lentamente verso la sala principale della pagoda, un responsabile fissò Lin Ming senza dire una sola parola.


Lin Ming non disse nulla. Arrivò al primo piano della pagoda e tirò fuori una medicina spirituale.


Era uno dei tesori che aveva trovato nella Caverna Spirituale; poteva essere usato da un Re del Mondo per attaccare un Grande Re del Mondo ed era ritenuta molto preziosa.


Vedendola, lo sguardo del responsabile si accese. "Una medicina seconda solo ad una medicina trascendente. Potrà chiedere qualunque informazione al di sotto delle sei stelle. Che tipo di informazione sta cercando?"


"Sacre Scritture, pagine dorate." Disse con energia vigorosa Lin Ming, la sua voce corrispondeva al suo aspetto robusto.


Nell'universo del Sogno Akashico, in realtà esistevano molte leggende e frammenti di informazioni riguardo alla pagina dorata. Scoprire metodi per ottenerle non era difficile, ma soddisfare i requisiti per farlo era una questione completamente diversa.


Ad esempio, nel campo di battaglia del Sogno Akashico, si poteva scambiare un miliardo di punti merito per una pagina dorata.


Il responsabile non disse nulla. Una luce gentile fuoriuscì dalla sala e avvolse Lin Ming, che non resistette.


Una lunga sezione di informazioni si riversò direttamente nella sua mente.


Queste informazioni riguardavano notizie su diverse pagine dorate, una parlava perfino della possibilità di poter rubare una pagina dorata dal Ghiaccio Polare Lin.


Vedendola, Lin Ming rimase senza parole. Avrebbe dovuto rubare la sua pagina dorata?


Inoltre precisavano che perfino Sheng Mei e l'Imperatore spirituale possedevano pagine dorate.


Naturalmente al suo livello era impossibile per Lin Ming pensare di ottenere pagine dorate da una terra sacra di Vere Divinità.


L'espressione di Lin Ming non cambiò. Lentamente, scoprì qualcosa di interessante mentre esaminava le informazioni. Era...


La Montagna Spirituale del Dio Fantasma!


Lin Ming sussultò. Non era rimasto nell'universo del Sogno Akashico per molto tempo, così non aveva mai sentito parlare di questo luogo. Il motivo per cui l'aveva scelto era perché era segnato. Quest'area rientrava nel raggio di un milione di chilometri dalla città della Guardia Oceanica e le persone che potevano entrarci dovevano avere un'età scheletrica entro un certo limite. Era relativamente più sicuro.


"Voglio sapere più informazioni riguardo alla Montagna Spirituale del Dio Fantasma." Disse Lin Ming.


"Naturalmente. Ti daremo informazioni sulla Montagna Spirituale del Dio Fantasma gratuitamente."


Disse lentamente il responsabile. Poi altre informazioni apparirono nella mente di Lin Ming, che non le rifiutò.


Dopo aver saputo queste informazioni, Lin Ming sussultò, il Montagna Spirituale del Dio Fantasma era un posto estremamente strano.


Sopra di esso c'erano innumerevole piattaforme di santuari. Le leggende dicevano che se uno avesse potuto ottenere l'illuminazione su di esse avrebbe potuto ottenere una pagina dorata.


"Ottenere l'illuminazione? Cos'è considerato tale?" Mormorò sorpreso Lin Ming. Anche se questo obiettivo sembrava semplice, in realtà era assurdamente difficile.


Lin Ming guardò il responsabile, che scosse la testa dicendo. "Non sono sicuro dei dettaglia per quanto riguarda cosa significa ottenere un'illuminazione. Ma so che è incredibilmente difficile ottenere questa pagina dorata dalla catena montuosa del Dio Caduto. Ha intenzione di andare nelle piattaforme per comprendere i princìpi? Ogni anno innumerevoli geni si recano alla catena montuosa del dio caduto per fare un tentativo, ma nessuno di loro ci è mai riuscito. Alcuni sospettano che la pagina dorata non esista nemmeno."


"Nessuno ci è mai riuscito? Nemmeno l'Imperatrice Spirituale ci è riuscita?" Chiese Lin Ming. Il talento di Sheng Mei era indubitabile. Il responsabile scosse di nuovo la testa. "È ovvio no? Altrimenti la pagina dorata sarebbe stata già portata via dall'Imperatrice Spirituale. Perché sarebbe rimasta ancora lì?"


Disse il responsabile. Lin Ming rimase in silenzio.


Come aveva detto il responsabile, lLe pagine dorate ancora disponibili erano qui perché gli innumerevoli maestri e giovani membri d'élite del Mondo dell'Anima non erano riusciti a prenderle. Erano tutte estremamente difficili da ottenere.


Quelle più facili da prendere erano state già prese.


Sheng Mei non aveva mai ottenuto l'illuminazione...


Lin Ming si accigliò. Voler ottenere questa pagina dorata non sarebbe stato affatto facile!


Anche se sapeva che sarebbe stato arduo, voleva comunque fare un tentativo.


Un tesoro impareggiabile come le pagine dorate non richiedeva solo forza, ma anche un grande destino. Lin Ming aveva già analizzato una delle pagine dorate e credeva di non essere da meno in quanto a forza od occasioni fortunate. Se ci fosse stata anche la minima speranza di poter avere successo, naturalmente non si sarebbe perso questa occasione.


Riorganizzando i suoi pensieri, Lin Ming scattò e scomparì, sfrecciando dritto verso la Montagna Spirituale del Dio Fantasma.


.....


Nell'orizzonte lontano, in una terra mistica.


Le enormi stelle brillavano.


Tra due astri splendenti, c'era un'enorme catena montuosa, così vasta che sembrava un pilastro che sorreggeva il cielo.


Al centro di questa catena montuosa che si estendeva in lontananza, c'erano numerosi palazzi opulenti.


Ogni edificio emanava un'aura misteriosa e sconfinata.


Se un estraneo fosse venuto qui, avrebbe gridato con allarme. L'aura di questi palazzi era così vasta che sembravano ospitare degli Empirei.


Quel giorno, alla base della montagna divina centrale, un gruppo di persone erano inginocchiate a terra. Tra di esse c'erano diversi vecchi in una postura rispettosa.


Quei vecchi trattennero le loro aure nel tentativo di minimizzare la loro presenza. Ma era evidente che fossero incredibilmente potenti.


Erano Anziani della razza degli spiriti, insieme ad alcuni vecchi sconosciuti. Tuttavia ognuno di loro aveva una forza superiore o pari a quella di un Grande Re del Mondo.


Anche il Dio Demoniaco del Caos era in questo gruppo.


"Lin Muk... Ghiaccio Polare Lin..."


Riecheggiò la voce di un vecchio, priva di emozione.


Il Dio Demoniaco del Caos aveva narrato gli eventi del campo di battaglia del Sogno Akashico. E si stava rivolgendo al padrone di questa catena montuosa divina: il Re Divino del Grande Brahma.


La pagina dorata che Lin Ming possedeva poteva perfino destare l'interesse di una Vera Divinità.


"O potente Re Divino del Grande Brahma, faccia giustizia per noi per favore. Questo Lin Muk ha rubato il nostro frutto kirin e ha ucciso innumerevoli Grandi Re del Mondo della mia gente... eppure non sappiamo ancora dove sia. La prego di darci la sua gloria divina così da poter trovare questo ladro umano."


"Questi sono gli abiti che indossava il piccolo ladro e portano i residui della sua aura."


Riecheggiò un rimbombo per la catena montuosa, facendo tremare il terreno.


L'abito fluttuò verso l'alto, galleggiando verso le profondità della catena montuosa sconfinata. Era ciò che Lin Ming aveva indossato al Palazzo Zenith quando si era cambiato lì.


Dopo molto tempo, la montagna divina emise un lampo accecante.


Ogni raggio di luce sembrò estendersi in lontananza, illuminando il vuoto dello spazio.


Riecheggiò un'antica voce, sembrava piena di un'aura infinita. Ogni sillaba sembrava condensare rune nel vuoto e risuonare come dei tuoni.


Questo era un ordine a cui non si poteva disubbidire, un'energia trascendente che parlava emettendo il suono del Grande Dao.


"Luce sconfinate, brilla infinitamente. Secondo i 33 Cieli..."


Sentendo questa voce, tutti poterono trattenere a stento l'entusiasmo. Il Re Divino del Grande Brahma stava usando le sue tecniche trascendenti. Poteva cercare chiunque nel Mondo dell'Anima solo basandosi su un filo della sua aura.


.....


Il vento ululò. Lin Ming attraversò fiumi e picchi di montagne, arrivando infinite in una terra vuota e cupa.


Il picco della montagna ora era pieno di rocce dall'aspetto bizzarro e grottesco. Un vento freddo soffiava incessantemente.


C'erano molte montagne di fronte a lui e di fronte ad esse c'era un abisso senza fondo. Qui, era tutto spoglio, privo della minima traccia di vita.


I soli colori qui erano le tinte disperate della terra marrone scuro e delle rocce grigie.


E all'orizzonte, Lin Ming poteva vedere una strana catena montuosa.


L'intera catena montuosa brillava con una debole luce stellare.


Lin Ming aveva una vista acuta. Poteva vedere che ogni puntino di luce era una piattaforma.


Ogni piattaforma del santuario emanava una forza spirituale mistica.


Lin Ming si agitò. In un lampo, presto arrivò in un picco di una montagna vicina.


"Questo posto è la catena montuosa del dio caduto."


Lin Ming non aveva bisogno di esaminare la tavoletta di giada che la pagoda gli aveva fornito per capire che aveva trovato la catena montuosa del dio caduto.


Perché trovò molte aure potenti.


Erano le aure di impareggiabili giovani d'élite e maestri!


Nella catena montuosa del dio caduto, c'era una pagina dorata. Finché uno avesse potuto comprendere con successo i princìpi, avrebbe potuto prenderla. C'erano innumerevoli individui che volevano tentare la fortuna.


E a causa delle leggi di restrizione sull'età scheletrica, nessuno praticante di arti marziali al di sopra dei 3000 anni poteva venire qui. Così questa era una terra dove si radunavano giovani geni. Ogni grande organizzazione avrebbe mandato discepoli impareggiabili della loro generazione per cercare di comprendere i princìpi.


In quel momento, quando guardò una collina vicina, Lin Ming vide che si erano già radunate migliaia di persone.


L'abisso nero come la pece si estendeva di fronte a questa catena montuosa, proprio sotto la montagna. Sul picco della montagna c'erano innumerevoli piattaforme e molte persone erano sedute su di esse. I loro corpi erano avvolti da energia spirituale mentre chiudevano gli occhi in profonda meditazione.


Nelle profondità dell'abisso, si potevano distinguere dei profili di persone...
                                


                                



