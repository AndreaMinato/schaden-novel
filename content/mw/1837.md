---
title: Capitolo 1837 – Yushi Sheng
pubDate: 2025-12-15T08:37:10.450Z
tags:
    - mw
---


<em>Capitolo sponsorizzato, ringraziamo Matteo!
9 capitoli in coda, 0/5
-Schadenfreude</em>


"Ci sono molti membri d'élite qui..."


Lin Ming era sulla montagna, sondava l'ambiente attorno con la sua percezione divina. Scoprì che c'erano molti geni al livello di discendenti di grandi Empirei qui.


Sia in quanto a dimensioni che in quantità, i maestri del Mondo dell'Anima superavano di gran lunga quelli del Regno Divino. Così naturalmente avevano molti più talenti.


Era davvero una scena spettacolare vedere così tanti membri d'élite radunati qui!


C'erano anche delle persone che rimanevano qui per decine di anni. C'erano anche delle persone che si erano fermate per coltivare nella catena montuosa del dio caduto.


Tuttavia, coltivare qui non era necessariamente la scelta più saggia. Questo perché le leggi qui erano estremamente volatili, e senza un livello di percezione assurdamente elevato era impossibile comprendere queste leggi.


"Gli spirita sono davvero formidabili. Probabilmente sono ancora più potenti dei saggi..."


Lin Ming non poté che riconoscere che il divario di forza tra l'umanità e gli spirita era più grande di quanto avesse immaginato.


Lin Ming era sicuro che il motivo per cui erano riusciti a svilupparsi così fosse dovuto all'esistenza dell'universo del Sogno Akashico. Era una terra dalle ricchezze inimmaginabili, eredità e altri tesori del genere. Il Regno Divino non aveva nulla di paragonabile.


Ma per qualche motivo, gli spirita potevano confrontarsi con loro. Così, quali erano i loro vantaggi?


Lin Ming era convinto che ci doveva essere un motivo dietro la loro potenza e così dovevano esserci delle ragioni dietro ad un declino.


I saggi avevano primeggiato per così tanto tempo ed erano rimasti gloriosi come un tempo; doveva esserci un motivo.


<em>Woosh! Woosh! Woosh!</em>


Da sotto la montagna, nell'abisso nero come la pece, le persone volavano fuori costantemente.


Le persone che stavano uscendo avevano tutte espressioni avvilite e sembravano estremamente stanche.


Dei servi li attendevano sopra la montagna, tutti accorsero a porgere i loro saluti ai loro maestri.


"Quello è il vice della sala del drago di sangue. In passato era uno dei talenti più orgogliosi del mondo Celeste del Sogno. La sua età scheletrica supera appena i 1200 anni. Mi chiedo se sia riuscito ad ottenere un'illuminazione sotto la Montagna Spirituale del Dio Fantasma!"


Disse qualcuno quando vide questa figura importante.


Nonostante ci fosse una restrizione sull'età scheletrica di 3000 anni, in pratica, erano per lo più talenti di circa mille anni a venire qui. I geni di 2000-3000 anni erano già venuti qui numerose volte e non volevano sprecare più tempo qui. Dopotutto la catena montuosa del Dio Caduto aveva un pessimo ambiente per coltivare.


"Mm? Non è il signorino Wanyan del tempio del Sole Dorato? È anche uno dei geni più grandi della sua generazione. Sono venuti fin troppi giovani sbalorditivi qui oggi!"


Esclamò qualcuno con apprezzamento. Anche se era tutti talenti sbalorditivi, persone come il signorino Wanyan erano comunque rare.


"Bai Yuxian, anche lui è un buon talento."


Mormorò un'altra persona. La folla iniziò a discutere di questi grandi talenti che erano volati sulle piattaforme.


Comunque, così tanti geni impareggiabili avevano fallito, uno dopo l'altro. Anche così, non era vergognoso, né sorprendente, nessuno avrebbe provato rimpianto perché fallire era nella norma!


In effetti, non importava quanto fosse grande la reputazione o quanto fosse sbalorditivo il talento di qualcuno, nessuno credeva che fosse possibile ottenere un'illuminazione sulle piattaforme del santuario.


Era semplicemente impossibile!


Perfino l'Imperatrice Spirituale Sheng Mei era stata costretta ad arrendersi. Se gli altri avessero avuto successo dove lei aveva fallito, non sarebbe stato assurdo?


Chi era l'Imperatrice Spirituale Sheng Mei? Era il membro della generazione numero uno indiscusso tra gli spirita. Sia in quanto a forza, che fondamenta, comprensione delle leggi, eredità o qualsiasi altro aspetto, nessuno poteva competere con lei.


"Anche l'Imperatrice Spirituale Sheng Mei ha fallito. Sospetto che non ci sia davvero nulla qui. Forse qualunque cosa ci fosse qui è già svanita perché è passato troppo tempo..."


Mormorò qualcuno con sospetto. In effetti molti lo stavano già pensando.


Mentre tutti stavano parlando, un tipo robusto con una barba da drago si avvicinò e chiese con voce tonante: "In passato, per quanto tempo l'Imperatrice Spirituale è rimasta qui?"


Era Lin Ming. Visto che aveva usato la tecnica della Rinascita del Corpo per creare l'illusione di avere un mare spirituale da spirita, nessuno aveva percepito che era un umano.


Molti rotearono gli occhi sentendo questa domanda. Per membri d'élite sbalorditivi, data la loro velocità di coltivazione, perfino le persone di 2000 anni d'età sembravano giovani.


Per quanto riguardava Lin Ming... non era nemmeno degno di una seconda occhiata. Se fosse stato nel mondo mortale, la maggior parte delle persone avrebbero pensato che fosse qualche imbroglione che vendeva carne di maiale per strada.


Anche una persona del genere era venuta qui per unirsi al divertimento?


"Non dovresti venire in questo posto per giocare zio. Questa catena montuosa del dio caduto è già affollata così."


Nessuno poteva vedere l'età scheletrica di Lin Ming; gli effetti della tecnica della Rinascita del Corpo erano fin troppo realistici.


"Sto solo dando un'occhiata. Mi chiedo quanto tempo l'Imperatrice Spirituale abbia trascorso qui in passato?" Chiese un'altra volta Lin Ming. Era un punto cruciale per lui.


Se Sheng Mei avesse trascorso un breve periodo di tempo qui, allora avrebbe avuto qualche speranza di avere successo. Ma se Sheng Mei avesse passato più di dieci anni qui senza ottenere risultati, allora sarebbe stato problematico. Non aveva così tanto tempo da sprecare qui.


Molti non capivano perché Lin Ming avesse fatto una domanda del genere, ma un giovane vestito di bianco disse: "108 giorni! Non un'ora di più, né una di meno. Durante questo periodo di tempo, Sheng Mei ha cercato di ottenere un'illuminazione 72 volte ed è riuscita ad accendere il terzo sigillo spirituale!"


Il giovane elencò con precisione questi numeri. Per quanto riguardava l'ultima parte, Lin Ming non aveva idea di cosa stesse parlando.


Nella pagoda ad otto lati, aveva solo chiesto informazioni sulle pagine dorate, non aveva chiesto dettagli sulla catena montuosa del dio caduto.


Lin Ming guardò il giovane vestito di bianco. Questo spirita aveva un bell'aspetto e un'aura affascinante. Con una sola occhiata, si poteva capire che provenisse da un Sect straordinario e che fosse considerevolmente talentuoso.


<em>'Una persona che ha un talento superiore al re Bai...'</em> Pensò Lin Ming. Il discepolo diretto dell'Empireo Vasto Universo era il re Bai. Nonostante non fosse così forte in confronto a lui, non tutti potevano superarlo in termini di talenti.


"L'Imperatrice Spirituale Sheng Mei è così formidabile!" Esclamò qualcuno con sorpresa. "108 giorni per accendere tre mari spirituali! Alcuni non possono nemmeno accenderne due in dieci anni! Mi chiedo perché non abbia continuato a meditare, forse avrebbe potuto comprendere altri princìpi."


Si chiesero in molti. Non sapevano nemmeno i particolari riguardo al tentativo di Sheng Mei.


"L'imperatrice ha detto che i tre mari erano solo l'inizio; dopo diventa molto più difficile. Ma nemmeno lei aveva la sicurezza di poterci riuscire. Inoltre il tempo è prezioso e ci sono molte altre questioni di cui deve occuparsi..."


Il giovane che aveva parlato sembrava molto informato su Sheng Mei. Gli altri non poterono trattenersi dal chiedergli: "Come sai così tanti dettagli? Sembra che tu l'abbia sentito personalmente."


Il giovane vestito di bianco disse con orgoglio: "Naturalmente. provengo dalle Terre Sacre dell'Estasi Spirituale, perché non dovrei saperlo? Ho anche visto l'Imperatrice Spirituale in persona in passato!"


Le sue parole furono come pietre gettate in un lago calmo. Per un po' tutti lo guardarono, alcuni con espressioni stordite.


Questo giovane proveniva dalle terre sacre dell'Estasi Spirituale, la stessa terra sacra di Sheng Mei! Inoltre l'aveva vista di persona!


"Mi ricordo di lui, è un discepolo principale della Terra Sacra dell'Estasi Spirituale, Yushi Sheng!"


Disse qualcuno, ricordandosi della sua identità. Molti così guardarono con invidia il giovane. Proveniva dalla stessa organizzazione di Sheng Mei! I risultati di un talento del genere sarebbero stati illimitati.


"Apprendista senior Bai, come ha visto l'Imperatrice Spirituale?"


"L'ha già vista combattere prima? Com'è stato?"


Molti iniziarono a fare domande, alcuni estremamente zelanti. Per gli spirita, Sheng Mei era una dea vivente.


Molti degli spirita veneravano Sheng Mei. Era un profondo intento reverenziale. Nonostante molti di questi giovani ammirassero moltissimo Sheng Mei, nessuno aveva pensieri impuri nei suoi confronti. Sheng Mei era troppo sacra e perfetta, al punto che nessuno avrebbe osato profanare la sua immagine.


Anche Yushi Sheng era uno dei suoi ammiratori. Con un lieve tono altero, iniziò a raccontare di come aveva visto Sheng Mei.


Quando Lin Ming lo vide parlare con un entusiasmo del genere, rimase senza parole. Dopo un po' chiese: "Ora dov'è l'Imperatrice Spirituale?"


Voleva vedere Sheng Mei. Avere un'idea generale sarebbe stato un buon inizio.


Yushi Sheng si accigliò quando venne interrotto. Guardò la persona che aveva fatto questa domanda e scoprì che era un tipo robusto con una barba da drago.


Per qualcuno di così bello come Yushi Sheng che era anche schizzinoso per quanto riguardava l'aspetto degli altri, naturalmente non aveva un'impressione favorevole nei confronti di Lin Ming che sembrava uno zio pervertito che sembrava guadagnarsi da vivere facendo il macellaio.


Inoltre il fatto che Lin Ming lo avesse interrotto abbassò ulteriormente l'impressione che aveva di lui. Anche se erano entrambi ammiratori di Sheng Mei, Bai Yunxiao provava sdegno per Lin Ming.


"Perché ti importa? Stai pensando di andare a vederla?"


Lin Ming si toccò la barba, nascondendo un sorriso. Ridacchiò e disse: "Sono solo un po' curioso di dove sia. Non lo sai allora, vero?"


"Umpf, naturalmente lo so, è inutile che cerchi di stuzzicarmi. Al momento è in isolamento nelle terre sacre dell'Estasi Spirituale mentre completa la settima rivoluzione della grande arte della reincarnazione. Inoltre lo finirà presto; non è affatto un segreto. Tuttavia non c'è bisogno che te ne preoccupi, è inutile che tu lo sappia o no."


Lin Ming sussultò. L'Imperatrice Spirituale stava completando la settima rivoluzione. In tal caso, sarebbe diventata ancora più forte!


A che livello sarebbe arrivata?


Lin Ming pensò agli assi nella manica che poteva sfoderare di fronte a Sheng Mei. Doveva ammettere che era in una posizione fin troppo svantaggiosa anche se stava cercando Sheng Mei per negoziare con lei.


Questo svantaggio era dovuto al declino dell'umanità. Era difficile che una sola persona cambiasse la situazione.


"Se l'Imperatrice Spirituale ha lasciato il suo isolamento, verrebbe nell'universo del Sogno Akashico?"


Chiese un'altra volta Lin Ming. Yushi Sheng disse lentamente: "Naturalmente può entrare nell'universo del Sogno Akashico se desidera, perché questa è un luogo per temprare gli spirita! Tuttavia non pensare di poterla vedere qui. Nemmeno io posso seguirla, figuriamoci tu!"


Lin Ming ignorò la scortesia di Yushi Sheng e chiese di nuovo: "E cosa sono esattamente i tre mari spirituali che hai appena menzionato?"


L'ultima domanda non solo fece accigliare il giovane, ma fece roteare gli occhi a tutti gli altri.


Questa persona faceva delle domande così inutili.


Yushi Sheng disse con noncuranza: "Anche se siamo tutti venuti qui per mettere alla prova la nostra fortuna o fare esperienza, almeno potresti provare ad ottenere le informazioni più elementari prima di venire qui. Le piattaforme del santuario hanno dei marchi di mari spirituali incisi su di esse. Più la tua comprensione aumenta, più marchi di mari spirituali si accenderanno. Se potrai accenderli tutti, sarà il segno che avrai ottenuto con successo un'illuminazione. Tuttavia sono solo leggende. Solo nei tempi antichi esistevano persone capaci di riuscirci."
                                


                                



