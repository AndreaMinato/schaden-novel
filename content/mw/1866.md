---
title: Capitolo 1866 – Quartier Generale della Razza degli Dei
pubDate: 2025-12-15T08:37:10.455Z
tags:
    - mw
---


Capitolo sponsorizzato, ringraziamo Matteo!
1 capitoli in coda 0/5,
-Schadenfreude


L'espressione di Foglia Rossa si deformò nel momento in cui il suo cuore fu trafitto. Strinse la lancia del drago nero tremando violentemente con uno sguardo inorridito.


La sua potente forza fisica non gli permise di morire immediatamente, ma desiderava morire subito perché stava provando una sensazione più spaventosa della morte!


Poteva percepire un'energia terrificante divorare la sua anima e il suo fuoco vitale. Il suo intero corpo era inondato da energia letale e la sua vita si stava spegnendo rapidamente. I suoi capelli persero ogni lucidità e i suoi occhi si incavarono; il suo intero corpo stava avvizzendo velocemente.


Il processo di invecchiamento di diversi anni avvenne in pochi respiri di tempo. Così Foglia Rossa fu ridotto in una sacca d'ossa dalla lancia del drago nero.


<em>Pa pa pa!</em>


Le ossa si ridussero in frammenti. Quando caddero a terra, si trasformarono in cenere che fu soffiata via dal vento senza lasciare traccia.


Vedendo questa scena, perfino Lin Ming sussultò. Questo era il Concetto di Morte che aveva compreso nella catena montuosa del dio caduto che poi aveva verificato usando le pagine dorate.


Questa era la prima volta che lo aveva usato!


Un Grande Re del Mondo che faceva parte della razza dei saggi, rinomata per il loro fisico formidabile, non solo era stata uccisa in pochi secondi, ma il suo corpo mortale così temprato era stato ridotto in cenere ed era svanito!


Se avesse potuto ottenere il libro nero e completare le Sacre Scritture, il suo potere del Samsara della vita e della morte avrebbe raggiunto un livello inimmaginabile!


Perfino Lin Ming fu scioccato da questa mossa. Gli altri invece iniziarono a sudare freddo!


I praticanti di arti marziali saggi presenti erano ben consapevoli di quanto fosse forte Foglia Rossa. Era un Grande Re del Mondo molto potente per il suo stadio, eppure era stato annientato ed era stato ridotto in polvere!


"È di appena un grado superiore a me, così come può..."


A'Gu strinse l'arco, non sapeva cosa dire. In quanto membro di stirpe reale della razza degli dei, era assolutamente sicuro del suo talento. Tra i suoi coetanei, pochi potevano rivaleggiare con lui. Agli inizi del Sacro Lord poteva difendersi da ordinari Re del Mondo, ed era già un'impresa sbalorditiva. Tuttavia, in confronto a questo misterioso saggio, la sua forza non era nulla.


Era ben consapevole che questa persona misteriosa avesse usato le sue mosse e la sua forza sfruttando una coltivazione negli stadi intermedi del Sacro Lord!


L'unica altra possibilità era che fosse un Empireo al picco del suo stadio che stava reprimendo deliberatamente la sua coltivazione per combattere. Ma perché un Empireo sarebbe così annoiato da limitarsi così e non usare direttamente la sua forza per uccidere tutti quanti?


"Aspetta... a-aspetta!"


I saggi si spaventarono vedendo Lin Ming sollevare la lancia del drago nero e avvicinarsi a loro.


I due Re del Mondo lo fronteggiarono, impalliditi: "Tu... chi sei, cosa vuoi? Faremo tutto ciò che vuoi, ti prego, non ucciderci..."


Dissero i Re del Mondo con voci tremanti.


Lin Ming li guardò con indifferenza: "Avete invaso questo villaggio. Quando avevate intenzione di ucciderli, avete mai pensato che le loro vite fossero preziose quanto le vostre?"


Mentre parlava, l'intento omicida di Lin Ming si era fissato su tutti i saggi.


Costretti ad arretrare dall'intento omicida di Lin Ming, un Re del Mondo strinse i denti e gridò: "Disperdetevi in direzioni diverse! Distruggete l'incantesimo!"


Non appena parlò, volò verso l'alto, impattando contro l'incantesimo!


Fece circolare più che poteva la sua essenza astrale e bruciò la sua essenza di sangue. Voleva usare il suo corpo per rompere la barriera!


E subito dopo, molti altri saggi scelsero di bruciare la loro essenza di sangue insieme. Durante questo momento critico, furono colti dal panico e persero il controllo.


In confronto alle loro vite, cosa poteva significare bruciare la loro essenza di sangue?


Ma anche se bruciavano insieme la loro essenza di sangue, nessuno di loro osò attaccare Lin Ming, ma invece si concentrarono a bombardare la barriera. Se avessero potuto rompere la formazione e scappare, allora sarebbe stato impossibile per Lin Ming raggiungerli, non importava quanto fosse potente.


"Rimarrete tutti qui!"


La voce di Lin Ming era gelida e piena di intento omicida!


Lui e le sue due personificazioni attaccarono insieme!


Nemmeno Foglia Rossa era riuscito a resistere, figuriamoci questi Sacri Lord. Non fu nient'altro che un massacro. Nessuno di loro poteva contendere con lui. Perfino gli apprendisti junior di Foglia Rossa, i Re del Mondo, furono annientati all'istante da Lin Ming!


"Questo..."


Vedendo il sangue schizzare nel cielo, A'Gu impallidì. Lin Ming stava massacrando persone che non avevano il potere di resistergli, ma non mostrò nessuna pietà. Era un dio della morte dal sangue freddo.


A'Gu aveva visto molti saggi massacrare i membri della sua razza. In quel momento aveva desiderato poterli uccidere tutti senza riserva. Ma ora che vedeva questi coltivatori venire uccisi a frotte senza avere possibilità di resistere, trovò difficile continuare a guardarli.


Anche se era potente, non poteva fare come Lin Ming e macchiarsi le mani di sangue. Aveva difficoltà a mantenere la calma di fronte a questo massacro spietato.


"A cosa stai pensando?"


Una voce indifferente riecheggiò da dietro A'Gu, che spaventato si girò immediatamente.


Lin Ming era dietro di lui, stringeva la lancia del drago nero. Anche se l'asta dell'arma non era macchiata di sangue, il suo abito nero era tinto di cremisi.


Aveva annientato la legione dei saggi.


Lin Ming aveva anche usato il Concetto della Vita per esaminare l'intero campo di battaglia. Finché avesse percepito l'aura di una persona, li avrebbe uccisi per eliminare ogni indizio della sua presenza.


"N-niente!"


A'Gu strinse il suo lungo arco e si allontanò da Lin Ming, il suo sguardo era circospetto.


"Avere pietà dei tuoi nemici è come essere crudele con te stesso. Se lascerai che anche solo uno di loro scappi, il tuo villaggio andrà incontro all'annientamento. Nel momento in cui fossero usciti da questo mondo, avrebbero usato immediatamente una tavoletta di giada per trasmettere notizia di ciò che è accaduto, e la prossima volta che manderanno qualcuno qui, invieranno un guerriero ad un passo dallo stadio di Empireo o anche un vero Empireo! Allora moriremmo entrambi."


Un Empireo non sarebbe stato interessato ad eliminare un piccolo villaggio. Ma per sbarazzarsi di Lin Ming avrebbero inviato subito una figura del genere.


"Lo so... mi dispiace." A'Gu finora aveva combattuto per lo più contro le bestie feroci dell'Universo Primordiale. Aveva ucciso ben poche persone. Sapeva che il rimprovero di Lin Ming era completamente ragionevole e si era anche reso conto che non aveva nessuna intenzione malvagia nei suoi confronti.


A'Gu esitò per un momento e provò a chiedere: "Tu... non sei un saggio?"


A'Gu aveva avuto la sensazione che le tecniche e i metodi di combattimento di questa persona misteriosa fossero diversi da quelli dei saggi.


"No." Lin Ming scosse la testa: "La mia razza è come la tua, invasa dai saggi... vorrei vedere i capi della tua razza degli dei primordiali. Potresti farmi strada?"


Chiese Lin Ming andando dritto al punto.


Se avesse voluto entrare nel quartier generale della razza degli dei primordiale, avrebbe avuto bisogno che qualcuno lo guidasse, altrimenti non sarebbe riuscito a trovarlo. E anche se l'avesse trovato, non sarebbe riuscito ad entrare.


"Vuoi vedere... i capi della razza degli dei?" A'Gu guardò Lin Ming con un'espressione sbalordita.


La posizione del quartier generale era uno dei più grandi segreti della razza degli dei. Era fondamentale per la loro sopravvivenza e per i decreti degli dei. Anche se Lin Ming aveva salvato il loro intero villaggio, non sarebbe stato così sciocco da condurlo lì.


Dopo aver riflettuto per un po' di tempo, A'Gu disse: "Informerò un messaggero speciale del quartier generale per far sì che ti ricevano..."
                                


                                



