---
title: Capitolo 1870A – Del Cuore
pubDate: 2025-12-15T08:37:10.456Z
tags:
    - mw
---


Capitolo regolare,
0 capitoli in coda 0/5,
-Schadenfreude


Lin Ming vide una fredda oscurità e antiche bare di bronzo sorprendentemente grandi e avvolte da catene. Non si sapeva di chi fossero i corpi al loro interno.


<em>'Ci sono dodici antiche bare di bronzo!'</em>


Pensò sorpreso Lin Ming. Poteva percepire che in ogni bara dormiva una creatura terrificante di cui però non sapeva l'identità.


Tuttavia, ciò che attirò la sua attenzione non furono le bare, ma una bestia incredibilmente feroce e orribile alla fine del corridoio!


Questo mostro aveva quattro arti spessi e degli artigli spaventosamente affilati. Il suo intero corpo era ricoperto di scaglie e peli, facendolo sembrare un qualche leggendario demone infernale.


Lin Ming poteva sentire un odore di sangue profondo come l'oceano dalla sua pelle, come se questa bestia avesse ucciso innumerevoli vite.


La bestia feroce terrificante stava fissando Lin Ming con i suoi spettrali occhi verdi. Era ricoperta da strati di catene. Quando Lin Ming aveva sentito dei clangori, era dovuto a questa creatura che si dimenava.


Quando guardò questo demone, Lin Ming ne fu inspiegabilmente scioccato. Non sapeva perché, ma poteva sentire un'aura familiare provenire dalla creatura, un'aura che lo riempiva di incredulità.


"Questo... questo è..." Lin Ming fissò la bestia. Era avvolta da un'energia nera familiare.


"Questo è..."


Lin Ming guardò con paura il Sovrano degli Dei.


<em>Roarr!</em>


La bestia rilasciò un ruggito tonante. Le catene si strinsero ed emisero dei forti crepitii.


Il mostro rilasciò un'aura terrificante come una tempesta. Anche i suoi artigli affilati come sciabole che potevano squarciare il vuoto arrivarono a meno di dieci piedi di distanza da Lin Ming.


Ma il giovane rimase immobile. Guardò il Sovrano degli Dei, in attesa di una risposta.


Poi il vecchio disse lentamente, come la sua voce stesse risuonando per le rive del tempo. "Il suo nome è... Yuan Chi. Prima di diventare così, un tempo aveva un titolo. Il suo titolo era... Empireo Primordius..."


Le parole del Sovrano degli Dei tuonarono nelle orecchie di Lin Ming, che per un attimo si irrigidì, incapace di dire altro.


L'Empireo Primordius... questo era l'Empireo Primordius?


Lin Ming guardò il demone che si dimenava violentemente. Le sue pupille avevano perso la loro chiarezza e non mostravano nessun segno di intelligenza. Ruggiva selvaggiamente, cercando di liberarsi dalle catene per fare a pezzi Lin Ming e il vecchio Sovrano degli Dei.


"Come può essere?!"


Lin Ming lo trovò difficile da accettare!


Si era già immaginato che l'Empireo Primordius non fosse morto. Il Drago Nero che viveva nell'Antico Abisso Demoniaco non era riuscito a dargli una risposta certa al riguardo.


Lin Ming però era sicuro che il cadavere dell'Empireo non si trovava nell'Antico Abisso Demoniaco.


Ma Lin Ming non si sarebbe mai immaginato che l'Empireo Primordius, che aveva dominato per il Regno Divino, diventando quasi una Vera Divinità, si sarebbe ridotto in questo stato.


Cos'era successo?


"Sua maestà Sovrano degli Dei, questo..."


Il Sovrano degli Dei scosse la testa, il suo viso rugoso si accigliò: "In passato, Primordius è stato ferito gravemente dai saggi e il suo corpo mortale è stato rovinato. I saggi volevano catturarlo vivo e raffinare il suo corpo, estraendo l'essenza della Perla Primordius. Ma Primordius si è liberato dal loro assedio ed è fuggito nell'Abisso Oscuro delle Rovine del Regno Primordiale."


Abisso Oscuro?


Lin Ming ne fu incuriosito. Non aveva idea di come fossero le Rovine del Regno Primordiale. Si diceva che questa terra contenesse innumerevoli occasione fortunate e innumerevoli eredità, ed era il motivo più importante dietro la prosperità dei saggi e il loro attuale prestigio. La ragione per cui i saggi volevano annientare ogni resto delle antiche razze era per via di questi territori.


"Che sorta di posto è l'Abisso Oscuro?" Chiese Lin Ming.


Il vecchio Sovrano degli Dei disse: "È il posto più terrificante in tutte le Rovine del Regno Primordiale. È un abisso sconfinato di spazio e tempo. C'è un'enorme quantità di abissali al suo interno, demoni crudeli e terrificanti dell'Abisso Oscuro. Più ci si inoltra al suo interno, più sono spaventosi questi abissali... si dice che gli abissali siano stati sigillati dal Divino Asura Celeste e dal suo rivale, il maestro delle Sacre Scritture. Dieci miliardi di anni fa, gli abissali sono stati i responsabili dell'apocalisse che si è abbattuta sulle antiche razze."


"Che queste dicerie siano vere o no, una cosa è certa, perfino le Vere Divinità non osano avventurarsi nelle regioni più interne dell'Abisso Oscuro. In passato, l'Empireo Primordius è stato costretto ad entrare nell'Abisso Oscuro, ma visto che il suo corpo mortale è stato rovinato e lui stesso aveva perso le forze, non è riuscito a sopravvivere in quella terra, figuriamoci vendicarsi. Così per sopravvivere, ha fatto qualcosa che nessuno ha mai fatto prima..."


"Cos'ha fatto?" Lin Ming guardò l'Empireo Primordius, il suo cuore batteva freneticamente per la paura.


"Si è appropriato del corpo di un abissale..." Il vecchio Sovrano degli Dei sospirò.


Normalmente, quando un praticante di arti marziali avesse avuto intenzione di appropriarsi del corpo di qualcuno, avrebbe dovuto pensarci con attenzione. Prima avrebbe dovuto assicurarsi che il fisico del prescelto sarebbe stato molto più debole del proprio e che il suo talento avesse raggiunto il suo picco. Allo stesso tempo, avrebbe dovuto organizzare ogni sorta di preparativo per assicurarsi di poter rimuovere con successo il marchio spirituale dell'obiettivo!


Ma anche in una situazione del genere, dopo essersi appropriato con successo del corpo di qualcuno, sarebbe rimasto ogni sorta di residuo. Dopotutto era un corpo estraneo. Se il fisico e l'anima non fossero stati perfettamente compatibili l'uno con l'altro, il talento sarebbe diminuito e la coltivazione sarebbe aumentata molto lentamente. Se la volontà dell'obiettivo fosse stata troppo forte e fossero rimasti dei marchi spirituali, questi residui avrebbero invaso l'anima del praticante di arti marziali e avrebbe fatto nascere una personalità multipla.


Ad esempio, l'Antico Diavolo emerso dal Mare dei Miracoli non si era appropriato del corpo di Yang Yun in passato, ma lo aveva usato come pedina e aveva scelto Lin Ming come suo obiettivo finale. Ma alla fine l'Antico Diavolo aveva fallito.


E l'Empireo Primordius aveva scelto un abissale che erano potenti sotto ogni aspetto. Voler appropriarsi del corpo di una creatura del genere era più facile a dirsi che a farsi!


Il Sovrano degli Dei disse: "È più accurato dire che Primordius si è fuso con il corpo rovinato e l'anima di un abissale, fondendosi in una sola entità. Ora... temo che Primordius abbia perso ogni lucidità e si sia fuso completamente con l'anima dell'abissale, riducendosi in queste condizioni."


"Si è fuso con il demone?" Lin Ming guardò l'Empireo Primordius, insicuro di cosa rispondere.


In passato aveva fantasticato che, per qualche motivo, l'Empireo Primordius si fosse nascosto in qualche angolo dell'universo. O forse, quando la grande calamità fosse scoppiata, che l'Empireo Primordius sarebbe potuto apparire durante un momento cruciale, forse avanzando di stadio e avvicinandosi alla potenza di una Vera Divinità!


Anche se non avesse potuto ribaltare la situazione, la sua comparsa avrebbe dato almeno l'occasione di riprendersi all'umanità!


Ma la realtà era crudele. Un talento incredibile di una generazione era finito così!


Lin Ming andò silenziosamente di fronte all'Empireo Primordius e si inchinò profondamente.


Tuttavia, anche se il corpo di Lin Ming emanava una vaga energia primordiale, le pupille dell'Empireo Primordius erano ancora piene di sete di sangue, ignorando completamente il fatto che Lin Ming fosse il suo successore.


<em>Roar!</em>
                                


                                



