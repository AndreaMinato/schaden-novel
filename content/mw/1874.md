---
title: Capitolo 1874 – I Decreti degli Dei
pubDate: 2025-12-15T08:37:10.457Z
tags:
    - mw
---


Capitolo sponsorizzato, ringraziamo Matteo!
5 capitoli in coda 0/5,
-Schadenfreude


Era praticamente impossibile competere per i primi tre posti perché Shenku, Lanlu e Diwuhen erano troppo talentuosi. Non era difficile immaginare che sarebbero stati selezionati.


Ma per il quarto posto c'erano fin troppi candidati!


Perfino il Figlio Celeste Morin sarebbe potuto essere preso in considerazione.


Lin Ming non lo riteneva così talentuoso solo perché i suoi criteri di valutazione erano troppo elevati. Pensava che tutti i geni che non sarebbero potuti diventare Vere Divinità in futuro fossero mediocri.


In effetti, di questo passo, Morin avrebbe avuto grandi possibilità di raggiungere il picco dello stadio di Empireo.


Il suo titolo di Figlio Celeste era meritato.


Ma era troppo giovane ed era solo un Re del Mondo. Anche se la sua forza fosse aumentata, non sarebbe stato d'aiuto durante la grande calamità. Così era preoccupato, temeva che il Sovrano degli Dei non l'avrebbe scelto.


E ora sembrava che Lin Ming avesse attirato l'attenzione del vecchio, rendendolo ancora più ansioso.


"Le capacità di giudizio di sua maestà il Sovrano degli Dei non dovrebbero essere così annebbiate da dare un posto così importante ad un estraneo!"


Molti condividevano l'opinione di Morin. Il Grande Anziano diede una pacca sulle spalle del Figlio Celeste, suggerendogli di non preoccuparsi.


Il Grande Anziano fantasticò anche di poter essere scelto, ma sapeva di non avere molte possibilità.


Le figure di alto livello della razza degli dei erano divise in posizioni interne ed esterne. Le prime erano gli Anziani che gestivano gli affari interni. Le seconde appartenevano ai generali, responsabili del campo di battaglia.


Le persone che il Sovrano degli Dei aveva scelto erano tutti generali. Gli Anziani, anche quelli di livello superiore, non avevano speranze.


"L'ultimo posto..." Il Sovrano degli Dei piegò le mani dietro la schiena, il suo sguardo misterioso scorse i volti di tutti i presenti. "Va a... Lin Ming!"


Il tono del vecchio era calmo; era qualcosa che aveva già deciso da tempo.


Tuttavia nessuno se ne rese conto. Le loro reazioni furono intense.


Era sconvolgente!


Lin Ming?!


Figuriamoci la razza degli dei, nemmeno i celestiali riuscirono a nascondere il loro stupore. Conoscevano molto bene i guerrieri dei loro alleati e gli esperti scelti erano i coltivatori più potenti dal potenziale latente superiore.


Ad esempio, anche se il Sovrano degli Dei era potente, aveva esaurito il suo potenziale, così non sarebbe entrato.


Per quanto riguardava Lin Ming, era chiaramente un Sacro Lord di fase intermedia e non ne avevano mai sentito parlare.


"La persona che il Sovrano degli Dei ha scelto... che sia un discendente nascosto?" Chiese il grande guerriero To Bagui. Guardò il Sovrano degli Dei con perplessità. Ma il vecchio sembrava impassibile e non riuscì a scoprire nessuna informazione utile.


"No, c'è qualcosa di strano, quel giovane non appartiene alla razza degli dei, ma... ad una razza aliena?"


Questa scoperta sbalordì To Bagui.


Gli altri guerrieri della razza degli dei persero la calma!


L'invasione dei saggi, l'arrivo della grande calamità, si poteva dire che entrare nella terra proibita Asura fosse la loro ultima occasione per resistere ai saggi.


Un'occasione così preziosa doveva essere data agli Empirei che potevano dare dei contributi in guerra.


E se questo posto doveva essere dato ad un membro della giovane generazione, il prescelto sarebbe dovuto almeno appartenere alla loro razza. Come potevano dare un'occasione fortunata così enorme ad un estraneo?


Dopo lo shock arrivò la rabbia.


"Sua maestà Sovrano degli Dei, non capisco!"


Un Anziano si alzò direttamente. Questionare il Sovrano degli Dei era una grave mancanza di rispetto, ma in un periodo così turbolento non si potevano rispettare queste formalità.


"Imploro sua maestà il Sovrano degli Dei di ripensarci."


Un altro Anziano si alzò.


Il Grande Anziano e il Figlio Celeste Morin stavano cercando di trattenersi dall'alzarsi. Gli occhi del Figlio Celeste erano diventati rosso sangue e stava stringendo così tanto i pugni che dalla sua pelle iniziarono a sporgere vene blu. Strinse i denti e si trattenne.


Gli altri guerrieri della razza degli dei primordiali intervennero con sincerità, uno dopo l'altro.


Ma il vecchio Sovrano degli Dei si limitò a rispondere: "Vi siete dimenticati chi ha riportato qui la parte principale della Catena della Calamità?"


Senza dubbio Lin Ming aveva reso un grande favore alla razza degli dei.


"Naturalmente mi ricordo..." In quel momento il Grande Anziano intervenne: "Quando Lin Ming è arrivato qui, sono stato io a riceverlo, ma... sono questioni da considerare separatamente. Lin Ming ha attraversato diversi universi per restituirci la Catena della Calamità dell'Imperatrice Celeste Xuanqing, ci ricorderemo di questa benevolenza. Ma non ci si può dimenticare che la Catena della Calamità appartiene a noi, così Lin Ming ci ha solo restituito una proprietà. Non è moralmente corretto trovare il tesoro di qualcuno e restituirlo?"


Ciò che aveva detto il Grande Anziano era assolutamente giustificato. Scorse con lo sguardo Lin Ming, che rimase in silenzio.


Il Grande Anziano sorrise vittorioso. Continuò a dire: "Sua maestà Sovrano degli Dei, la nostra razza non si dimentica dei favori ricevuti, né è ingrata. Credo che dovremmo ricompensare Lin Ming. Abbiamo molti tesori e possiamo insegnargli perfino antiche tecniche divine. Ma la terra proibita Asura è stata lasciata dall'antenato della nostra gente. Per entrare bisogna avere abbastanza destino. E Lin Ming non appartiene alla razza degli dei, è un umano. Se entrerà nella terra proibita Asura, non potrà avanzare quanto i giovani membri d'élite della razza degli dei primordiali. Sarebbe semplicemente uno spreco."


"E con la grande calamità in avvicinamento, Lin Ming è solo un membro della giovane generazione negli stadi intermedi del Sacro Lord, il suo contributo sarebbe inutile. I posti sono limitati... chiedo a sua maestà di pensare bene a questa decisione."


Molti dei presenti approvarono queste parole.


Figuriamoci chi aveva delle speranze di essere scelto, anche chi non aveva possibilità di entrare nella terra proibita Asura non voleva che un umano come Lin Ming portasse via una delle occasione fortunate della loro gente.


Molti Anziani si alzarono, in segno di opposizione.


Il Grande Anziano fu più che soddisfatto dalla reazione della gente. Le sue parole erano ragionevoli, di sicuro avrebbero conquistato l'approvazione dei presenti.


In quel momento, anche il Figlio Celeste Morin si alzò, la sua voce era piena di energia. "Sua maestà il Sovrano degli Dei, se desidera compensare Sir Lin, allora sono disposto ad aiutarla. Il mio clan potrebbe contribuire con i suoi tesori..."


A Morin non sarebbe importato sacrificare un po' delle sue risorse per entrare nella terra proibita. In risposta, Lin Ming si limitò a sorridere lievemente. I tesori del clan Morin? Per Lin Ming probabilmente sarebbero stati solo degli scarti che non erano degni di essere menzionati.


Tuttavia non rispose. Sapeva che sarebbe stato inutile interferire vista la sua posizione.


Il vecchio Sovrano degli Dei drizzò la schiena e disse: "Vi sto solo informando della decisione che ho fatto, non ne sto discutendo. Non ci riprenderò. Coloro che si opporranno dovranno vedersela con le regole della nostra gente."


La voce del vecchio era lenta e misteriosa, come se stesse parlando di qualcosa di immateriale. Ma nessuno poté resistergli!


Per un po', tutti i praticanti di arti marziali della razza degli dei si irrigidirono.


Il vecchio aveva menzionato le norme della loro razza!


Secondo le regole, naturalmente non si poteva disubbidire agli ordini del Sovrano degli Dei. Ci sarebbero state gravi conseguenze nel farlo.


Il vecchio Sovrano degli Dei era gentile e saggio con la sua razza, era amato da molti. Ma se fosse diventato severo, avrebbe fatto tremare di paura la gente!


Anche se era vecchio, aveva un'autorità assoluta. Nessuno osava disubbidirgli.


Questo perché gli altri Empirei di massimo livello come Diwuhen erano rocce individuate dalla sua vista acuta e lucidate fino a diventare le gemme che erano adesso. Erano stati istruiti personalmente da lui.


E il secondo motivo erano i decreti degli dei nelle sue mani!


Il suo intervento sembrava tirannico e irragionevole, come un gretto despota. Ma tra la razza degli dei le sue parole rappresentavano l'ordine più assoluto, nessuno poteva violarlo.


"Ma..."


Il Figlio Celeste Morin era ansioso, ma non riuscì a radunare abbastanza coraggio di fronte al vecchio.


Nemmeno gli altri Anziani osarono intervenire, anche se erano estremamente insoddisfatti della situazione.


Per un po', tutto il loro odio fu rivolto verso Lin Ming. Il giovane sentì subito ogni sguardo pieno d'odio e d'invidia, fissarsi su di lui. Se gli sguardi potessero uccidere, sarebbe già morto chissà quante volte.


Sotto l'attenzione di così tante persone, Lin Ming rimase silenzioso come prima, senza perdere la compostezza.


Vedendo la sua reazione, To Bagui si toccò il mento con uno sguardo pensieroso. In effetti questo giovane era straordinario.


Tuttavia questo non era sufficiente per fargli ottenere il supporto del Sovrano degli Dei. Doveva esserci qualcosa di speciale in questo ragazzo.


"Sua maestà Sovrano degli Dei, è saggio come sempre!"


To Bagui si alzò con un ampio sorriso.


Bisognava sapere che, anche se il Sovrano degli Dei aveva resistito ad ogni opposizione e aveva continuato a sostenere Lin Ming, molti erano rimasti insoddisfatti della situazione. Il vecchio stava abusando della sua autorità!


Forse nemmeno i suoi apprendisti erano contenti delle azioni del loro maestro...


"Grande guerriero, non c'è bisogno di scambiarsi inutili cortesie. Andiamo dritti al punto. Secondo il nostro accordo precedente, noi e i celestiali lavoreremo insieme per riparare la Catena della Calamità. Credo che abbia già portato il necessario..."


"Naturalmente!" To Bagui tirò fuori una piccola scatola dal suo anello spaziale e la posò sul tavolo.


Sembrava un comune contenitore, ma dopo che uscì allo scoperto influenzò le leggi circostanti, causando perfino dei piccoli vortici attorno.


Era chiaro che ciò che conteneva fosse straordinario!


"Fin dai tempi antichi, gli antenati della mia gente hanno lasciato tre decreti divini!"


Decreti divini?


Questo destò l'interesse di Lin Ming, che fissò con attenzione la scatola. Riparare la Catena della Calamità richiedeva decreti divini, che però potevano essere usati anche per combattere.


Se un Empireo al picco del suo stadio avesse usato i decreti divini lasciati dal Maestro della Strada Asura, avrebbe potuto minacciare una Vera Divinità!


Questa sorta di misterioso decreto divino lasciato dagli antichi supremi esperti aveva fin troppe funzioni.


Se ne avesse avuto la possibilità, Lin Ming certamente l'avrebbe esaminato.


Vide To Bagui aprire con cautela la scatola e tirare fuori tre simboli di carta gialla e avvizzita. Questi simboli sembravano ordinari, perfino un po' rozzi. La carta era stranamente sottile e le rune che raffigurava sembravano dei vermi che si torcevano e che emanavano un'aura incredibilmente antica.


Tuttavia, vedendoli, Lin Ming rimase sbalordito.


Questi... erano i decreti degli dei?


Non erano i simboli runici che aveva studiato nella Strada Asura?


Queste linee, queste rune, gli erano fin troppo familiari. Lin Ming aveva familiarità perfino con le leggi al loro interno!


I cosiddetti decreti divini lasciati da antichi membri d'élite dell'antichità erano divini simboli runici?


In tal caso, allora i supremi esperti che avevano lasciato i decreti divini probabilmente appartenevano alla stessa stirpe del Maestro della Strada Asura!


E i cosiddetti decreti divini erano i simboli runici tracciati dal Maestro della Strada Asura!
                                


                                



