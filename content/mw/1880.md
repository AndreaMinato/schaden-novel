---
title: Capitolo 1880 – Entrare nella Terra Proibita
pubDate: 2025-12-15T08:37:10.458Z
tags:
    - mw
---


Capitolo regolare
0 capitoli in coda 0/5,
-Schadenfreude


Dieci giorni dopo, gli Empirei che avevano riparato la Catena della Calamità si ripresero pienamente. Anche Lin Ming era tornato al picco delle sue condizioni.


Oggi avrebbero aperto la terra proibita Asura.


La lista delle persone che sarebbero entrate era stata decisa ufficialmente, erano: To Bagui, Wuyan, Lin Ming, Shenku, Lanlu e Diwuhen.


Gli ultimi quattro erano stati scelti personalmente dal Sovrano degli Dei. Non c'era nemmeno bisogno di menzionare Wuyan. Solo il Grande Guerriero To Bagui era quasi il numero uno tra i celestiali, ma gli rimaneva ancora molto potenziale. Era una delle principali colonne portanti per resistere a questa grande calamità!


Il vecchio fece strada. Sporse la mano destra, la Catena della Calamità pendeva dal suo indice. Il tesoro emise una luce nebbiosa che cambiò lo spazio circostante.


Da qualche parte in lontananza sembrava che lo spazio e il tempo stessero collassando. I rimbombi tonanti e le vibrazioni continuavano incessantemente.


Questa sorta di tremore era simile al rintocco di una campana.


Le fluttuazioni erano come una marea. Tutti potevano sentirle, trapassavano perfino il vuoto, facendo sussultare anche le stelle circostanti.


Nella grande sala bianca, i membri della razza degli dei primordiali e di quella celestiale si entusiasmarono. Sbirciarono tutti nel vuoto sconfinato.


Anche se non potevano vedere nulla e potevano percepire solo l'antico universo e l'oscurità infinita, i loro sguardi si riempirono di entusiasmo.


"La terra proibita Asura ha iniziato ad entrare in risonanza con la Catena della Calamità."


Disse un vecchio. Nella storia della loro razza, la terra proibita si era aperta poche volte. Molte Vere Divinità non avevano avuto la fortuna di vederla e i presenti non si sarebbero mai immaginati che avrebbero avuto l'onore vi assistere personalmente alla sua apertura.


"La terra proibita Asura è sacra per la mia gente. Sfortunatamente apparirà solo quando la razza degli dei è sul precipizio della vita o della morte..."


"In passato, molti membri della razza degli dei sbalorditivi che sono diventati Vere Divinità non sono stati abbastanza fortunati da entrarci. Ma ora che si è aperta, la mia razza è già entrata in declino e le persone che possono accedervi soddisfano a malapena i requisiti..."


Il guerriero della razza degli dei sospirò con emozione.


"È il momento..."


L'abito del Sovrano degli Dei svolazzò. La luce proiettata dalla Catena della Calamità si accese ulteriormente, avvolgendo tutti.


Un momento dopo, Lin Ming sentì il cielo e la terra cambiare posizione mentre un'ondata di stordimento lo travolse. Quando riaprì gli occhi, scoprì di essere arrivato in un regno misterioso.


In questo mondo c'era un caldo così eccessivo che perfino lui lo trovava insopportabile.


Attorno non c'era nulla. Solo nella regione centrale c'era una massa di lava che scorreva.


Continuava senza fine, pareva che fosse più vasta di un grande mondo.


Le fiamme occasionalmente schizzavano nell'aria. Ogni piuma di fuoco ruggiva come una stella bruciante.


Questo spettacolo incuteva timore.


"Che tipo di lava è questa? Quanto è terrificante, mi sta quasi cuocendo..." Mormorò Lin Ming, scioccato, mentre guardava le fiamme.


La Catena della Calamità galleggiava sopra questa massa di lava, rilasciando un suono mistico.


E i flussi di lava emettevano delle onde d'urto che scuotevano la lava. I suoni riecheggiavano nell'aria, entrando in risonanza con la Catena della Calamità.


Il ribollire della lava diventò sempre più intenso. Onde del dao si manifestarono come dei draghi tortuosi, I grandi Dao del del Cielo e della Terra, del Gelo e dell'Acqua Profonda...


Quando comparirono queste fluttuazioni, la lava fu congelata, inghiottita o neutralizzata con qualche altro metodo. Presto l'area iniziò a liberarsi rapidamente.


<em>Rumble rumble rumble!</em>


Lentamente, mentre apparivano sempre più fluttuazioni, onde gelide e antiche sfrecciarono verso l'esterno. Nelle profondità della lava apparì un vasto spazio misterioso.


L'ingresso era cupo e profondo. Lin Ming poteva sentire qualcosa di familiare al suo interno, era pieno del potere delle leggi del Dao Celeste Asura.


La zona proibita Asura, un'antica rovina lasciata dal maestro della Strada Asura, finalmente era stata aperta!


Lin Ming era sempre più sicuro che la terza giada dell'imperatore che stava cercando fosse qui.


"Questa sensazione, che sia il 'fato' di cui ha parlato il maestro della Strada Asura? In tal caso, allora devo ottenerla ad ogni costo."


Lin Ming strinse i pugni. Per lui il tesoro più prezioso nella terra proibita Asura era la giada dell'imperatore. Era qualcosa che riguardava l'eredità completa del Maestro della Strada Asura. E con la sua eredità, Lin Ming sarebbe potuto diventare molto più forte per affrontare l'invasione dei saggi!


"Entrate."


Il Sovrano degli Dei scorse con lo sguardo tutti quanti. Fece un cenno e un'enorme forza catturò il gruppo. Lin Ming e gli altri furono scaraventati nel vasto spazio.


"Mm?"


Dopo che entrò nella terra proibita Asura, Lin Ming non poté che essere sorpreso quando sentì del terreno solido.


Dopotutto era andato nella Strada Asura. Quel mondo era pieno di vita e innumerevoli esistenze. Ma nel mondo in cui era c'era solo una pallida stella gialla dal debole bagliore.


Era un ambiente fioco. Nubi grigie aleggiavano in alto nel cielo, bloccando la luce e facendo precipitare il mondo in un eterno crepuscolo.


Questo era un mondo morto. Dava la sensazione che fosse un grosso pianeta arrivato alla fine della sua esistenza, presto sarebbe collassato nel nulla.


Il gruppo poteva vedere enormi obelischi che torreggiavano nel cielo come montagne.


La tomba del re di sinistra Longya, la tomba del Figlio Celeste Yongun, la tomba del re divino Luho...


"Il Re di Sinistra Longya era un genio impareggiabile di quasi dieci miliardi di anni fa. Dopodiché è scomparso senza lasciare traccia, ma è morto qui in realtà..."


"Si diceva che il Figlio Celeste Yongun fosse stato il genio più impareggiabile della mia razza nei tempi antichi. Aveva avuto molte speranze di seguire le orme del maestro della Strada Asura..."


I membri della razza celeste e degli dei primordiali si emozionarono quando videro queste grandi figure.


Erano stati tutti guerrieri potentissimi della razza degli dei primordiali..


Erano vissuti miliardi di anni fa. Anche se era passato molto tempo, venivano ancora ricordati. Era ovvio quanto fossero stati forti in vita.


Mentre un praticante di arti marziali percorreva la sua strada, compieva il suo viaggio, spesso avrebbe puntato a raggiungere le grandi figure del passato.


Ora che avevano visto queste figure leggendarie trasformarsi in tombe, scomparendo dal mondo, provarono innumerevoli emozioni.


Il passare degli anni era l'arma più terrificante!


Le lapidi erano sinistre, come montagne che mettevano sotto pressione tutti i presenti. Sembrava che queste tombe stessero mostrando loro che il destino delle loro razze era giunto alla sua fine naturale.


Forti venti ululavano, taglienti e irritanti come coltelli mentre si sfregavano contro le rocce a terra.


Anche se queste strane correnti non avrebbero ferito il gruppo, diedero loro la sensazione che questa terra fosse molto più cupa e pericolosa di quanto pensassero.


Tuttavia, chi poteva entrare qui era dotato di grande saggezza e coraggio. I loro cuori delle arti marziali erano solidi come la pietra, quasi senza il minimo difetto.


Anche se questa scena era avvilente, non poteva scuotere la loro sicurezza.


All'improvviso una forza gelida si diffuse silenziosamente dalle profondità della terra.


Il terreno sabbioso e roccioso iniziò a congelarsi con una velocità visibile ad occhio nudo.


"State attenti." Disse il Grande Guerriero To Bagui.


Un'enorme figura balzò all'improvviso dal suolo, il suo corpo era lungo alcune chilometri e si stava lanciando su di loro.


Gli occhi di Lin Ming brillarono con luce tagliente mentre capiva immediatamente cos'era. Il mostro era simile ad una bestia feroce, ma era invisibile e intangibile, nient'altro che una massa di ombre.


E tra le ombre brillavano due occhi rossi, facendola sembrare bizzarra e terrificante.


La sua forza era maestosa e tagliente come un rasoio. Colpì subito, causando una fenditura incredibilmente profonda.


Questa sorta di aura distruttiva lasciò tutti raggelati.


Nel gruppo si fece avanti una figura sottile. I suoi capelli svolazzavano dietro la sua schiena come una cascata nera e i suoi occhi brillavano come lune, emanando un gelo sconvolgente.


La donna mosse le dita mentre formava diversi sigilli. Le ali rosse scintillarono alle sue spalle, rompendo il vuoto mentre si scontravano con la bestia dell'ombra.


<em>Bang!</em>


Una potente onda d'urto esplose e sangue nero schizzò al cielo.


Anche se Wuyan dei celestiali sembrava delicata, poteva scatenare una forza sbalorditiva.


Sembrava una regina divina discesa nel mondo. La sua pelle e il suo sangue emanavano un bagliore accecante. I suoi pugni erano così forti che perfino l'aria di fronte a lei tremò, come se fosse una creatura invincibile.


La terrificante bestia dell'ombra fu distrutta dalla forza dei suoi colpi. Iniziò ad ululare mentre il suo corpo si disintegrava.


Le ombre esplosero tutte insieme. Le rune a forma di luna che coprivano il suo corpo si dispersero nell'aria, mentre iniziavano a rompersi sotto l'impatto.
Con una forte esplosione, l'enorme bestia dell'ombra si era dissolta in innumerevoli rune che si dispersero nel mondo.


Questo mostro proveniva da un campo di forza delle leggi.


Vedendo questo, Lin Ming alzò le sopracciglia. Aveva visto chiaramente che Wuyan aveva usato il suo corpo, e in particolare i suoi pugni, per entrare in comunione con il mondo. Aveva risparmiato una grandissima quantità di potere primordiale del Grande Dao per lanciare un colpo così devastante.


La forza del suo fisico era sbalorditiva.


E i celestiali erano simili alla razza degli dei in quanto ad essenza, energia e divino. Se il corpo mortale di Wuyan era stato coltivato fino a questo punto, a che livello erano arrivati l'energia e il divino?


Mentre Lin Ming la osservava, ebbe la sensazione che la donna forse non primeggiava nel campo della forza fisica, ma dell'energia o del divino.


Se usava solo il suo corpo per combattere, allora stava semplicemente cercando di nascondere il suo vero talento.


'<em>Davvero degni di essere gli alleati della razza degli dei primordiali. Anche i celestiali sono stati benedetti dal cielo.'</em>


Pensò Lin Ming.


In quel momento però, dopo che eliminò la strana ombra, lo sguardo tagliente di Wuyan scorse Lin Ming, con fare lievemente provocatorio.


Lin Ming divenne pensoso. Poteva percepire il lieve sorriso che stava mostrando la donna.


Prima di riparare la Catena della Calamità, Lin Ming aveva attirato l'attenzione mostrando le sue capacità. Dopodiché, perfino il Grande Guerriero To Bagui aveva dovuto rivolgersi a lui con umiltà.


Questo aveva messo a disagio Wuyan.


Ma ora poteva sfogare la sua frustrazione. Questo perché, nella terra proibita Asura, i progressi che si potevano fare dipendevano chiaramente dalla forza. E Wuyan era assolutamente sicura della sua potenza!


Solo grazie al suo fisico poteva scatenare una forza incredibile. Se avesse usato tutti i suoi assi nella manica, allora sarebbe riuscita a proteggersi da un Grande Re del Mondo e a fuggire dal più debole degli Empirei.


"Non c'è da meravigliarsi che il Grande Guerriero sia stato disposto a pagare un caro prezzo per portare Wuyan nella terra proibita Asura."


Diwuhen annuì. La sua posizione non era molto diversa da quella di To Bagui.


"La forza di Wuyan va ben oltre, vedrete. Se questa via non sarà troppo pericolosa, allora lasceremo che sia la generazione più giovane a farci strada.


To Bagui incrociò le braccia al petto con un sorriso. Mentre parlava, deliberatamente o per caso, posò lo sguardo su Lin Ming.


In realtà c'erano solo due dei cosiddetti "membri della giovane generazione" qui, Wuyan e Lin Ming.
                                


                                



