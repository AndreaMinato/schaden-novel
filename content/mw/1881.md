---
title: Capitolo 1881 – Trucchi
pubDate: 2025-12-15T08:37:10.458Z
tags:
    - mw
---


Capitolo regolare
0 capitoli in coda 0/5,
-Schadenfreude


Le razze degli dei e dei celestiali erano sorelle, ma allo stesso tempo competevano l'una con l'altra. Precedentemente, i celestiali erano stati mortificati e avevano pagato un prezzo sufficiente per ottenere a stento due posti per entrare nella terra proibita Asura. Naturalmente stavano cercando di reprimere la loro insoddisfazione.


Dopo essere entrati nella terra proibita Asura con grande difficoltà, To Bagui sperava che che il suo gruppo avrebbe potuto ottenere risultati di cui andare orgogliosi.


To Bagui aveva la sensazione di non essere molto più forte di Diwuhen, così aveva riposto le sue speranze in Wuyan. Sperava che la giovane potesse contare sul suo talento straordinario per sbalordire il mondo nella terra proibita Asura e ottenere la più grande opportunità fortunata qui.


I membri della giovane generazione presenti qui erano solo Wuyan e Lin Ming.


Naturalmente sarebbero stati paragonati l'uno all'altra.


<em>Woosh woosh woosh!</em>


Degli uccelli d'ombra si precipitarono su di loro ad ogni direzione, oscurando il cielo. Sembravano una marea di fulmini neri.


Non fu solo Wuyan ad intervenire, anche To Bagui passò all'azione, ma non uccise gli uccelli d'ombra, invece tagliò con noncuranza lo spazio e li divise.


Voleva temprare le capacità di Wuyan. Stava isolando alcuni uccelli d'ombra per impedire che la giovane venisse circondata e corresse troppi pericoli.


<em>Ca!</em>


Una luce divina si accese. Wuyan mostrò i suoi formidabili poteri sovrannaturali. L'energia divina eruttò dal suo corpo mentre i suoi palmi sottili emettevano un bagliore brillante.


Le sue mani contenevano una forza inconcepibile, come se fossero le armi più affilate al mondo. Con un colpo del suo palmo, squarciava un enorme tratto di vuoto come carta, liberando gran parte del cielo.


Gli uccelli dell'ombra erano stati fatti a pezzi da un solo attacco, disintegrandosi in innumerevoli rune!


Gli Empirei della razza degli dei non la aiutarono, lasciarono che Wuyan facesse come desiderava. I suoi attacchi erano un'opera d'arte, era difficile immaginare che il suo corpo delicato contenesse una forza così formidabile.


<em>Crack!</em>


Tre uccelli d'ombra furono distrutti. Gli occhi di Wuyan brillavano come stelle. Bloccava e sventava ogni minaccia.


Lin Ming rimase in disparte a guardare, analizzando con cautela le rune delle leggi da cui erano composti gli uccelli dell'ombra e al contempo esaminando la forza di Wuyan.


La donna in effetti aveva il capitale per diventare una Vera Divinità.


<em>Chi!</em>


L'ultimo uccello dell'ombra si frantumò con un lieve sibilo. Wuyan ritirò il suo potere, sospirando lievemente e rimanendo piena di energia come prima.


Si allontanò dal campo di battaglia. Quando superò Lin Ming, gettò un'occhiata verso di lui.


Una splendida voce risuonò nelle orecchie del giovane.


"Questa terra proibita Asura è un posto dove ottenere esperienza e temprarsi. Rimarrai a guardare senza fare niente? Allora il tuo viaggio qui non sarebbe inutile?"


Disse con alterigia Wuyan. Lin Ming sorrise lievemente: "Molto bene. Quando ho guardato la signorina Wuyan combattere contro quegli uccelli dell'ombra, son riuscito a dedurre qualche tecnica di combattimento.


Le parole di Lin Ming sorpresero gli Empirei.


Anche Wuyan ne fu un po' stupita. Ad essere sinceri, la coltivazione di Lin Ming era lievemente bassa e probabilmente sarebbe stato un po' troppo difficile per lui affrontare queste creature dell'oscurità.


Wuyan voleva solo provocare un po' Lin Ming, ma non credeva che avrebbe accettato. Sarebbe stato ingiusto farlo combattere contro questi mostri.


"Non c'è bisogno di essere coraggiosi. Potresti finire con il ferirti." Disse Wuyan. Anche se sembrava che lo stesse deridendo di nuovo, in realtà non c'era malizia nel suo tono.


Lin Ming sorrise in risposta. Giocherellava con una carta da simbolo. Dopo che quelle creature dell'ombra erano esplose, aveva radunato le loro rune.


Alla fine questi mostri non erano nient'altro che manifestazioni d'energia spontanee rilasciate dalla formazione della terra proibita Asura. Non dovevano temerli.


Mentre avanzavano, molti del gruppo non vedevano l'ora che Lin Ming passasse all'azione.


Diwuhen era concentrato sui movimenti di Lin Ming. Prendersi cura di lui era un'importante missione che il vecchio Sovrano degli Dei gli aveva affidato personalmente. Tra tutti i presenti, Lin Ming era il più debole e la terra proibita Asura conteneva grandi pericoli. In quanto esperto che poteva riparare i decreti, doveva essere protetto.


Dopo aver percorso diverse chilometri, riapparirono altri pericoli.


Stavolta non erano uccelli, ma un enorme lupo demoniaco. A giudicare dalla sua aura, questo mostro era chiaramente molto più forte delle creature di prima.


I suoi occhi rosso sangue fissarono Lin Ming e gli altri, traboccavano di intento omicida.


"Stai attento!"


Avvertì Diwuhen. Doveva essere Lin Ming ad affrontare questo lupo, ma pensava che il giovane potesse avere difficoltà, così lo aveva avvisato.


<em>Roar!</em>


Il lupo demoniaco ululò e si precipitò in avanti come un fulmine.


In questo istante, le pupille del grande guerriero e di Wuyan si rimpicciolirono mentre fissavano Lin Ming!


Normalmente un genio allo stadio di Sacro Lord non avrebbe potuto contendere con il potere e l'aura di questo lupo demoniaco. Wuyan era sicura che, se fosse stata al livello di Lin Ming, lei stessa non sarebbe riuscita ad affrontare questa creatura.


Questo era il divario causato dalla forza assoluta!


Lin Ming aveva pieno diritto di ritirarsi.


Wuyan era già pronta ad aiutarlo, ma il lupo demoniaco fu troppo veloce. Lin Ming si era già fatto avanti mentre il mostro si lanciava in avanti.


"Lin Ming!"


Diwuhen scatenò la sua energia. Se il giovane non avesse potuto competere con questo lupo demoniaco, allora l'avrebbe salvato immediatamente!


Ma in questo breve istante, Lin Ming sporse la mano e diede un colpetto alla testa del mostro!


"Cosa?!"


Tutti rimasero scioccati. Lin Ming non aveva tirato fuori un'arma e invece aveva affrontato a mani nude il lupo demoniaco!


Perfino Wuyan si era scontrata con i nemici usando i palmi. Anzi, aveva attaccato aggirandoli.


Diwuhen però aveva notato che le mani di Lin Ming brillavano con una pallida luce dorata.


Era il bagliore delle leggi?


<em>Clang!</em>


Per un po' risuonò il rintocco assordante di una campana. Sopra il palmo di Lin Ming era apparsa un'enorme luce dorata, seguita dall'energia di innumerevoli leggi. Formò un enorme muro di scritte sacre che bloccò il lupo demoniaco!


<em>Bang!</em>


La creatura impattò contro la parete dorata ed emise un guaito!


"Decreto divino?"


Diwuhen e gli altri rimasero scioccati. Così Lin Ming stava tenendo una carta da simboli in mano.


Nel momento in cui aveva usato il simbolo, era esploso, formando un muro dorato di mantra che aveva bloccato la creatura.


"Questa carta da simbolo... la stava tenendo solo un momento fa!"


Ricordò Diwuhen. Quando Wuyan aveva ucciso un'enorme quantità di creature dell'ombra, gli altri erano rimasti a guardare in disparte. Lin Ming non era stato un'eccezione. La sola differenza era che aveva tenuto una carta da simboli in mano e aveva radunato le rune disperse che provenivano dai resti delle creature. Fin dall'inizio non aveva attirato l'attenzione.
Pensavano solo che Lin Ming stesse raccogliendo queste rune per studiarle un po' una volta che fosse tornato. Ma non si sarebbero mai immaginati che dopo un bastoncino di incenso di tempo, le rune che aveva radunato avrebbero mostrato una forza così terrificante!
Quando il lupo demoniaco aveva colpito il muro dorato, aveva anche subìto delle gravi ferite ed era rimasto stordito per un momento. Lin Ming fu veloce. Avanzò rapidamente, le rune delle leggi brillavano nelle sue mani mentre schiaffeggiava ripetutamente il lupo demoniaco.


Ognuno dei suoi colpi mirava al punto debole nelle leggi del suo corpo!


Questo mostro alla fine era una manifestazione spontanea delle leggi e dell'energia che trapelava dalla grande formazione della terra proibita Asura. Questo lupo demoniaco e il suo corpo fatto di leggi non erano propriamente solidi e si poteva dire che era perfino pieno di buchi. Finché avesse potuto rompere le rozze strutture delle leggi, sarebbe crollato e sarebbe morto.


<em>Peng!</em>


Il mostro scoppiò e il suo corpo si disperse in una cascata di rune.


Lin Ming tirò fuori una carta da simboli nuova e fece un cenno, radunando tutte le rune e sigillandole nella carta da simboli.


"Questo..."


I praticanti di arti marziali presenti rimasero senza parole vedendolo.


Il lupo demoniaco era stato distrutto così facilmente?


Per loro questo lupo demoniaco non era niente di che. Ma per un Sacro Lord era un'esistenza terrificante.


Ma sembrava che Lin Ming non avesse usato nessuna energia per uccidere il lupo demoniaco. Inoltre aveva radunato le sue rune quando era esploso, così da poterle riutilizzare.


Era proprio spietato!


"Ha assorbito le rune e le ha trasformate in un decreto divino..."


Disse con incredulità l'Empireo. I guerrieri della razza degli dei e dei celestiali avevano tutti una percezione sbalorditiva. Anche se non capivano le leggi Asura, potevano capire che Lin Ming non aveva sconfitto frontalmente il lupo, ma che aveva contato su alcuni trucchi per farlo.


Non si poteva dire che avesse mostrato la sua vera forza.


"Tu... da dove hai ottenuto l'eredità dei decreti divini? Userai solo decreti divini? Non puoi contare sulle tue forze per combattere?"


Disse Wuyan arrossendo, le sue parole mancavano di energia.


Non si aspettava che Lin Ming avrebbe mantenuto la parola data. In effetti, lei era allo stadio di Grande Re del Mondo ed era irragionevole competere così con un Sacro Lord negli stadi intermedi.


Wuyan voleva solo che Lin Ming perdesse un po' e finisse lì, ma non si aspettava che avrebbe mostrato di nuovo le sue tecniche e rubasse le luci della ribalta.


Naturalmente Wuyan si sentì di nuovo sotto pressione.


"Se ho un modo per gestire con facilità i nemici, perché dovrei scegliere un metodo che richiederebbe più sforzi?"


Lin Ming fece una domanda retorica. Wuyan rimase senza parole.


Poteva solo tenere chiusa la bocca.


Diwuhen sorrise: "Fratello Lin, hai ottenuto la vera eredità dei decreti divini? Allora saresti come un pesce nell'acqua in questa zona proibita Asura. Ci sono molti pericoli qui, puoi usare il potere delle leggi per evitarli, vero?"


Diwuhen stava esprimendo ciò che gli altri Empirei stavano pensando. Se era vero, allora Lin Ming avrebbe tratto un grande profitto da questo viaggio.


Lin Ming scosse la testa: "Senior Diwuhen starà scherzando. Come può essere così facile? Ho solo studiato la punta dell'iceberg per quanto riguarda le leggi Asura. Solo in certi momenti può mostrare degli effetti miracolosi."


"Sia le creature dell'ombra che il lupo demoniaco appena apparsi, sono tutti formati dall'energia fuoriuscita dalla grande formazione che si è evoluta spontaneamente in mostri. Le loro strutture di energia sono semplici e piene di centinaia di difetti. Naturalmente posso ucciderle se distruggo le leggi nei loro corpi. Ma di fronte alla vera formazione Asura, le mie tecniche superficiali sarebbero completamente inutili. Posso solo continuare ad avanzare seguendo il percorso stabilito dal maestro della Strada Asura, senza saltare nulla."


Le parole di Lin Ming convinsero gli Empirei. In effetti, tutto ciò che Lin Ming aveva mostrato finora sarebbe stato inutile di fronte alla formazione completa del Maestro della Strada Asura. Se Lin Ming li avesse seguiti, anche lui avrebbe dovuto affrontare la prova della formazione seguendo le regole.
                                


                                



