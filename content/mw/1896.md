---
title: Capitolo 1896 - L'enorme bestia nella pozza di sangue
pubDate: 2025-12-15T08:37:10.461Z
tags:
    - mw
---


<em>Capitolo sponsorizzato, ringraziamo xmattia!
9 capitoli in coda 0/5,
-Schadenfreude</em>


Nella vastità dello spazio c'era un pianeta di metallo.


Sulla sua superficie si estendeva per mille chilometri l'entrata di una caverna. I confini di questo enorme buco erano lisci e uniformi, chiaramente non era stata formata da forze naturali, ma era stata scolpita da un guerriero usando la sua potenza sovrannaturale.


Era una caverna misteriosa e una volta entrati sarebbe stata ancora più sbalorditiva. A mille chilometri di profondità si era formato uno spazio titanico dal raggio ampio più di diecimila chilometri. Sembrava enorme quanto un pianeta.


E in questo enorme area c'era una pozza di sangue cremisi vastissima. Il liquido scorreva e si agitava mentre emanava un intento omicida allarmante.


Sopra la pozza fluttuava silenziosamente un uomo di mezz'età con un abito color arcobaleno.


Aveva dei capelli cremisi e il suo sguardo era antico e profondo, pareva che i suoi lineamenti fossero stati incisi da una sciabola.


In questo momento i suoi occhi erano serrati e aveva portato le mani al petto, stringendosi le spalle. Stava mormorando, come se stesse recitando un qualche antico testo.


Sotto di lui la pozza di sangue fremeva, il suo fetore avvolgeva questo pianeta di ferro. Lentamente emersero innumerevoli bolle, come se il liquido si stesse eccitando.


Gli schizzi di sangue aumentarono sempre di più finché... un'enorme testa fuoriuscì dalla pozza, creando un'onda alta più di cento chilometri!


Una pioggia di sangue iniziò a cadere come una cascata, ma l'uomo di mezz'età rimase immobile con gli occhi serrati.


Fluttuava nel torrente di sangue, ma non fu macchiato nemmeno da una goccia.


Dalla pozza era uscita una testa demoniaca feroce, era lunga cento chilometri, aveva un paio di corna ricurve ed enormi fauci, sembrava un drago rosso malvagio!


Questa creatura ruggì selvaggiamente, la sua enorme testa ondeggiava.


La pozza tornò a ribollire. Con un rimbombo, emerse un'altra testa di drago.


In seguito, questo fenomeno si ripeté più volte, chissà quanti draghi si nascondevano nella pozza.


Se un praticante di arti marziali fosse entrato in questo pianeta, sarebbe rimasto sbigottito. Avrebbe pensato che fosse un covo di enormi draghi malvagi.


Tuttavia avvenne qualcosa di scioccante.


Dopo che erano spuntati fuori trenta draghi feroci, l'intera pozza di sangue iniziò a rinsecchirsi rapidamente.


Il liquido si stava prosciugando e alla fine espose un enorme oggetto sferico lungo 10.000 chilometri. Aveva lo stesso colore del sangue e sarebbe potuto essere scambiato per parte della pozza se uno non avesse fatto abbastanza attenzione.


<em>Rumble rumble rumble!</em>


Il sangue viscoso colò dalla superficie della sfera, rivelando spesse catene nere.


Queste catene si sovrapponevano l'un l'altra, imprigionando con fermezza la sfera e legandola.


Mentre il livello del sangue si abbassava sempre di più, la sfera iniziò a contorcersi lentamente. Emetteva perfino dei suoni simili ad un battito cardiaco!


Alla fine questa sfera emise una vasta aura vitale, pareva una massa di carne e sangue.


Le più di trenta teste erano connesse a questa enorme sfera!


In altre parole, erano un'entità sola!


Erano una frazione di questa enorme sfera!


Era difficile immaginare che sorta di forma di vita terrificante fosse. Solo in termini di dimensioni era ampia 10.000 chilometri e aveva più di trenta teste, ognuna di esse emanava un'aura terrificante non inferiore a quella di un Vero Drago!


Quando questo mostro terrificante apparì, l'uomo con l'abito color arcobaleno si accigliò. Perle di sudore iniziarono a scorrere per le sue tempie; chiaramente aveva consumato una grande quantità di energia.


Stava mormorando veloce come un fulmine. Continuò a cantilenare sempre più rapidamente!


Le parole che diceva formarono delle rune a mezz'aria che volarono verso il gigantesco mostro bizzarro. Poi sommersero la creatura come acqua in un oceano.


L'uomo di mezz'età consumava sempre più energia. La sua vitalità del sangue si agitò e l'essenza astrale fuoriusciva dal suo corpo. Il suo corpo divenne sempre più brillante, assochilometriva ad un sole.


"Marchio degli Antenati Saggi - Sigillo!"


L'uomo di mezz'età spalancò gli occhi. Tutti i testi che aveva formato si radunarono insieme, formando un enorme sigillo che volò verso il mostro.


Poi i segni si riflessero sulla sua fronte mentre sprofondavano lentamente nel mostro e scomparivano.


<em>Wu wu wu!


Wu wu wu!</em>


Il mostro emise un ruggito profondo e potente come un terremoto. L'intero pianeta sussultò, come se fosse stato influenzato dal mostro!


Questo processo continuò per metà bastoncino di incenso di tempo. Poi, con un fragore, accadde qualcosa di strano.


Una delle trenta teste circa si sciolse, trasformandosi in brillante sangue rosso che cadde a terra.


Dopo diversi respiri di tempo, un'altra testa esplose, seguita da tutte le altre.


Il sangue schizzava, bagnando il mostro. Anche il suo corpo principale cominciò a sciogliersi lentamente, come un pezzo di lardo riscaldato.


Alla fine scomparì completamente, trasformandosi in una pozza di sangue.


Fin dall'inizio la pozza di sangue in realtà era stata l'enorme mostro trasformato!


Quando il liquido si calmò, l'uomo con l'abito color arcobaleno chiuse gli occhi, meditando a mezz'aria. Cantilenava tutti i testi e usava una tecnica che stava consumando una grande quantità della sua forza.


All'improvviso una fiamma si accese di fronte a lui. L'uomo si accigliò e aprì gli occhi.


"Imperatore Spirituale... perché quel vecchio mostro mi sta cercando..."


Lo sguardo dell'uomo brillò in modo strano. Un momento dopo squarciò con noncuranza il vuoto e avanzò. L'ambiente attorno cambiò e arrivò in una grande sala fatta di cristallo.


Al centro della stanza fluttuava l'ombra di una persona.


I contorni di questa figura erano confusi e indefiniti, chiaramente era solo un'illusione.


Era un giovane dalla pelle liscia e i capelli neri che ricadevano all'indietro come una cascata. Stranamente però il suo sguardo era poco limpido e spento, come se fosse sul punto di morire.


Faceva davvero rabbrividire.


Il vecchio giovane guardò l'uomo di mezz'età. "Sembra che ti sia stancato molto, mi chiedo cos'abbia fatto lavorare così duramente il Sovrano dei Saggi."


L'uomo con l'abito color arcobaleno era il Sovrano dei Saggi Zaohua!


"Ti preoccupi di troppe cose." Disse con indifferenza il Sovrano dei Saggi, non aveva intenzione di menzionare l'incantesimo che aveva appena creato. "Cosa stai facendo qui?"


Il Sovrano dei Saggi lanciò un'occhiataccia verso l'Imperatore Spirituale. Anche se erano entrati in un temporaneo armistizio, non erano affatto amici.


"Sono venuto qui per parlarti... di una certa notizia!"


La voce dell'Imperatore Spirituale era vecchia e vuota, priva di emozione, come se le sue parole fossero ghiaccio.


"Parla allora!"


"Una persona è andata nell'Universo Primordiale. È qualcuno che ti potrebbe interessare... il suo nome è... Lin Ming!" Disse piano l'Imperatore Spirituale. Quando sentì queste parole, il Sovrano dei Saggi alzò le sopracciglia.


"Lin Ming! È entrato nell'Universo Primordiale!?"


Certamente conosceva Lin Ming.


Era un giovane terrificante. A soli cento anni d'età poteva battere membri della vecchia generazione molto più anziani di lui. Era riuscito perfino a sconfiggere il Sacro Figlio di Zaohua, un coltivatore di uno stadio superiore al suo!


Se questa persona avesse avuto abbastanza tempo per crescere, avrebbe avuto un futuro inimmaginabile!


Ma ora Lin Ming era debole.


Certamente il Sovrano dei Saggi non lo avrebbe lasciato crescere. Aveva già intenzione di ucciderlo tra qualche secolo ed eliminare ogni potenziale problema dalla radice!


Tuttavia, prima aveva delle questioni di cui occuparsi. Per esempio affrontare gli spirita o gestire i saggi, o anche raffinare la misteriosa pozza di sangue nel pianeta di ferro.


Ora però sapeva dove si trovava Lin Ming. Era anche l'universo che stavano invadendo!


In tal caso, allora avrebbe potuto annientare le antiche razze e uccidere Lin Ming nel frattempo.


"Invece che rimanere al sicuro, hai scelto di varcare direttamente le porte dell'inferno!"


Il Sovrano dei Saggi Zaohua sogghignò, il suo sguardo rivelò una luce assetata di sangue.


Uccidere Lin Ming sarebbe stato come annientare l'ultima speranza dell'umanità!
                                


                                



