---
title: Capitolo 1906 – Sangue Tinge il Cielo Stellato
pubDate: 2025-12-15T08:37:10.463Z
tags:
    - mw
---


<em>Capitolo sponsorizzato, ringraziamo Matteo!
9 capitoli in coda (Matteo) 0/5,
-Schadenfreude</em>


Vedendo il guerriero Asura nero apparire sulla nave spirituale, Lin Ming iniziò a sentire il suo battito cardiaco accelerare. Il sangue Asura nel suo corpo tremò e la lancia del Drago Nero fusa nel suo corpo emise un grido acuto.


Queste forze incorporate nel suo organismo cominciarono ad entrare in risonanza con la proiezione del decreto divino.


"Il Maestro della Strada Asura..." Lo sguardo di Lin Ming si accese.


In confronto ai decreti divini attivati precedentemente, quest'aura era incredibilmente tagliente.


Quando l'immagine del guerriero Asura divenne sempre più chiara, l'odore del sangue e del ferro si diffusero attorno, come se l'intero spazio circostante si fosse trasformato in un campo di battaglia pieno di massacri.


Una luce assassina sconfinata brillò nelle sue pupille, scorgendo con lo sguardo l'universo.


La forza del decreto divino aumentò un'altra volta. Emise innumerevoli raggi come un sole.


Il guerriero Asura era coperto da questo bagliore. Una lunga lancia nera si formò nelle sue mani e si precipitò fuori dalla nave spirituale.


<em>Rumble rumble rumble.</em>


Al di fuori della nave spirituale bianca come la neve, ondate di attacchi simili ad una marea emisero dei battiti terrificanti che sembravano provenire da un enorme tamburo.


"Il decreto divino del maestro della Strada Asura? Vuoi usarlo per resistermi? Lin Ming, vecchie scarpe delle antiche razze, oggi diventerete tutti del cibo per Fame!"


Il Sovrano dei Saggi sogghignò spietatamente, freddo. Ai suoi occhi, la razza degli dei primordiali non erano nient'altro che un sole che stava per tramontare tra le montagne. Anche se erano ancora abbastanza forti, non era nient'altro che cani e galline di fronte all'impeto dei saggi.


Oggi voleva che questa razza un tempo incredibilmente gloriosa svanisse, trascinata dal flusso del tempo.


Pensando a questo, una luce rosso sangue si accese nei suoi occhi.


<em>Woosh! Woosh! Woosh!</em>


Le decine di draghi del sangue feroci sembravano delle fruste infinitamente lunghe. Fermarono i loro attacchi e si ritrassero, circondando la vasta sfera cremisi.


Allo stesso tempo, un tentacolo cadde su un'enorme nave spirituale, lasciando che il Sacro Figlio di Zaohua scendesse.


In un momento, i draghi feroci si trasformarono in strati di carne e scudi di sangue, formando innumerevoli mura e circondando l'enorme sfera di carne grossa quanto un pianeta.


Era irrealistico pensare di schivare l'attacco di un Decreto Asura. Inoltre, dato che il corpo di Fame era così grande, evitare un colpo sarebbe stato impossibile.


Il guerriero Asura camminò per lo spazio, stava tenendo un'enorme lancia del drago nera. Irradiava innumerevoli raggi cupi.


Ogni raggio di luce copriva decine di migliaia di chilometri.


Alcune navi spirituali dei saggi troppo vicine furono travolte dal colpo. Poi come degli aquiloni coinvolti in un'esplosione, scoppiarono come palle di fuoco nere. Innumerevoli ululati di dolore risuonarono dalle imbarcazioni.


Il guerriero Asura si fuse con la lancia. Un potere sconfinato si riversò dal suo corpo, estendendosi in ogni direzione.


Il vuoto attorno cominciò a tremare come un mare in tempesta. Lo spazio si riempì di crepe e perfino dei corpi celesti vicini iniziarono a collassare.


Molte nave spirituali si ritirarono rapidamente. Alcune di quelle più veloci riuscirono a scappare dalla luce accecante, ma le altre furono disintegrate.


Il guerriero Asura e la lunga lancia nelle sue mani sembrarono trasformarsi in una colonna di luce nera che si lanciò verso il centro dell'enorme sfera di sangue rosso.


Una luce cupa e una cremisi coprirono lo sconfinato spazio stellare, rendendo impossibile vedere chiaramente cosa stava succedendo.


<em>Rumble rumble rumble!</em>


Scoppiò una serie di detonazioni sconvolgenti. Pezzi di carne si dispersero nello spazio e bruciarono. Il vuoto fu squarciato completamente, creando enormi tempeste spaziali.


Perfino l'universo sembrò spaccarsi a causa delle onde d'urto di quell'attacco terrificante.


Vedendo questo, gli sguardi della razza degli dei primordiali iniziarono ad accendersi di speranza.


Le navi spirituali dei saggi divennero tutte silenziose, la loro atmosfera era solenne e severa.


Lo scambio si era concluso in un solo colpo.


Ma il vasto slancio e l'energia devastante aveva reso impossibile avvicinarsi. In effetti probabilmente nessuno sarebbe riuscito a sopportarne le onde d'urto.


"Questo è un decreto divino lasciato dal Sovrano degli Dei Asura? Il nostro Sovrano... non dovrebbero esserci problemi, vero?" Mormorò qualcuno.


Dopo quel terrificante impatto, il guerriero Asura e la sua lancia nera iniziarono a sparire lentamente.


Tutto ciò che rimase furono le luci sconfinate che continuarono a bruciare e ad emettere dei rimbombi tonanti.


E in quel momento, al centro dell'impatto, tra la luce nera sconfinata spuntò la testa di un drago feroce.


Poi...


<em>Woosh! Woosh! Woosh!</em>


Un drago feroce dopo l'altro si manifestò, squarciando il vuoto distorto dal bagliore nero. L'enorme corpo gonfio di fame trapassò il vuoto e fuoriuscì dalle terrificanti tempeste spaziali.


"È sopravvissuto..."


Il Sovrano degli Dei sbiancò vedendo riapparire Fame. Anche se aveva messo in conto il peggior caso possibile, si sentì quasi soffocare quando lo vide accadere.


<em>Woosh!</em>


Una frusta di carne spessa quanto una montagna penetrò il vuoto e impattò contro l'Arca della Speranza.


Questo potente assalto era sufficiente a distruggere un pianeta. La nave spirituale ronzò mentre trilioni di rune brillarono e si dissiparono.


"Maledizione!"


L'Arca della Speranza volò via tremante.


Sempre più draghi di sangue sfrecciarono in avanti, disperdendo completamente la luce nera che copriva Fame.


Così tutti rividero l'abissale ferito dal decreto Asura.


Nel suo enorme corpo sferico, c'era un'enorme fessura profonda migliaia di chilometri!


Una grande quantità della carne di Fame si era ridotta in liquido rosso che schizzava via. Un certo numero di draghi feroci erano stati tranciati e si stavano contorcendo sulla superficie di Fame come vermi.


Poi queste sezioni si sciolsero, fondendosi nuovamente con la sfera.


Fame poteva divorare ogni cosa, anche i suoi arti tagliati.


Il Sovrano dei Saggi Zaohua stava sopra questa enorme palla di carne con un'espressione assassina. Vasi sanguigni si erano lacerati ed erano esplosi per tutto il suo corpo, infradiciandolo di sangue e facendolo sembrare un demone.


Il colpo più forte del Decreto Asura era stato diretto verso di lui. Se Fame non avesse bloccato il colpo per lui, allora sarebbe rimasto gravemente ferito e forse sarebbe stato perfino ucciso.


"Maestro della Strada Asura, sei davvero feroce... solo un filo della tua aura residua può ferirmi fino a questo punto! Ma che importa! Sei già morto e ora mi assicurerò che i tuoi discendenti si estinguano!"


Il Sovrano dei Saggi Zaohua non aveva sentito dolore per cento milioni di anni. Pieno di arroganza, le fiamme della rabbia cominciarono ad accendersi in lui.


Vedendo questo, i passeggeri dell'Arca della Speranza si spaventarono.


Dentro la nave spirituale aleggiava solo silenzio.


"Nemmeno quello è riuscito ad ucciderlo!" Gridò qualcuno con paura, il suo sguardo era annebbiato dalla disperazione.


L'espressione di To Bagui divenne cupa; era già senza parole. Due Empirei di massimo livello si erano sacrificati e avevano usato un Decreto Asura, eppure erano riusciti solo a ferire il Sovrano dei Saggi. Era stato un duro colpo per tutti loro.


Senza dubbio, questo dimostrava che la forza del Sovrano dei Saggi era aumentata enormemente dopo che si era fuso con l'abissale. La sua vitalità ora superava di gran lunga quella di un'ordinaria Vera Divinità e nemmeno un Decreto Asura avrebbe potuto ucciderlo.


"In effetti... è stato sorprendente. Ma non vi illudete di potermi ferire una seconda volta." Mentre torreggiava sull'enorme sfera di carne, lo sguardo del Sovrano dei Saggi brillava di luce fredda.


Lo spazio rimbombava come una tempesta incessante. Il tuono sembrò penetrare nei cuori di tutti, schiacciandoli con una pressione terrificante.


Nel punto in cui le teste di Fame erano state tranciate, la carne iniziò a contorcersi. Con un gorgoglio, spuntò una nuova testa di drago.


Il Sovrano dei Saggi Zaohua sporse una mano e indicò la nave spirituale bianca.


Raggi rosso sangue sfrecciarono come saette cremisi. Formarono strati di incantesimi che circondarono l'Arca della Speranza.


Ogni incantesimo rosso sembrava una grande mano invisibile che li stringeva con una forza incredibile.


Lo scudo difensivo della nave spirituale iniziò ad emettere dei crepitii. Sempre più energia si dissipò rapidamente.


"Alla nave rimane meno dell'85% dell'energia! Non potremo resistere ancora a lungo!" Gridò un Empireo della razza degli dei primordiali con voce tremante.


Un'atmosfera ansiosa avvolse l'intera nave, accompagnata dalla pressione dovuta alla stretta.


Ogni crepitio pareva stringere i petti dei praticanti di arti marziali delle antiche razze.


All'esterno, le navi spirituali della razza dei saggi si radunarono. Le loro inni di guerra riverberarono per il cosmo.


Cosa potevano fare?


Alcuni strinsero i pugni. La rabbia e la loro riluttanza accesero i loro sguardi.


Altri chiusero gli occhi con dolore. Un tempo erano stati la razza più forte dall'eredità antichissima, ma ora si erano ridotti in queste condizioni.


Sempre più persone osservarono cosa stava succedendo fuori con sguardi accesi. In quel momento il Grande Guerriero To Bagui si fece avanti. Urlò: "Anche se moriremo, lo faremo con gloria e onore! Sua maestà Sovrano degli Dei, per favore dia l'ordine di mandare in guerra i celestiali! Sono disposto a condurre i guerrieri della mia gente per servire come avanguardia!"


I membri delle antiche razze erano tutti orgogliosi e arroganti. Un tempo avevano sperimentato un periodo davvero glorioso. Le loro vite sarebbero fiorite al meglio in mezzo ad una tempesta di sangue e acciaio. Come potevano rassegnarsi e morire come codardi?


Iniziarono a risuonare voci piene di intento combattivo.


Gli Empirei iniziarono a farsi avanti uno dopo l'altro. In particolare quelli al picco del loro potere erano pieni di energia, tutti volevano andare fuori e iniziare a massacrare i nemici.


Quando quei due vecchi Empirei si erano sacrificati, l'avevano fatto per preservare questi giovani e robusti guerrieri e permettere loro di fare risorgere le antiche razze.


"Calmatevi tutti!"


Rimproverò con rabbia il Sovrano degli Dei. Per un po' tutti si ammutolirono.


"Non... siamo ancora spacciati. Ci rimangono due Decreti Asura!"


Il Sovrano degli Dei alzò la mano, rivelando due decreti divini fluttuanti e pieni di luce divina.


Quando gli Empirei li videro, i loro sguardi si riempirono di emozioni contrastanti.


Per attivare un Decreto Asura bisognava sacrificare degli Empirei al picco del loro livello, era un enorme prezzo. E anche allora, erano riusciti solo a ferire il Sovrano dei Saggi Zaohua.


Anche se ne rimanevano due, che utilità avrebbero avuto...?


Notando lo scetticismo degli Empirei, il vecchio Sovrano degli Dei disse: "Non rimarremo con le mani in mano, ma non moriremo nemmeno inutilmente. Questi Decreti Asura sono diversi!"
                                


                                



