---
title: Capitolo 1912 – Disgregazione del Buco Nero
pubDate: 2025-12-15T08:37:10.464Z
tags:
    - mw
---


<em>Capitolo sponsorizzato, ringraziamo Matteo!
3 capitoli in coda (Matteo) 0/5,
-Schadenfreude</em>


"Vuoi morire!"


Il Sovrano dei Saggi Zaohua fu colto dal panico vedendo l'Empireo Primordius lanciarsi su di lui.


Anche se fosse stato più forte, controllare il buco nero della Perla Primordiale per attaccare il sigillo gli aveva fatto esaurire tutta la sua energia.


Era un Decreto Asura, un tesoro che superava lo stadio di Vera Divinità. Come avrebbe potuto romperlo facilmente?


Eppure, durante questo momento cruciale, l'Empireo Primordius voleva colpirlo durante il suo momento più debole. Il Sovrano dei Saggi Zaohua non aveva nessun metodo per affrontare gli attacchi del nemico!


Un intento omicida selvaggio trapelò dallo sguardo dell'Empireo Primordius. Avvicinò le braccia e le sue lame d'osso si estesero. Le lame brillavano di luce fredda, menarono dei fendenti dritti verso la gola del Sovrano dei Saggi Zaohua!


Il Sovrano dei Saggi Zaohua si infuriò come non mai. Era chiaramente più forte dell'Empireo Primordius e le antiche razze non erano altro che insetti inoffensivi ai suoi occhi. Eppure questo sciame di insetti lo aveva fatto finire in questa situazione.


Non aveva vie di fuga!


Muori!


L'Empireo Primordius aveva già bruciato la sua essenza di sangue. Dato il suo fisico formidabile, dopo aver bruciato tutta la sua essenza di sangue avrebbe potuto rivaleggiare una Vera Divinità, ma ora era sostenuto anche dal Decreto Asura della Fede!


L'Empireo Primordius era avvolto da fiamme nere. Ovunque andasse, il vuoto si frantumava e tutto veniva fatto a pezzi!


Il colpo dell'Empireo Primordius non poteva essere bloccato da una normale Vera Divinità. Il Sovrano dei Saggi Zaohua naturalmente poteva resistere, ma ora non aveva la forza di farlo!


Vedendo la lama d'osso che stava per tagliargli la gola, il Sovrano dei Saggi strinse i denti e attaccò disperatamente!


<em>Crack! Crack! Crack!</em>


Ululò verso il cielo. Il suo corpo si ricoprì di scaglie. Durante questo momento critico, aveva attivato la sua metamorfosi!


I saggi erano una razza che si concentrava sul sistema della trasformazione del corpo che era decisa dalla qualità della loro stirpe. Solo i guerrieri dal sangue formidabile potevano effettuare una metamorfosi, radunando la loro forza più grande.


Il Sacro Figlio di Zaohua e il principe imperiale Naqi ne erano un esempio.


Ma il Sovrano dei Saggi Zaohua non poteva ricordare quanti anni fossero passati da quando si era trasformato. Questo perché non ne aveva avuto più bisogno.


Di norma era quasi il guerriero più formidabile tra i 33 Cieli.


Dopo essersi fuso con Fame era diventato quasi invincibile!


Il Sovrano dei Saggi Zaohua non si sarebbe mai sognato che sarebbe arrivato un giorno in cui sarebbe stato costretto ad usare la sua metamorfosi per un gruppo di formiche!


"Togliti di mezzo!"


Ruggì il Sovrano dei Saggi Zaohua sferrando un colpo!


Il suo pugno era ricoperto di scaglie e i suoi muscoli sporgevano come gli artigli di un drago.


Questo pugno squarciò il vuoto, scontrandosi con le lame d'ossa dell'Empireo Primordius!


<em>Crack!</em>


Con un crepitio, le lame si frantumarono!


Anche se era un colpo frettoloso, l'assalto del Sovrano dei Saggi Zaohua possedeva un potere inimmaginabile!


Tuttavia, nel momento in cui le lame d'osso si spaccarono, passarono oltre l'essenza astrale protettiva del Sovrano dei Saggi Zaohua e infilzarono il suo petto.


Allo stesso tempo, il pugno atterrò sul petto dell'Empireo Primordius.


<em>Bang!</em>


La figura torreggiante dell'Empireo tremò violentemente. Le sue costole si incavarono e sputò sangue mentre veniva scaraventato all'indietro!


Il colpo del Sovrano dei Saggi Zaohua aveva ferito gravemente Primordius, ma la Vera Divinità era stata infilzata dalle lame. Inoltre, visto che il Sovrano dei Saggi Zaohua aveva dovuto interrompere ciò che stava facendo, il buco nero iniziò a vorticare incontrollatamente!


<em>Woosh woosh woosh!</em>


La superficie nera come la pece del buco nero si scontrò con lo spazio sigillante. Una terrificante marea di energia scoppiò!


Visto che il Sovrano dei Saggi Zaohua aveva cercato di trattenere l'Empireo Primordius e le antiche razze, aveva riversato tutta la sua energia nella Perla Primordiale. Questo buco nero spaventoso poteva rovinare una galassia; era troppo potente.


L'energia scagliata dal Sovrano dei Saggi Zaohua fu assorbita dal buco nero, facendolo diventare ancora più grande. Al su interno, dei flussi di energia pericolosi iniziarono a sfregarsi tra di loro, schiacciandosi l'un l'altro...


Ora che aveva perso il controllo del buco nero, il Sovrano dei Saggi Zaohua impallidì. Poteva sentire la forza del buco nero che iniziava a contrarsi, facendo collassare e implodere enormi tratti di spazio.


L'intero processo assochilometriva all'esplosione di un universo, prima che si espandesse, ci sarebbe stata una contrazione terrificante,


Bisognava sapere che ogni filo di potere nel buco nero era stato temprato al massimo ed era incredibilmente puro. Era un fenomeno davvero terrificante.


Il Sovrano dei Saggi Zaohua si accigliò sempre di più. Una volta che la forza sigillata nel buco nero si fosse ridotta al massimo, sarebbe esplosa. La forza annientante seguente avrebbe causato una distruzione inimmaginabile.


Sarebbe stato alla pari con decine dei suoi attacchi. Non poteva resistere ad un assalto del genere.


"Perla Primordiale: inversione!"


Il Sovrano dei Saggi mostrò un'espressione feroce. Destò il potere della Perla Primordiale con tutte le sue forze, cercando di invertire il flusso di energia e neutralizzare il buco nero.


L'eccessivo consumo di energia fece sporgere tutti i suoi vasi sanguigni, facendoli scoppiare. In quel momento stava proprio esaurendo le forze!


Deviò tutta questa energia sull'orlo del collasso nella Perla Primordiale.


Tuttavia annullare il processo era più facile a dirsi che a farsi, specialmente in così poco tempo. Al momento il Sovrano dei Saggi Zaohua era provato.


<em>Rumble rumble rumble!</em>


Dopo essere stato neutralizzato dalla Perla Primordiale, il buco nero non esplose, ma iniziò a rompersi. Ondate di energia divamparono comunque verso l'esterno.


Ogni freccia della sua potenza poteva distruggere dei corpi celesti!


<em>Woosh!</em>


Fluttuazioni di energia nera impattarono contro Fame.


Sembrava che una lama divina stesse tagliando la vasta montagna di carne e sangue. In un istante, delle ferite terrificanti profonde quanto delle gole apparirono sul corpo dell'abissale.


Un'altra fluttuazione di energia passò attraverso Fame, tranciando sette od otto dei suoi tentacoli di drago.


<em>Woosh! Woosh! Woosh!</em>


Le ondate di energia del buco nero solcarono il vuoto. Fame aveva subìto un grave danno!


"Ahh!"


Il Sovrano dei Saggi Zaohua ululò! I suoi capelli erano scompigliati e il suo corpo era macchiato di sangue. Non poteva gestire il potere tempestoso di questo buco nero.


Di questo passo, Fame avrebbe subìto dei danni inconcepibili.


Questo perché il buco nero aveva un attributo divorante. Avrebbe esaurito una grande quantità dell'essenza di sangue dell'abissale!


Il Sovrano dei Saggi Zaohua si morse la punta della lingua e luce nera apparì nelle sue pupille. Il puro potere spirituale di una Vera Divinità iniziò a divampare dal suo corpo.


Di fronte a questo potere, anche l'universo iniziò a tremare. Innumerevoli linee del Grande Dao si radunarono e l'aura del Sovrano dei Saggi Zaohua cambiò. Anche l'essenza astrale si trasformò in puro colore dorato.


In quel momento, un terrificante vortice di energia si formò attorno al Sovrano dei Saggi Zaohua. Per miliardi di trilioni di chilometri, tutto il potere della buona fortuna iniziò a radunarsi attorno al Sovrano dei Saggi!


Questa forza non era solo energia primaria, ma ogni sorta di potere del mondo.


Calore, luce, piccoli ioni, polvere interstellare, tutto iniziò a convergere verso la Vera Divinità!


Questa era la Divina Arte Zaohua, la tecnica per depredare il potere della buona fortuna! La cosiddetta fortuna era la somma di tutta la materia e ogni forma di vita. Ci si poteva immaginare quanto fosse formidabile una tecnica che poteva estrarre il potere della buona fortuna nell'universo per attaccare!


Era un metodo di coltivazione incredibilmente tirannico. Il Sacro Figlio di Zaohua un tempo lo aveva usato per affrontare Lin Ming, ma ora che veniva usato dall'antenato, la potenza della Divina Arte Zaohua era oltremodo terrificante!


Con il supporto di questa tecnica, raggi di essenza astrale si radunarono attorno a Fame, formando un enorme scudo circolare dorato!


Piccole figure fluttuavano su e giù all'interno di questa barriera; erano le incarnazioni del Sovrano dei Saggi.


Ogni figura rappresentava un filo della forza primaria dell'universo, perfetta e priva di difetti.


Dato che la Perla Primordiale stava iniziando a perdere il controllo e il Sovrano dei Saggi non poteva farsi distrarre troppo da altre questioni, non aveva esitato ad usare la Divina Arte della Buona Fortuna. Questo scudo rotondo era una tecnica marziale impareggiabile della sua arte: lo Scudo della Creazione delle Miriadi di Spiriti.


Lo Scudo della Creazione delle Miriadi di Spiriti iniziò a brillare con fare antico e distante mentre emetteva i suoni del Grande Dao.


Sembrava che stesse nascendo il tesoro più prezioso che rappresentava l'eternità e l'immortalità.


<em>Rumble rumble rumble!</em>


La forza violenta del buco nero impattò contro lo scudo della Creazione delle Miriadi di Spiriti, scontrandosi e annullandosi a vicenda.


Enormi quantità di forza primaria si dissiparono, tuttavia l'impatto non raggiunse il Sovrano dei Saggi.


In quel momento il saggio Zaohua aveva anche consumato moltissima forza primaria ed era estenuato. Il suo corpo fuso con Fame era stato già ferito gravemente, delle fenditure allarmanti lo percorrevano.


Anche così, i tentacoli d'ossa erano ancora avvolti attorno all'Arca della Speranza!


Oltre metà di essi erano stati tagliati, mentre una decina circa continuava ad aggrapparsi con tenacia alla nave spirituale!


Anche se il Sovrano dei Saggi Zaohua avrebbe potuto ritirare i suoi tentacoli per difendersi, avrebbe preferito subìre ferite più gravi che lasciare scappare l'Arca della Speranza.


Non voleva che le antiche razze fuggirono e specialmente non Lin Ming!


Il Sovrano dei Saggi aveva già un brutto presentimento. Doveva uccidere Lin Ming il prima possibile, ma la velocità con cui stava crescendo era troppo veloce!


Stavolta aveva subìto un duro colpo. Anche se sembrava che fosse perché le antiche razze si erano coalizzate con l'Empireo Primordius, il Sovrano dei Saggi Zaohua aveva uno strano presentimento che Lin Ming avesse giocato un ruolo importantissimo in questa rappresaglia.


Doveva uccidere questo giovane umano. Non poteva permettere che continuasse a crescere. Non poteva dargli la minima possibilità di sopravvivere!


"Tu... muori!"


L'espressione del Sovrano dei Saggi Zaohua fece una smorfia. Sentiva il sapore del sangue in bocca!


Sporse la mano destra verso l'Arca della Speranza!


Con un crepitio tonante, i più di venti tentacoli d'osso attorno alla nave spirituale iniziarono a contrarsi, schiacciando costantemente lo scudo protettivo dell'Arca della Speranza. Anche se il Sovrano dei Saggi era stato gravemente ferito, aveva ancora abbastanza energia per distruggere la nave spirituale e le antiche razze rimaste!


Le riserve di energia dell'Arca della Speranza calarono rapidamente!


Dopo gli attacchi e i contrattacchi continui, la nave spirituale aveva già consumato più della metà della sua energia. In queste condizioni non sarebbe resistita ancora a lungo. Il Sovrano dei Saggi Zaohua invece, anche se era esausto, era comunque una Vera Divinità. La vitalità di Fame era sconvolgente!


"Morite!"


Il Sovrano dei Saggi Zaohua ruggì. In quel momento però vide un'ombra nera volare attraverso un'enorme ferita nel suo corpo e... scavarci dentro.
                                


                                



