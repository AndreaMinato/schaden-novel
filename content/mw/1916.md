---
title: Capitolo 1916 – Il Pericolo Nascosto
pubDate: 2025-12-15T08:37:10.464Z
tags:
    - mw
---


<em>Capitolo regolare,
0 capitoli in coda 0/5,
-Schadenfreude</em>


Il marchio di una Vera Divinità era estremamente difficile da cancellare. Nella catena montuosa del dio caduto, quando Lin Ming stava meditando sui principi delle piattaforme del santuario, era stato segnato dal Re Divino del Grande Brahma. Se non fosse stato per Sheng Mei, Lin Ming sarebbe finito in una pessima situazione.


Gli Empirei della razza dei saggi presero le tavolette di giada cremisi e le sondarono con la loro percezione divina. Potevano sentire la direzione dell'Arca della Speranza ora. Era un punto piccolo ma luminoso che si stava allontanando con una velocità incredibile, aumentando rapidamente la distanza da loro.


"Eccola!"


Gli sguardi degli Empirei si accesero. Solo per questo iniziarono ad avere paura del Sovrano dei Saggi. Anche se il loro capo era stato ferito gravemente e il suo marchio spirituale era stato attaccato dal cannone ed era stato quasi cancellato, era comunque riuscito a contrattaccare e a lasciare un segno per tracciare l'Arca della Speranza. Era un livello straordinario.


Il 90% degli Empirei partirono all'inseguimento!


Gli altri che si erano dispersi invece sigillarono completamente questa parte dell'universo.


Presto, nel campo di battaglia rimase solo il Sovrano dei Saggi insieme al corpo ferito di Fame.


Era incupito nello spazio stellato, nessuno sapeva cosa stesse pensando.


RImase in silenzio per molto tempo ed esaminò tutte le ferite nel corpo dell'abissale. Si accigliò.


Era stato ferito troppo gravemente. Avrebbe avuto bisogno di tornare nella sua residenza per riprendersi e il tempo di guarigione sarebbe stato estremamente lungo.


Lentamente, il Sovrano dei Saggi Zaohua stese la mano destra. Nel suo palmo girava lentamente una perla nera. Numerosi motivi mistici ne percorrevano la superficie, battevano come vasi sanguigni.


Era la Perla Primordiale. Il Sovrano dei Saggi Zaohua inspirò profondamente. Un denso odore di sangue si dissipò dalla perla ed entrò lentamente nel suo corpo e in quello di Fame.


Stava guarendo le ferite con lo strumento divino.


La Perla Primordiale poteva assorbire la vitalità del sangue e l'essenza. Dopo che il Sovrano dei Saggi Zaohua l'aveva ottenuta, aveva trascorso un lungo periodo di tempo all'avventura per trovare carne ed essenza di sangue per nutrire lo strumento divino. Ora rilasciò parte di questa energia per aumentare la sua velocità di guarigione.


Fame stessa possedeva una forza vitale incredibile e un potere difensivo sconvolgente. Anche se aveva subìto un colpo devastante dopo l'altro, era solo rimasta ferita e non era morta.


Ma corrispondentemente, in queste condizioni, sarebbe stato difficile riprendersi per lei. Era una perdita di forza vitale troppo vasta. Non importava che sorta di materiale celeste avesse assimilato, per Fame era come gettare un grano di riso in un campo; non ci sarebbero stati effetti evidenti.


Così, anche con la Perla Primordiale, guarire completamente Fame sarebbe stato un'impresa monumentale.


Il Sovrano dei Saggi assorbì costantemente la carne e l'essenza di sangue dalla Perla Primordiale. Questo processo continuò per due ore.


Dopodiché, la luce dello strumento divino diventò sempre più densa e brillante mentre circondava il corpo principale del Sovrano dei Saggi. Poi la Vera Divinità si separò da Fame e volò nella Perla Primordiale.


Dopodiché la perla sprofondò lentamente nel corpo dell'abissale, seppellendosi nella carne del mostro.


La Perla Primordiale scese sempre più in profondità, cadendo per oltre mille chilometri fino a raggiungere il centro di Fame, dove c'era un'enorme pozza di sangue.


Era il nucleo dell'abissale, un'area simile ad un cuore enorme. Ogni volta che batteva, sembrava il rumore di pianeti che si scontravano, così profondo da far tremare lo spazio.


La Perla Primordiale era la via di fuga segreta del Sovrano dei Saggi. Anche se sembrava una forma di vita impareggiabile al mondo, imbattibile, in realtà aveva dei rivali.


Ad esempio... l'Imperatore Spirituale!


Il Sovrano dei Saggi e l'Imperatore Spirituale avevano formato un patto. Per molto tempo, nessuna delle due parti avrebbe aggredito l'altra.


Ma il Sovrano dei Saggi non avrebbe mai creduto ad un contratto. Si era nascosto nella Perla Primordiale e l'aveva usata per proteggersi, rivelando solo il corpo di Fame all'esterno.


Durante il periodo di guarigione, sarebbe stato estremamente fragile e debole. Se un grande guerriero dei 33 Cieli avesse colto questa occasione per attaccarlo, prima avrebbe dovuto trapassare il corpo di Fame ed ottenere la Perla Primordiale per scoprire il vero corpo del Sovrano dei Saggi.


Se fosse accaduto, il Sovrano dei Saggi Zaohua avrebbe potuto fare scoppiare tutta la forza vitale di Fame. Ci si poteva immaginare quanto sarebbe stata potente la detonazione. Se fosse accaduto, perfino una Vera Divinità sarebbe perita all'istante.


<em>Rumble rumble rumble!</em>


Dopo che il Sovrano dei Saggi sprofondò nel corpo dell'abissale, apparì un enorme vortice sotto. Poi Fame cadde lentamente nel mulinello, calandosi nel caos oscuro per poi svanire.


Lo spazio tornò alla normalità e Fame scomparì completamente. Increspature spaziali si estesero attorno per poi calmarsi, come se non fosse accaduto nulla. Il Sovrano dei Saggi Zaohua era svanito insieme a Fame.


.....


Nel frattempo, nelle profondità dello spazio, una nave spirituale bianca stava volando rapidamente!


L'Arca della Speranza era scappata nelle vastità dello spazio e aveva attivato il grande spostamento nel vuoto. Ogni volta che si usava questa tecnica, si potevano attraversare un miliardo di trilioni di chilometri, superando innumerevoli corpi celesti!


Diwuhen e To Bagui avevano assunto il comando della nave spirituale. Avevano preso il posto del Sovrano degli Dei e stavano gestendo la fuga.


Ora erano diventati le colonne portanti della loro gente.


Durante la grande battaglia precedente, avevano perso i capi delle due razze più grandi. Non solo, ma numerosi Anziani onorabili e figure leggendarie si erano sacrificati per il bene comune.


Anche così, nessuno di loro aveva il tempo per avvilirsi. I nemici li stavano ancora inseguendo e non erano ancora al sicuro...


L'atmosfera della nave spirituale era tesa e solenne.


Per tutti questi anni, i praticanti di arti marziali delle antiche razze avevano combattuto incessantemente e si erano abituati al fatto che i loro amici e i loro compagni morissero.
I coltivatori potevano dominare con arroganza ogni altra forma di esistenza e sfidare la volontà celeste, ma in realtà una volta che fossero morti, spesso non avrebbero lasciato nemmeno uno scheletro intatto. Sarebbe rimasta solo cenere e fumo.


"Cogliete questa occasione per guarire il più possibile!" Gridò Diwuhen.


Una volta che l'Arca della Speranza riuscì a volare a tutta velocità, avrebbe usato molta meno energia. Ora rimaneva solo meno del 10% delle riserve di energia della nave spirituale. Mentre non era sufficiente ad operare lo scudo protettivo, era abbastanza per volare fino al Regno Divino.


Gli Empirei inghiottirono tutti delle pillole e si sedettero a meditare.


In quel momento però l'espressione di Lin Ming rimase severa. Rifletté per un momento e poi disse: "Ho... un brutto presentimento..."


"Mm?"


Molti lo guardarono. Queste parole normalmente non avevano molto significato e non sarebbero riuscite a destare interesse, ma dato che era stato Lin Ming a dirle, la situazione era completamente diversa.


"Cosa succede?"


Wuyan interruppe la sua meditazione e guardò Lin Ming. Aveva esaurito troppa energia e il suo viso era pallido come la carta, faceva compassione.


"Non posso dirlo con certezza, ma sento che non importa quanti grandi spostamenti del vuoto abbiamo fatto, non siamo usciti dal raggio di percezione del Sovrano dei Saggi Zaohua..."


Le parole di Lin Ming sbalordirono i presenti, che si scambiarono delle occhiate impaurite e inquiete.


Il Sovrano dei Saggi Zaohua era troppo terrificante, avrebbero avuto bisogno di un grande coraggio per affrontarlo. Come avrebbero potuto non provare paura visto che non erano sfuggiti al suo raggio d'azione?


"Perché hai questo presentimento? La percezione di una Vera Divinità può sondare l'universo, ma il Sovrano dei Saggi è stato ferito gravemente, così non dovrebbe riuscirci..."


To Bagui mostrò un'espressione scontenta. Un guerriero come il Re Divino del Grande Brahma avrebbe potuto usare i suoi poteri sovrannaturali per sondare il mondo, ma avrebbe richiesto un'incredibile quantità di energia. Al momento per il Sovrano dei Saggi Zaohua sarebbe stato difficile riuscirci.


Lin Ming continuò: "Quando ho usato il Divino Cannone Primordiale Asura per attaccare il marchio spirituale del Sovrano dei Saggi, ho preso familiarità con la sua forza spirituale."


Era una mezza verità. Quando Lin Ming aveva attivato l'occhio Daevico per usare il Cubo Magico e individuare il marchio del Sovrano dei Saggi, era riuscito a percepirne la firma spirituale unica. Così, anche se la percezione divina del Sovrano dei Saggi fosse stata mischiata a quella di molte altre persone, Lin Ming avrebbe potuto comunque sentirla.


Ora percepiva una strana forza mentale aleggiare attorno a loro. Era estremamente debole, ma non se n'era andata...


Se non fosse stato per il Cubo Magico e l'Occhio Daevico, Lin Ming non se ne sarebbe mai accorto.


"Davvero..."


Diwuhen fece un respiro profondo. Aveva il presentimento che la situazione stesse per peggiorare. "Se dobbiamo andare nel Regno Divino, allora dovremo attraversare uno dei Cieli dei saggi. Se il Sovrano dei Saggi Zaohua sta individuando la nostra posizione, allora il nostro viaggio sarà davvero difficile..."


Se avessero seguito il piano originale, allora avrebbero usato il Decreto Asura ottenuto dalla terra proibita per attraversare il Muro del Sospiro Divino ed entrare direttamente nel regno umano.


Un viaggio del genere era breve ma, sfortunatamente, anche se il Decreto Asura speciale poteva trapassare il Muro del Sospiro Divino, avrebbe richiesto un'enorme quantità di energia da parte di un Empireo di massimo livello e gli Empirei sull'Arca della Speranza erano quasi esausti. Se non avessero recuperato le forze, sarebbe stato impossibile per loro attivare il Decreto Asura.


Così potevano solo correre dei rischi e attraversare uno dei Cieli dei saggi!
                                


                                



