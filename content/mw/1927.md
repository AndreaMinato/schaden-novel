---
title: Capitolo 1927 – Separazione
pubDate: 2025-12-15T08:37:10.466Z
tags:
    - mw
---


<em>Capitolo sponsorizzato, ringraziamo Matteo!
1 capitoli in coda (Matteo) 0/5,
-Schadenfreude</em>


L'infinito universo, lo spazio vasto e sconfinato.


Un'enorme nave spirituale sfrecciava silenziosamente.


Questa imbarcazione si chiamava 'Epoca' e simboleggiava il desiderio dell'umanità di dare inizio ad una nuova era in cui la sua gente sarebbe tornata alla gloria.


Durante questo viaggio Epoca avrebbe dovuto attraversare oltre una decina di grandi mondi del Regno Divino per poi giungere in un piccolo mondo che si chiamava regno Neveblu.


Questo piccolo mondo era nascosto in un oceano caotico di stelle. Era praticamente impossibile trovare questa terra senza coordinate accurate e una guida.


Questo territorio confinava con il Muro del Sospiro Divino, dietro il quale c'era uno degli altri 33 Cieli, uno degli universi selvaggi.


Diversi mesi fa, venti Empirei umani erano stati mandati nel regno Neveblu per formare una connessione attraverso il Muro del Sospiro Divino usando il Decreto Asura e poi mantenerla.


In seguito, i membri d'élite umani avrebbero attraversato questa connessione e sarebbero entrati nell'universo selvaggio. Si stavano dirigendo velocemente verso le terre più vicine, creando le loro basi per colonizzare l'area...


Epoca era una nave spirituale da Empireo. Naturalmente era molto più lenta dell'Arca della Speranza e avrebbe avuto bisogno di due mesi per raggiungere la sua destinazione.


E durante questo lungo viaggio accaddero molti eventi. Era scoppiata la grande guerra tra gli Empirei rimasti e i saggi...


Molti giovani talenti si erano radunati in una grande sala in Epoca.


Zanna di Drago, Hang Chi, Xiao Moxian, Jun Biyue, Lin Ming e anche la celestiale Wuyan...


Questi membri d'élite si erano riuniti.


Durante l'Incontro di Arti Marziali Assoluto avevano avuto dai 20 ai 40 anni d'età. Allora erano pieni di entusiasmo e ambiziosi.


Avevano mostrato le loro capacità nell'arena. Avevano attirato l'attenzione del cosmo ed erano diventati famosi per trilioni di biliardi di persone. Era stato un periodo così magnifico!


E dopo cento anni si erano riuniti. Anche se avevano tutti fatto considerevoli progressi, si erano radunati in circostanze del genere. Erano stati costretti a fuggire dalla loro terra natìa e a diventare dei fuggitivi a causa della grande calamità del Regno Divino...


Xiao Moxian stava guardando fuori da un oblò, osservava lo sconfinato cielo stellato. Si sfregò la pancia. Chissà cosa stava pensando.


Abbandonare la sua terra natìa e andare in un mondo sconosciuto, era inevitabile che provasse profonda malinconia.


Ma poteva rallegrarsi del fatto che Lin Ming sarebbe rimasto sempre accanto a lei ad accompagnarla.


Guardò silenziosamente Lin Ming che stava meditando nella grande sala. Xiao Moxian arricciò le labbra. In questa grande calamità Lin Ming era praticamente diventato il suo mondo.


"Mi chiedo come stiano i senior della mia gente e l'Empirea Sogno Divino..."


Sussurrò Wuyan, aveva difficoltà a calmarsi.


Accanto a lei, Hang Chi stava pregando con dei sutra e stringendo delle perle buddiste, in profonda meditazione.


Zanna di Drago stringeva la sua spada nera. Stava bevendo silenziosamente del vino da una borraccia.


Poi riempì una coppa di vino. La sollevò e la versò lentamente a terra.


Vedendo questo, Lin Ming sospirò. Sapeva che Zanna di Drago stava dando l'addio al suo maestro...


Durante questa dura battaglia tra umani e saggi, Sogno Divino, Vasto Universo e altri guerrieri potevano tornare sani e salvi, ma gli Empirei più anziani si erano uniti alla mischia con l'intenzione di sacrificarsi...


Lin Ming si alzò e si unì a Zanna di Drago a bere per dare l'addio all'Empireo.


In quel momento però rabbrividì e quasi perse l'equilibrio.


"Fratellone Lin! Cosa sta succedendo?"


Xiao Moxian lo stava guardando e la sua reazione l'aveva fatta sussultare. Con la sua coltivazione, era impossibile che rischiasse di cadere senza motivo.


"Lin Ming!"


Gli altri si alzarono, tutti lo guardarono con preoccupazione. Era un momento estremamente teso. Anche se stavano fuggendo in un universo sicuro, erano tutti in guardia. L'improvviso cambiamento di Lin Ming li aveva fatti entrare in allerta.


"Sto bene..." Lin Ming fece un cenno, era impallidito.


Aveva appena sentito una percezione divina indescrivibile sondare questa sala, facendo quasi cadere la sua mente in un'illusione. In quel momento era rimasto completamente stordito e aveva avuto la sensazione che una piuma fosse caduta nel suo mare spirituale, immergendosi lentamente nelle sue acqua.


Questa piuma sembrava ordinaria, ma era proprio questo aspetto che spaventò Lin Ming.


Era un marchio spirituale! Era stato preso di mira da qualcuno!


E ciò che sbalordiva di più Lin Ming era che nessun altro l'aveva individuato. Era l'unico ad averlo percepito e questo significava che molto probabilmente aveva preso di mira solo lui!


Questo pensiero lo fece sudare copiosamente. Figuriamoci quanto era intensa questa percezione divina, il fatto che questa percezione divina avesse attraversato silenziosamente le barriere protettive di Epoca senza allarmare i molti Empirei di massimo livello a bordo era allarmante.


Non poteva essere opera di un Empireo.


Allora era...


Una Vera Divinità?!


Lin Ming si raggelò. Era stato preso di mira da una Vera Divinità?!


Era un'informazione terrificante!


Senza i maestri più potenti del Regno Divino presenti, nessuno in questa nave spirituale sarebbe riuscito a contendere con una Vera Divinità!


Inoltre non c'era nemmeno l'Arca della Speranza. Non avevano nemmeno dei Decreti Asura che potevano ferire una Vera Divinità...


In questa situazione, essere presi di mira da una Vera Divinità era come una condanna a morte!


"Sta prendendo di mira me... o era una sonda spirituale..."


Lin Ming rabbrividì. Non credeva che potesse essere una Vera Divinità che stava sondando la nave spirituale mentre passava per caso di lì...


Era quasi sicuro che fossero venuti per lui!


"Fratellone Lin, cosa sta succedendo?!"


Xiao Moxian guardò con ansia Lin Ming, era piena di preoccupazione.


"Benefattore Lin, cos'è' successo? Non c'è bisogno di nasconderci nulla. Siamo tutti nella stessa barca. Possiamo risolvere insieme queste difficoltà. Se non possiamo farlo, allora ci sono anche degli Empirei che ci possono aiutare."


Disse lentamente Hang Chi. Lin Ming sospirò con amarezza. Era qualcosa a cui nemmeno un Empireo poteva rimediare...


"Sto bene. Ho solo sentito un brutto presentimento, come se stesse per accadere qualcosa."


Lin Ming non disse la verità. Questo perché non ne era assolutamente sicuro, né c'era significato nel dirlo. Avrebbe solo terrorizzato Xiao Moxian e gli altri senza un valido motivo. Al momento nessuno qui poteva fermare una Vera Divinità.


Sarebbe stato come dire a tutti che stava per morire.


Inoltre una volta che questa Vera Divinità avesse raggiunto Epoca, tutti nella nave spirituale sarebbero morti insieme a lui!


Le parole di Lin Ming lasciarono tutti increduli. In effetti, una volta che il destino di un praticante di arti marziali si fosse accumulato fino ad un certo punto, avrebbe potuto davvero avere delle strane premonizioni che gli avrebbe permesso di evitare disastri.


La premonizione di Lin Ming... che ci fossero stati dei problemi sul fronte?


Era capitato un incidente all'Empirea Sogno Divino?


Tutti si preoccuparono. Sogno Divino era il pilastro spirituale dell'umanità. Se fosse morta, figuriamoci la perdita di forza della razza umana, ma il morale della gente sarebbe precipitato.


Alla fine il gruppo si ammutolì. Nel frattempo Lin Ming strinse i pugni, agitato e inquieto.


Quella percezione terrificante era come il decreto di un dio della morte. Sarebbe tornata?


Lin Ming rifletté. E in effetti, dopo un quarto d'ora quella percezione terrificante coprì Lin Ming!


Stavolta attraversò la mente di Lin Ming gentile come una piuma. Ma la pressione risultante fece quasi cadere nel caos il suo mare spirituale.


Inoltre questa percezione era accompagnata da un lieve e chiaro... intento omicida!!


Delicato come una piuma, un intento omicida che faceva annegare nella disperazione!


Una Vera Divinità lo aveva preso di mira!


Questa piuma era il marchio di una Vera Divinità. Nell'Universo del Sogno Akashico del Mondo dell'Anima, il Re Divino del Grande Brahma aveva usato un metodo simile per marchiare Lin Ming.


Era una tecnica segreta trascendente. Il sangue, la pelle, i capelli o anche oggetti usati prima sarebbero stati marchiati dalle caratteristiche vitali del proprietario. Allora, pagando un prezzo sufficiente e usando una certa quantità di forza spirituale, si potevano cercare le caratteristiche vitali e la posizione di questa persona per il cosmo.


In passato, il Re Divino del Grande Brahma non aveva perlustrato un'area troppo vasta. Era normale che avesse trovato Lin Ming.


Stavolta però l'altra parte aveva sondato l'intero Regno Divino e i suoi 3000 grandi mondi per individuarlo!


Poteri sovrannaturali del genere facevano annegare nella disperazione Lin Ming!


<em>'Il cielo mi vuole proprio morto? Sono determinato ad arrivare al picco delle arti marziali, eppure devo perire qui?'</em>


Lin Ming sorrise con amarezza. I saggi lo tenevano proprio in grande considerazione. Se non si sbagliava, allora avevano mandato una Vera Divinità a dargli la caccia e ad ucciderlo.


Al momento non aveva nemmeno la forza per combattere contro un Empireo, ma ora il nemico aveva mandato una Vera Divinità ad ucciderlo. Erano disposti a pagare un caro prezzo!


Volevano approfittarsi del fatto che non era cresciuto per cancellarlo, distruggendo per sempre ogni futuro guaio!


Lin Ming si alzò stordito.


Da quando aveva iniziato a dedicarsi alle arti marziali aveva fronteggiato molte volte la morte, ma mai come adesso aveva provato una disperazione del genere!


"Lin Ming, tu..."


Wuyan, Hang Chi, Jun Biyue e gli altri lo guardarono. Avevano sentito che c'era qualcosa di strano.


"Cosa sta succedendo? Cosa stai cercando di nascondere?"


"Niente." Lin Ming sorrise con fare un po' triste. "Mi dispiace, io... non credo di poter entrare nell'universo selvaggio con tutti voi..."


"Cosa?!"


Le sue parole lasciarono tutti scioccati, in particolare Xiao Moxian ebbe un brutto presentimento.


"Perché?!"


Lo sguardo di Xiao Moxian iniziò a velarsi di lacrime. Si morse le labbra e fissò Lin Ming, la sua voce tremava.


Lin Ming la guardò con disperazione. Non poteva rimanere in questa nave spirituale perché così tutti qui sarebbero morti inutilmente. Perfino il punto di raduno dell'umanità sarebbe stato rivelato.


Voleva dire che era stato preso di mira da una Vera Divinità, ma quando vide gli occhi pieni di lacrime di Xiao Moxian non ci riuscì...


Non voleva che l'ultima immagine che aveva di lei fosse disperata.


Inoltre sapeva che se lo avesse detto, Xiao Moxian non l'avrebbe lasciato da solo. Sarebbe morta con lui.


Alla fine Lin Ming disse: "Ci sono delle questioni di cui mi devo occupare. Devo andare..."


Xiao Moxian accorse velocemente e si gettò tra le sue braccia. Lo strinse così forte, come se lasciarlo significasse perderlo per sempre.


"Portami con te."


Xiao Moxian si era già decisa a non lasciarlo andare. Aveva il presentimento che non avrebbe più rivisto Lin Ming.


Il giovane sentì Xiao Moxian tremare tra le sue braccia e quanto era vulnerabile. Non sapeva cosa provare, ma alla fine la spinse via. Disse con espressione risoluta: "Basta con queste assurdità. Non solo non potrai aiutarmi, ma mi sarai solo di peso. In tal caso allora morirei sicuramente!"


Le parole spietate di Lin Ming lasciarono sbalordita Xiao Moxian.


Nemmeno gli altri talenti seppero come reagire, ma capirono che doveva essere successo qualcosa a Lin Ming.


Solo che non voleva dirglielo.


"Gli Empirei a bordo non saranno d'accordo a lasciarti andare così."


Jun Biyue si accigliò. Anche se non sapeva cosa stesse succedendo, aveva il presentimento che il motivo per cui Lin Ming se ne stava andando riguardava la sopravvivenza di tutte le persone a bordo.


"Nessuno di noi teme la morte. Cos'è successo?" Disse con fare più diretto degli altri Zanna di Drago. Estrasse la spada.


"Lo spiegherò agli Empirei. Se me ne andrò, allora avrò ancora una possibilità per sopravvivere. Se rimarrò, morirò."


Lin Ming si girò. Per lasciare la nave spirituale, doveva informare gli Empirei nella stanza di controllo principale, così che potessero aprire le porte.


In quel momento Xiao Moxian si aggrappò di nuovo a Lin Ming.


"Fratellone Lin..." Xiao Moxian sembrava aver esaurito tutte le sue forze mentre lo afferrava. Il suo tono era quasi implorante.


"Ricordi il grande banchetto della longevità dell'Imperatore dei Mostri, quando il Sacro Figlio di Zaohua mi ha fatto una proposta di matrimonio, ma tu l'hai sconfitto e hai chiesto la mia mano?"


"Allora eri forte, aggressivo, inarrestabile. Hai intimorito numerosi sovrani dell'universo. Ed è stato il giorno più felice della mia vita."


"Ho abbandonato la mia gente, mio nonno e ho scelto di seguirti nell'universo selvaggio. Anche così, non ho mai rimpianto le mie decisioni, nemmeno una volta, perché non importa cosa succedeva, eri comunque al mio fianco... ma... vuoi che perda anche te?"


Le parole di Xiao Moxian furono come un coltello che infilzarono il cuore di Lin Ming.


Il giovane tremò. Provava così dolore che non riusciva nemmeno a respirare. Si girò e vide che Xiao Moxian stava piangendo.


Alla fine la abbracciò.


Le sussurrò all'orecchio con voce gentile: "Prenditi cura del nostro bambino. È... la continuazione della mia vita..."


Lin Ming non indugiò più. Si allontanò, lasciando indietro a tremare Xiao Moxian.


La donna si accasciò contro il muro, fissando la schiena di Lin Ming mentre svaniva nei corridoi della nave...


.....


Il portello di Epoca si aprì.


Una figura fragile partì silenziosamente dalla nave spirituale, dirigendosi nelle profondità dello spazio.


Lin Ming non aveva nascosto nulla agli Empirei alla guida della nave e spiegò tutto.


Nonostante fossero tutti disposti a seguire Lin Ming a combattere, sacrificare tutti inutilmente non aveva significato. Inoltre le persone a bordo di Epoca erano il futuro dell'umanità...


Così Lin Ming se ne andò.


Nel cosmo infinito, sembrava sempre più solo...


"La vita, è davvero piccola..."


Lin Ming guardò lo spazio sconfinato attorno. Questo mondo sarebbe esistito per decine di miliardi o anche trilioni di anni.


In confronto all'universo, la vita era un breve momento.


Anche tutti i sovrani impareggiabili della storia erano scomparsi ormai, ridotti in polvere.


Tra qualche anno anche lui sarebbe andato incontro allo stesso destino?
                                


                                



