---
title: Capitolo 1937 – Morte
pubDate: 2025-12-15T08:37:10.469Z
tags:
    - mw
---


<em>Capitolo sponsorizzato, ringraziamo Matteo!
16 (Matteo 0 + Mattia 6 + 10 Paolo) capitoli in coda 0/5,
-Schadenfreude


"Ehi, tu... stai bene...?" Zhu Yan e il suo gruppo di sette od otto persone si spaventarono e divennero un po' apprensivi quando videro tutto il sangue che scorreva tra le dita di Lin Ming.


Quest'uomo aveva sanguinato così tanto; come poteva rimanere vivo ancora per molto?


"Fratellone..."


La bambina guardò Lin Ming con gli occhi velati di lacrime. Quell'uomo l'aveva guidata qui, eppure era ferito così gravemente.


"Bai Yi, Ci Lian, riscaldate un po' d'acqua e preparate degli asciugamani. Lasciamo che questo fratello riposi per un po'." Disse Zhu Yan all'uomo e alla donna dietro di lui.


Aveva la sensazione che le ferite di Lin Ming fossero troppo profonde e incurabili.


Mentre Bai Yi stava andando a riscaldare un po' d'acqua, qualcun altro chiese all'improvviso: "Giusto... vecchio Yan, dato che la principessina è stata ritrovata, quando dovremmo partire?"


Rimanere nel territorio dei nemici era una prospettiva fin troppo pericolosa.


"Sì, dovremmo partire stasera..."


"Allora quest'uomo..."


Ci Lian guardò Lin Ming, era un po' in difficoltà.


Non sapevano nulla della sua identità ed era anche ferito così gravemente. A giudicare dalla sua situazione, non sarebbe riuscito a rimanere in piedi per troppo tempo. Tuttavia, se fossero fuggiti, avrebbero avuto molte meno possibilità di scappare se avessero dovuto portarlo con loro.


"Cercate un cavallo e una carrozza e portiamolo con noi. Se potrà sopravvivere o no dipenderà dalla sua fortuna..."


Zhu Yan sospirò. Temeva che, nonostante Lin Ming sembrasse un po' fuori dal comune, non sarebbe riuscito a sopportare un duro viaggio di oltre 2000 chilometri.


Tuttavia Lin Ming era comunque il benefattore che aveva trovato la principessina. Non potevano abbandonarlo qui.


Inoltre voleva anche fargli un po' di domande. Zhu Yan voleva chiedergli chi gli aveva affidato la sua missione, perché lo aveva aiutato e come ci era riuscito.


L'acqua calda arrivò. Lin Ming non prese l'asciugamano, ma si sporse verso la bacinella. Sputò sangue e la tinse tutta di rosso.


Tutti deglutirono quando lo videro. Non sapevano cosa dire. Se questa persona avesse continuato a vomitare sangue in questo modo, non ci avrebbe messo molto a morire dissanguato.


Lin Ming era diventato sempre più pallido. Il sangue che aveva sputato in realtà era la sua essenza d'energia.


La sua vitalità del sangue e la sua forza potevano essersi indebolite, ma il suo fisico era ancora incredibilmente formidabile e non avrebbe permesso alla sua vitalità del sangue di diminuire.


Una volta che la sua vitalità del sangue si indeboliva, il suo corpo avrebbe prodotto spontaneamente del sangue per guarirlo.


Tuttavia, a causa del suo debole fuoco vitale, Lin Ming non poteva sopportare una vitalità così potente. Così tossiva sangue. Più sangue vomitava, più il suo corpo si indeboliva.


Non importava quanto fosse potente un fisico, non poteva sopportare un tale danno. Alla fine avrebbe esaurito tutta la sua essenza d'energia.


La sua forza spirituale e la sua vita si stavano esaurendo; quanto tempo gli rimaneva?


Rise con amarezza. In quel momento risuonarono dei passi rumorosi.


Gelido intento omicida inondò la stanza. Zhu Yan e gli altri cambiarono immediatamente espressione.


"Oh no!"


"La Guardia Bianca!"


Il gruppo estrasse le sue armi, i loro volti erano sbiancati.


"Fermeremo la Guardia Bianca qui! Sun Tai, porta i due principi nel cortile posteriore e cerca una via per scappare! Proteggili a costo della vita!"


"Vecchio Yan..." Il giovane di nome Sun Tai era teso.


"Sbrigati!" Gridò Zhu Yan.


Tuttavia risuonò una voce acuta che non sembrava appartenere ad un uomo, né ad una donna: "Eheheheh! Nessuno di voi potrà andarsene, rimarrete tutti qui!"


<em>Crack! Crack!</em>


Le porte di legno del ristorante esplosero. Un gruppo di spadaccini vestiti di bianco si precipitarono nel locale, circondando completamente l'edificio!


Questa era la Guardia Bianca cresciuta dalla nuova corte reale.


La Guardia Bianca aveva un'unità speciale di membri d'élite. I guerrieri di livello più basso erano allo stadio dell'Alterazione dei Muscoli e i loro membri principali erano allo stadio della Circolazione.


<em>Nota traduzione: Alterazione dei Muscoli = Altering Muscle, stadio della Circolazione = Circolazione.</em>


I capitani e i comandanti erano al picco dello stadio della circolazione ed erano maestri Houtian.


La persona a capo di questo gruppo era l'alto comandante della Guardia Bianca. Questa persona indossava un abito giallo brillante e aveva il viso ricoperto di trucco bianco. La sua voce era strana, era il grande eunuco della nuova corte reale.


Un eunuco non provava desideri carnali e imprigionava la sua essenza yang nel suo corpo. Tra i mortali, erano i guerrieri che coltivavano più velocemente. Questo eunuco era al picco dell'Houtian.


Questo era quasi il limite a cui poteva aspirare un comune praticante di arti marziali! Dopo c'era lo stadio Xiantian. Spesso c'era bisogno di un Sect come la Valle dei Sette Misteri con le sue eredità per diventare un maestro Xiantian e nemmeno queste organizzazioni ne avevano molti.


Un maestro al picco dell'Houtian, Zhu Yan poteva credere a stento ai suoi occhi. Anche quando era stato al picco delle sue forze in passato, era stato quasi sul punto di arrivare allo stadio Houtian.


Ora che questo comandante era arrivato qui, aveva capito che erano spacciati, nessuno sarebbe sopravvissuto.


"Ahah, stavo cercando anche io questi due bambini. Non avrei mai pensato che il comandante Yan mi avrebbe aiutato così tanto. Davvero, devo ringraziarti!"


La voce dell'eunuco era acuta e piena di energia yin. La sua espressione era piena di derisione.


L'eunuco notò Lin Ming.


Zhu Yan e gli altri stavano mostrando tutti espressioni severe, come se stessero affrontando le loro morti incombenti e anche i due bambini stavano tremando di paura. Questo rientrava nelle sue aspettative.


Ma in questa stanza c'era uno strano giovane con una maschera. Al momento stava tossendo sangue e la bacinella sotto di lui era tinta di rosso.


Anche il comandante eunuco dalla grande esperienza rimase sbigottito. "Non posso crederci che avreste portato un paziente con una malattia polmonare qui. È così malato, eppure continuate la vostra missione. Siete davvero disperati, ah..."


Sentendo le provocazioni del nemico, Zhu Yan strinse i denti così tanto che quasi se li spaccò. Non solo non era riuscito a salvare i due principi, ma li aveva anche condannati.


Il vecchio eunuco ridacchiò mentre guardava Zhu Yan. Mostrò un'espressione orgogliosa: "Comandante Yan, sei proprio un vecchio sciocco. Un uomo saggio sa come adattarsi alle circostanze. La vecchia dinastia è già sparita. Se sarai disposto a sottomettermi al mio comando, allora per il resto della vita ti saranno garantiti cento acri di terra fertile e donne e concubine di tua scelta."


"Muori!" Gridò Zhu Yan, che attaccò all'improvviso. Strinse la spada, Bagliore Scarlatto, e menò un fendente verso la testa dell'eunuco!


Il comandante sogghignò con disprezzo. Stese un dito. Era assolutamente sicuro di poter uccidere Zhu Yan con un solo dito.


Tuttavia in quel momento si irrigidì.


Guardò oltre Zhu Yan. Dietro c'era il giovane con la maschera di giada che si era appoggiato al catino. Stava tossendo enormi quantità di sangue come se fosse un malato terminale e stesse per morire da un momento all'altro.


Tuttavia, nel momento in cui l'eunuco fu sul punto di attaccare, il giovane alzò la testa dalla bacinella e lo guardò con noncuranza.


Lo sguardo del giovane era spento e cupo per la debolezza, ma sembrava tagliente come una spada, una spada che infilzò all'istante il cuore del comandante.


La percezione divina dell'eunuco collassò e i suoi meridiani furono fatti a pezzi. Un dolore incredibile assalì ogni senso del suo corpo mentre iniziava a sanguinare dalla testa!


<em>Puff!</em>


La spada di Zhu Yan bucò la gola dell'eunuco, ma in realtà stava solo aggiungendo un altro foro al corpo di un uomo spacciato.


L'eunuco si era irrigidito completamente. Dal suo sguardo scioccato sembrava che avesse visto un fantasma, guardava dritto di fronte a sé. Ma i suoi occhi erano rivolti verso Lin Ming, non Zhu Yan.


In quel momento Lin Ming si era girato di nuovo e stava continuando a tossire sangue.


"..."


"..."


Tutti rimasero senza parole. Molti reagirono con lentezza. Videro l'eunuco coprirsi il collo con una mano e con l'altra indicare Lin Ming, e riuscirono ad intuire cos'era successo.


Il vecchio eunuco aprì la bocca, come se stesse cercando di dire qualcosa, ma non ci riuscì.


Poi si accasciò a terra, morto.


Per un po' rimasero tutti sbigottiti. Le numerose Guardie Bianche mostrarono espressioni stupefatte. Il comandante era al picco dell'Houtian e perfino i coltivatori dei Sect non sarebbero riusciti a competere con lui.


Ma oggi era morto violentemente e in modo miserabile!


Zhu Yan e il suo gruppo rimasero storditi. La situazione era cambiata così velocemente che non riuscirono a reagire.


Zhu Yan capì che la morte del vecchio eunuco non aveva niente a che fare con lui!


"Questo... questo è..."


Zhu Yan guardò Lin Ming e deglutì. Chi era quest'uomo con la maschera?


La Guardia Bianca era scossa. Il loro comandante era morto in modo orribile e ora erano finiti in un dilemma, non sapevano cosa fare!


Ma anche scappare era impossibile. Se i loro superiori avessero saputo che erano stati sconfitti da una persona morente con una malattia ai polmoni, non l'avrebbero passata liscia.


Tre persone toccarono le loro balestre da polso, volevano attaccare a sorpresa Lin Ming.


Pensavano che fosse sull'orlo della morte o che forse fosse un maestro impareggiabile che aveva subìto gravi ferite. Anche se era feroce, la sua energia doveva essere limitata e quella mossa di prima non doveva essere stata facile. Quest'uomo doveva aver esaurito le forze per compierla.


Finché avessero potuto uccidere o ferire gravemente quest'uomo, allora avrebbero vinto.


Tra queste tre persone in agguato, due erano al picco dello stadio della circolazione e una era agli inizi dello stadio Houtian. Erano tutti maestri di massimo livello nella Guardia Bianca.


Ma, mentre si preparavano ad usare le loro armi nascoste, tremarono. I loro sguardi si appannarono e i loro corpi si accasciarono a terra, come se qualcuno avesse strappato via le loro colonne vertebrali.


Avevano smesso di respirare, erano morti sul posto.


E in quel momento Lin Ming non si disturbò nemmeno a girarsi. Era ancora di fronte alla bacinella, gocce di sudore colavano per il suo viso. La sua espressione era piena di dolore.


Stavolta cadde un silenzio ancora più intenso, si sarebbe potuto sentire anche uno spillo che cadeva.


"Ritiriamoci!"


Diversi capitani vicini si spaventarono a morte. Se avessero attaccato come gli altri, anche loro sarebbero morti!


La Guardia Bianca fuggì. Sia i membri di alto che di medio livello pensavano di aver incontrato il diavolo!


Senza nemmeno muoversi, aveva ucciso quattro grandi maestri.


Inoltre nessuno sapeva come aveva attaccato!


Pareva che li avesse uccisi tutti con la forza del pensiero!


Affrontare un avversario del genere sarebbe stato inutile!


Il gruppo di più di cento membri d'élite della Guardia Bianca iniziarono a ritirarsi come una marea. Lin Ming non prestò loro attenzione.


Poteva già sentire che c'era qualcosa di strano in lui. Il suo mare spirituale era colto da un dolore straziante, così intenso che lo lasciava in trance, quasi incapace di distinguere tra la realtà e l'illusione.


Questa sofferenza continuò per un quarto d'ora per poi sparire lentamente. Lin Ming raccolse un asciugamano coperto di sangue e si asciugò lentamente la bocca.


Il suo intero corpo era fradicio di sudore e il suo petto era macchiato di sangue. Il suo viso era pallido come la carta. Era difficile per gli altri immaginare come fosse riuscito a sopravvivere.


Zhu Yan e gli altri rimasero tutti in silenzio. Nessuno sapeva cosa dire.


Solo mezz'ora fa stava vomitando sangue. Eppure in queste condizioni aveva ucciso due grandi comandanti e due capitani della Guardia Bianca. Questi quattro macellai avevano ucciso innumerevoli persone. Erano figure che avrebbero potuto fare impallidire solo sentendone il nome!


Dal momento in cui la Guardia Bianca era arrivata fino a quando se n'era andata, questo giovane con la maschera aveva continuato a tossire sangue e lo stava facendo ancora.
                                


                                



