---
title: Capitolo 1964 – Cambiamento nella Porta Spaziale
pubDate: 2025-12-15T08:37:10.474Z
tags:
    - mw
---


<em>Capitolo sponsorizzato, ringraziamo Fabio!
5 capitoli in coda (1 Fabio + 4 Gianfranco), 0/5
-Schadenfreude</em>


Quando i discepoli del palazzo di Zaohua e della montagna di Piaoyu si avvicinarono, Lin Ming si ritrasse e si nascose in una distorsione spaziale, svanendo completamente dalla vista.


Distorcere lo spazio nella prova finale non era facile, Lin Ming aveva contato sulla sua comprensione delle leggi Asura per farlo.


Un giovane discepolo del palazzo celeste di Zaohua guardò lo spazio vuoto di fronte alla Porta delle Leggi e disse ridacchiando: "Apprendista Senior, siamo arrivati per primi."


La persona a cui si stava rivolgendo naturalmente era l'uomo grasso che stava facendo da guida.


L'uomo paffuto si batté la pancia. Parlò con fare strascicato: "Non è niente di cui andare troppo orgogliosi. Veniamo dal Palazzo Celeste di Zaohua e siamo i più numerosi. Con così tante persone a lavorare insieme, se non fossimo stati i primi ad arrivare, tanto valeva che tornassimo a casa a piangere. Inoltre sono arrivati anche i membri della montagna di Piaoyu."


Mentre parlava, l'uomo grasso scorse con lo sguardo l'orizzonte. Poteva vedere una barca spirituale blu scuro che stava volando lentamente, ma con costanza verso di loro. Era il mezzo di trasporto dei discepoli della Montagna Divina di Piaoyu.


Dopo che arrivarono, i discepoli della montagna di Piaoyu degnarono solo di un'occhiata i loro rivali per poi radunarsi per conto loro da un'altra parte, dove iniziarono a meditare.


Con il passare del tempo, sempre più sfidanti raggiunsero la Porta delle Leggi.


Lin Ming scelse un momento in cui arrivarono molti coltivatori per apparire silenziosamente. Nessuno aveva notato la sua presenza tra la folla.


Dopo che Lin Ming apparve, la Porta delle Leggi iniziò a brillare ancora più radiosamente!


<em>Rumble rumble rumble!</em>


La terra tremò. La Porta delle Leggi si era aperta appena e un'aura terrificante fuoriuscì dal suo interno!


Tutti i presenti sussultarono. La prova della Porta delle Leggi finalmente stava per iniziare!


Questa era una parte estremamente vitale della prova finale. Le ricompense di questa fase erano incredibilmente ricche.


Inoltre, da questo punto in avanti, i risultati degli sfidanti si sarebbero differenziati rapidamente. I guerrieri più potenti sarebbero saliti in classifica e quelli deboli sarebbero calati ulteriormente.


Avvolta da una coltre di questa luce divina, la porta si aprì completamente.


Al suo interno c'era un vasto spazio stellato. Quattro porte spaziali erano allineate in quest'area.


Rappresentavano le quattro difficoltà. Da quella più grande a quella più piccola, dalla più facile a quella più ardua, erano il grado di difficoltà mortale, terrestre celeste e c'era anche quella Asura!


La difficoltà della Porta delle Leggi era disgustosamente anormale. In passato, perfino la Sheng Mei che aveva completato sei rivoluzioni era riuscita a stento a completare la difficoltà di grado celeste.


"Ahahah! Finalmente si è aperta!"


"È iniziato. Più piccola è la porta spaziale, più sarà difficile la prova all'interno. Questa è una delle scelte più importanti della nostra vita. State attenti e date il massimo!"


Un discepolo di un Sect con un po' di esperienza iniziò a descrivere la Porta delle Leggi.


Molti sfidanti inevitabilmente posarono lo sguardo verso l'ingresso più a destra, quello più piccolo.


Questa porta spaziale era rossa, sembrava un vortice di sangue. La sua aura riempiva di terrore chi la guardava.


Molti coltivatori si sentirono sotto pressione solo osservandola. Non riuscirono a fissarla per molto tempo.


"Non state a guardarla, se continuerete a farlo troppo a lungo vi ferirà l'anima. Nessuno può entrare lì."


Disse con tono cupo un discepolo della Strada Asura ai suoi compagni più giovani.


"Nessuno può entrarci? migliaia di anni fa quel genio mostruoso, Lin Ming, non è riuscito a superare alla perfezione la difficoltà Asura? Non è vera quella leggenda?"


Molti cambiarono espressione sentendo il nome di Lin Ming.


Lin Ming era una figura leggendaria nella Strada Asura. Era stato il solo dopo miliardi di anni ad aver ottenuto una percentuale di completamente superiore al 90%.


Era una percentuale sconvolgente, molti non erano nemmeno disposti a credere a questa diceria.


"Quella leggenda... è vera."


Disse lentamente qualcuno.


L'atmosfera dell'area diventò silenziosa per un momento. Nessuno tra i presenti avrebbe osato sfidare la difficoltà Asura, perfino quella celeste li intimoriva.


E Lin Ming non solo aveva scelto quel livello, ma lo aveva superato alla perfezione. C'era un divario enorme tra di loro.


"Apprendista senior, alcuni hanno menzionato quel ragazzo..."


Mormorò un discepolo del palazzo celeste di Zaohua. Per i saggi, specialmente i loro talenti, Lin Ming era un nome rivoltante.


Il loro genio più potente, il Sacro Figlio di Zaohua, era stato sconfitto brutalmente da Lin Ming.


"Eheh, che importa se le leggende sono vere o no? È già morto."


Disse ad alta voce l'uomo grasso. Tutti si voltarono verso di lui.


L'uomo paffuto era sdraiato con noncuranza sul suo tappeto volante. Tirò fuori senza fretta un contenitore pieno di frutti dall'anello spaziale. Questi frutti erano delle dimensioni di longan e i loro succhi erano color verde giada, fragranti. Si vedeva ad una sola occhiata che erano preziosi materiali celesti.


L'uomo grasso iniziò a parlare mentre mangiava. Disse con tono un po' strascicato: "Un genio morto non è più un genio. Che importa quanto era talentuoso Lin Ming da vivo? Non solo era nato nella razza sbagliata, ma era davvero un idiota. Un mero Sacro Lord pensava di poter salvare il Regno Divino, davvero, muoio dal ridere."


"È stato facile ucciderlo per noi. Il solo problema è che si nascondeva sotto la protezione di Empirei di massimo livello, così abbiamo dovuto mandare una Vera Divinità. Dovrebbe sentirsi onorato di essere morto per mano di una Vera Divinità."


Disse pigramente e con noncuranza l'uomo grasso. Sentendo queste parole, il gruppo provò varie emozioni. Alcuni provarono compassione per Lin Ming, ma altre persone stavano gongolando per la sua fine.


C'era sempre qualcuno di geloso. I talenti in particolare odiavano essere superati. Pensando ad un genio così terrificante da non poter nemmeno competere con lui, naturalmente avrebbero sperato che sarebbe morto.


"Basta con le chiacchiere. Scegliete la vostra porta!"


L'uomo grasso fece un cenno e i discepoli del palazzo celeste di Zaohua iniziarono a fare le loro scelte.


Puntarono verso il livello di difficoltà terrestre.


Questo livello era già straordinario, molti tra i discepoli della Strada Asura avrebbero potuto scegliere al massimo la difficoltà di grado mortale.


Poi fu il turno dell'uomo paffuto. Si era diretto verso la difficoltà di grado celeste!


Era lo stesso livello che Sheng Mei e Xiao Moxian avevano scelto in passato. Solo per questo si poteva capire quanto fosse difficile!


Naturalmente Sheng Mei aveva completato alla perfezione il grado celeste in passato, inoltre l'aveva fatto con tranquillità. L'uomo grasso non avrebbe potuto fare lo stesso, ma forse avrebbe potuto finirlo parzialmente.


Dopo aver fatto la sua scelta, l'uomo grasso guardò i discepoli della montagna divina di Piaoyu.


Alla fine la donna vestita di grigio della montagna di Piaoyu decise di non essere da meno e scelse anche lei il grado celeste.


"Interessante!"


L'uomo grasso mostrò un sorriso contento e pensieroso.


Anche gli altri fecero la loro scelta. Nessuno riuscì a prendere coraggio e seguire le orme dell'uomo grasso e della donna vestita di grigio; si erano diretti verso dei livelli più facili.


E in quel momento Lin Ming non aveva ancora fatto la sua scelta.


Guardò le quattro porte spaziali e si accigliò. La sua percezione divina aveva sondato l'ingresso di grado Asura ripetutamente, ma non aveva individuato nulla di strano. Questa porta spaziale era esattamente uguale a quella che aveva selezionato in passato.


Dopo aver visto che il 99% delle persone aveva fatto la sua scelta e presto la prova della Porta delle Leggi sarebbe iniziata, Lin Ming iniziò a muoversi, ma non aveva ancora fatto una scelta.


In quel momento però la Porta delle Leggi iniziò a brillare ancora una volta!


La terre tremò ancora più violentemente. Tutti furono colti dal panico, non avevano idea di cosa stesse succedendo.


<em>Ka ka ka ka!</em>


Con un forte crepitio, il vuoto a destra del portale rosso si divise all'improvviso!


Apparì un vortice di energia che stabilizzò lo spazio frantumato e si trasformò in un altro portale.


Questo ingresso era rosso scuro e ancora più piccolo, aveva un diametro pari ad un quinto dell'ingresso della prova Asura.


Per un po' rimasero tutti scioccati.


Cosa stava succedendo?


Dovevano esserci quattro porte spaziali, perché ne era apparsa un'altra?


Inoltre era ancora più piccola delle altre. In tal caso, significava che c'era una prova ancora più difficile di quella Asura?


Qualcuno impallidì all'improvviso e iniziò a tremare.


Questa porta spaziale più piccola emanava un'aura terrificante che influenzava l'anima e quasi distrusse il suo mare spirituale.


Si girò velocemente. Solo allora riuscì a tirare un sospiro di sollievo.


Tutti distolsero lo sguardo, senza osare fissare il nuovo ingresso.


Quanto era terrificante!


Sembrava che questo portale contenesse dei demoni.


Così le loro ipotesi si erano rivelate esatte!


Allora c'era qualcuno che poteva entrare in una porta del genere?


Tutti si scambiarono delle occhiate sbigottite. Nessuno sapeva cosa dire.


Poi risuonò una voce arrabbiata e senza fiato: "Ca**o, è una maledetta presa in giro!"


Tutti si voltarono. L'uomo grasso aveva gettato il resto dei frutti che aveva a terra.


"Nessuno può entrare in quella maledetta porta Asura e ora ne è spuntata un'altra ancora più difficile. Il creatore della prova finale è proprio..."


Mentre imprecava, l'uomo grasso si trattenne dal dire altro.


La reputazione del maestro della Strada Asura era troppo incredibile. Non osava violare questo ultimo tabù per evitare di destare l'ira delle leggi del Dao Celeste Asura.


La luce dell'ingresso spaziale nel frattempo divenne sempre più brillante. Questo rosso accecante dava la sensazione di essere precipitati in un inferno, così soffocante che non riuscivano a respirare.


Temettero perfino che dare un'occhiata all'ingresso spaziale avrebbe fatto precipitare nel caos le loro anime.


E nel frattempo una figura sfocata si stava avvicinando lentamente a questa porta. Tuttavia... a causa del bagliore rosso sangue, nessuno riuscì a vederla chiaramente.


"Credo... che sia entrato qualcuno..."


Disse con esitazione un praticante di arti marziali della Strada Asura, i suoi occhi stavano lacrimando.


Le sue fondamenta erano solide, la sua forza spirituale era formidabile ed era anche estremamente curioso. Aveva continuato a guardare per un po' più tempo la nuova porta spaziale e gli sembrava di aver visto qualcuno entrare.


"Sei cieco? Puoi morire in questa prova, chi oserebbe entrare lì?!"


"Non scherzare. Chi osa entrare lì è un idiota o sta cercando di suicidarsi!"


Tutti iniziarono a litigare, ma in quel momento una forza traente iniziò a fuoriuscire da ogni porta spaziale.


Questi risucchi contenevano il potere del Dao Celeste Asura. Tutti gli sfidanti furono trascinati nelle porte che avevano scelto. Poi, dopo che entrarono, la Porta delle Leggi si richiuse dietro di loro.


La prova della Porta delle Leggi era iniziata.
                                


                                



