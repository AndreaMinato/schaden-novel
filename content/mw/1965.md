---
title: Capitolo 1965 – La Porta Finale
pubDate: 2025-12-15T08:37:10.474Z
tags:
    - mw
---


<em>Capitolo sponsorizzato, ringraziamo Fabio!
4 capitoli in coda (0 Fabio + 4 Gianfranco), 0/5
-Schadenfreude</em>


Dopo migliaia di anni, visto che Lin Ming aveva scelto di percorrere una strada tortuosa e incredibilmente difficile e aveva studiato il mondo dell'universo e quello del corpo, la sua forza non era aumentata troppo velocemente. Si poteva dire che avesse fatto tutto in perfetto ordine.


Ora, provò un'emozione insolita di fronte a questa Porta delle Leggi mai vista prima.


Aveva visto lo stesso paesaggio migliaia di anni fa nella porta di grado Asura.


Un'antica strada si estendeva all'orizzonte, svanendo in un mare sconfinato di nuvole.


Lin Ming camminò lungo questa via.


La strada conteneva l'aura residua del maestro della Strada Asura. Più si avanzava, più si sentiva pressione.


Lin Ming radunò il potere della divinità dei 33 Cieli. Nel suo corpo, il suo universo roteò lentamente. L'aura terrificante delle leggi del Dao Celeste Asura attaccava incessantemente Lin Ming.


Questa forza e questa pressione furono assorbite dal suo mondo interno. Lin Ming non doveva sforzarsi molto per resistere.


Tuttavia, più percorreva questa strada, più incontrava una pressione superiore.


Lentamente, Lin Ming si rese conto che questa forza stava comprimendo tutta la sua carne e il suo sangue, e iniziò a mostrare segni di fatica.


Questa forza era profonda come il mare. Il sudore iniziò ad imperlare la sua fronte.


Lin Ming si sedette per questa strada, sopportando la pressione sul suo corpo e trascinandola sul suo universo.


Risuonarono dei crepitii. Sotto questa forza, il suo universo iniziò ad emettere degli scricchiolii.


Si accigliò. Si concentrò e attivò anche le leggi delle Sacre Scritture. Un potere eterno si fuse con il suo mondo interno.


Lin Ming chiuse gli occhi, percependo le innumerevoli emozioni di mille generazioni di mortali. Il Grande Dao della Vita e della Morte, il samsara del mondo, ogni sorta di sentimento attraversò il suo mare spirituale. Lentamente, Lin Ming sentì che il suo universo interno non solo stava sopportando questa pressione, ma stava diventando più compatto.


All'inizio si era espanso di sole 3000 chilometri.


Ma durante questo breve periodo di tempo, il suo mondo interno fu compresso di cento chilometri, riducendosi ad un diametro di 2900 chilometri.


Questa sorta di cambiamento riempì di gioia Lin Ming. Più il suo universo interiore si rimpiccioliva, più sarebbe diventato compatto. Anche se non avrebbe aumentato la sua forza, gli avrebbe dato degli enormi benefici per la sua crescita.


Lentamente Lin Ming si adattò a questa pressione. Poi si alzò e continuò ad avanzare.


Non si preoccupava. Camminò lentamente. Quando sentiva di non poter sopportare la pressione, si sarebbe seduto a meditare.


Ogni volta ci avrebbe messo diverse ore.


Così il suo mondo interno si comprimeva costantemente.


Quando arrivò alla fine di questa strada, il suo mondo interno si era compresso di 900 chilometri, arrivando a 2100 chilometri di diametro. Ormai erano passati 12 giorni dall'inizio del suo viaggio.


Alla fine della strada c'era un continente vasto e antico. Al suo centro c'erano numerose porte dorate.


Queste porte dorate si estendevano all'orizzonte. Coprivano tutte le leggi dei 33 Cieli e questo era anche il motivo per cui questa fase si chiamava Porta delle Leggi.


In passato anche Lin Ming era venuto in questo antico continente. Queste porte dorate si erano aperte una dopo l'altra ed erano apparsi i nemici che rappresentavano i Grandi Dao dei 33 Cieli.


Quando Lin Ming aveva sconfitto tutti questi nemici, uno dopo l'altro, le porte dorate erano scomparse, lasciandone solo una. Allora era apparso l'Asura Nero.


L'Asura Nero cavalcava un enorme drago nero e indossava un'armatura rosso rubino. Le sue braccia e la sua vita erano avvolte da spesse catene.


Quando Lin Ming era entrato nella prova finale per la prima volta, aveva dovuto resistere a tre dei suoi attacchi per superare alla perfezione la prova di livello Asura.


Ma stavolta la prova era chiaramente molto più difficile. Non aveva idea di cosa lo aspettava.


A causa della Grande Arte della Reincarnazione, l'età scheletrica di Lin Ming era di gran lunga inferiore alla sua vera età. Questo gli dava un enorme vantaggio.


Le porte dorate tremarono, ma nessuna di esse si aprì. Sussultavano così tanto che perfino l'intero antico continente iniziò a tremare. Lin Ming si tese e alzò la guardia, fece circolare a tutta forza la sua energia. Aspettava che iniziasse una dura battaglia!


Lin Ming sospettò che tutti i nemici si sarebbero precipitati insieme su di lui. Se fosse accaduto, sarebbe stata proprio una dura battaglia.


Tuttavia inaspettatamente le porte dorate si calmarono e svanirono, non apparì nemmeno un nemico.


"Mm?"


Lin Ming ne fu sorpreso. Si guardò attorno e notò che era rimasta una sola porta nell'intero continente.


Era molto simile alla volta precedente.


Ma al contrario rispetto a prima, era passato direttamente alla fine!


Allora cosa sarebbe apparso in quest'ultima porta?


Lin Ming si avvicinò lentamente all'ingresso.


La porta era alta mille piedi e pesante come un pianeta.


Era coperta da antichi bassorilievi. Quando li vide, Lin Ming rimase a fissarli.


Questi bassorilievi emanavano un'allettante aura demoniaca. Ampi 1000 piedi quadrati sembravano contenere un grande universo. Quando Lin Ming li osservò, ebbe la sensazione di osservare un mondo vero e proprio.


La superficie raffigurava guerrieri spaventosi, strumenti magici devastanti, mondi che si disintegravano e... innumerevoli demoni.


Alcuni demoni erano grossi quanto pianeti e alcuni piccoli come ghiaia. Erano tutti presentati perfettamente in questo bassorilievo, era incredibile.


Guardando questi demoni, Lin Ming ebbe una strana sensazione. Questo bassorilievo probabilmente raffigurava una grande guerra dei tempi antichi tra demoni feroci e il resto di ogni forma di vita intelligente.


In quel momento la porta si aprì!


Una terrificante luce divina fuoriuscì dalla fessura della porta, squarciando il mondo come la spada di una divinità!


Lin Ming strinse gli occhi. Era in piena allerta, pronto ad iniziare la prova da un momento all'altro.


Quando la porta si spalancò, Lin Ming aprì gli occhi e vide che il mondo attorno a lui era caduto.


Era arrivato in uno spazio bianco e puro.


Sembrava che la porta contenesse un grande mondo sigillato e che Lin Ming fosse stato attirato al suo interno.


In mezzo al bianco sconfinato c'era un uomo di schiena.


Rimaneva fermo in silenzio, come se fosse l'unico ad esistere nell'intero universo.


Questa schiena non sembrava appartenere ad una proiezione, ma ad una persona in carne ed ossa.


Così, con la schiena rivolta verso Lin Ming, indietreggiò lentamente.


Lin Ming sussultò. Il suo sangue iniziò a ribollire. Aveva la sensazione di stare fronteggiando l'intero universo.


Per un po' pensò ad una conclusione inevitabile.


Aveva capito immediatamente che questa persona... doveva essere il maestro della Strada Asura!


Era a soli cento piedi di distanza da lui. Lin Ming poteva sentire chiaramente le ondate della sua aura che si espandevano dal suo corpo.


L'uomo si girò. Quando lo fece, una brillante aureola di luce si espanse attorno a lui, rendendo sfocati i lineamenti del suo volto e rendendo impossibile vedere chiaramente che aspetto aveva.


L'uomo alzò la mano destra. Ciò che fluttuava sopra era una galassia che roteava lentamente.


Questa galassia sembrava eterea e irreale, come se contenesse gli infiniti cambiamenti misteriosi dell'universo.


In quel momento, l'uomo dava la sensazione di essere la fonte delle leggi dell'universo, il solo epicentro dei 33 Dao Celesti.


Era davvero il maestro della Strada Asura?


Lin Ming rimase sbigottito per un momento. Il suo battito cardiaco iniziò ad accelerare. Il leggendario maestro della Strada Asura dalla forza impareggiabile era proprio di fronte a lui. Sembrava quasi irreale.


Che... il maestro della Strada Asura avesse intenzioni di sottoporlo alla prova finale?


In passato, quando aveva superato la difficoltà di livello Asura, Lin Ming aveva dovuto affrontare l'Asura Nero. Lin Ming aveva ipotizzato che l'Asura Nero fosse la personificazione o la reincarnazione del maestro della Strada Asura.


E adesso si trovava in una prova di livello ancora più difficile, si poteva dire che una Porta delle Leggi si fosse aperta apposta per Lin Ming.


L'esaminatore di questa Porta delle Leggi era il maestro della Strada Asura in persona!


In passato, l'incarnazione del maestro della Strada Asura era allo stadio di Vera Divinità! Per quanto riguardava il suo vero sé, probabilmente aveva superato questo stadio...


"Senior!"


Lin Ming fece un respiro profondo e si inchinò in segno di rispetto.


In realtà immaginava che l'uomo di fronte a lui non fosse il vero Maestro della Strada Asura, ma un filo di volontà lasciato da lui in passato!


Che genere di prova gli avrebbe fatto fare?


Lin Ming non sapeva che sfida avrebbe dovuto affrontare, ma sapeva che sarebbe stata incredibilmente difficile!
                                


                                



