---
title: Capitolo 1978 – Combattere di nuovo contro il Ghiaccio Polare Immortale
pubDate: 2025-12-15T08:37:10.478Z
tags:
    - mw
---


<em>Capitolo regolare di sabato scorso,
0 capitoli in coda, 0/5
-Schadenfreude</em>


"Mi sono svegliato... sembra che abbia dormito per altri mille anni?"


"Mm. Ad essere esatti, hai dormito per 1058 anni..." Lin Ming sorrise.


Oltre mille anni fa, l'Empireo Nebbia Divina si era svegliato per dieci brevi giorni. Poi si era addormentato di nuovo, riposando fino ad ora.


Il Cubo Magico aveva un effetto stabilizzante sull'anima. L'Empireo Nebbia Divina era in stasi. Finché avesse continuato a dormire, la sua forza spirituale non si sarebbe indebolita, né sarebbe aumentata.


"Ciò che hai fatto stavolta potrebbe causare molti guai a Vuoto Divino."


Disse piano l'Empireo Nebbia Divina. Il Sovrano dei Saggi Zaohua aveva fatto tutto questo per ottenere la reliquia demoniaca; non si sarebbe arreso così facilmente. E in termini di forza, il Regno di Vuoto Divino era più debole del Palazzo Celeste di Zaohua. Tuttavia la Strada Asura era sotto la protezione delle sue leggi del dao, così il Sovrano dei Saggi non avrebbe osato essere così imprudente.


"Forse. Causa ed effetto si susseguono e si ribaltano. Lei ha un conto in sospeso con Vuoto Divino, e dato che ho ricevuto aiuto da lei, è normale che faccia ripagare qualche interesse al regno di Vuoto Divino..."


La risposta di Lin Ming fu calma. Era una persona che ricordava bene i torti e i debiti di gratitudine. Aveva attaccato i discepoli del Palazzo di Zaohua e della montagna di Piaoyu perché erano nemici, senza menzionare che avevano già ucciso molti discepoli della Strada Asura quando avevano preso il tesoro. Se Lin Ming li avesse lasciati andare, nei prossimi millenni avrebbero ucciso ancora più giovani talenti umani.


Per quanto riguardava il regno di Vuoto Divino, voleva solo vendicarsi del suo capo, non aveva nessun problema con i suoi discepoli, così li aveva lasciati andare.


"Davvero? Il Samsara della gratitudine e del risentimento, il cerchio del karma..."


 Mentre lo menzionava, l'Empireo Nebbia Divina provò una strana sensazione. Dal momento in cui era stato sigillato nel Cubo Magico, Vuoto Divino probabilmente aveva pensato che fosse morto...


"Ma gli hai dato solo un po' di problemi. È impossibile scuotere le sue fondamenta."


Mormorò piano Nebbia Divina. Lin Ming annuì. "Non mi illudo che questa questione possa causare una grande guerra. Al massimo distrarrà il Sovrano dei Saggi Zaohua. E ho anche la sensazione che non potrò nascondere la questione dal Sovrano dei Saggi. Probabilmente scoprirà qualche punto opinabile..."


A Lin Ming non importava se le sue azioni avrebbero causato una guerra o no. Il suo obiettivo principale era di rimanere nascosto.


"Mm, assicurarsi che tu rimanga al sicuro e che nessuno sappia che sei ancora vivo è più importante di ogni altra cosa. Manca ancora molto tempo per quello..."


L'Empireo Nebbia Divina disse queste ultime parole e tornò a dormire.


Lin Ming era ancora debole. Secondo il suggerimento precedente dell'Empireo Nebbia Divina, doveva completare la settima rivoluzione e arrivare ad un passo dallo stadio di Empireo o arrivare proprio a quello stadio prima di uscire allo scoperto.


Ma Lin Ming sapeva che aveva ancora molta, molta strada da fare.


Visto che studiava due leggi di massimo livello e doveva prestare attenzione alla Grande Arte della Reincarnazione, Lin Ming dubitava che sarebbe riuscito a diventare un Empireo entro 10.000 anni.


Era molto più lento dell'Imperatore Shakya.


E anche del Sacro Figlio di Zaohua.


Questo era il prezzo per aver praticato la Grande Arte della Reincarnazione.


In quel momento Lin Ming entrò nel quinto piano della prova finale.


Anche se lo spazio qui cambiava ogni volta, il quinto piano rimaneva sempre lo stesso.


Il guardiano di questo livello era l'Inferno e il Ghiaccio Polare Immortale.


In passato Lin Ming e Sheng Mei avevano unito le forze per uccidere il Ghiaccio Polare Immortale, aumentando la loro reputazione.


Ora che era arrivato qui, avrebbe dovuto affrontare il nemico da solo.


Visto che allenava la Grande Arte della Reincarnazione, Lin Ming aveva un vantaggio per quanto riguardava la sua età scheletrica. Gli attacchi dell'Inferno Immortale non avrebbero potuto rappresentare una minaccia per lui. Contò sulla sua comprensione delle Leggi del Fuoco per evitare facilmente ogni suo attacco.


Poi l'Inferno Immortale esaurì la sua energia e si trasformò nell'uovo di una fenice. Lin Ming incrociò le mani dietro la schiena, aspettando che resuscitasse.


Non attaccò, aspettò che il Ghiaccio Polare Immortale nascosto nell'uovo nascesse.


Lin Ming aveva scelto di uccidere il guardiano del quinto piano mentre era in questa forma per ottenere la percentuale di completamento più alta possibile.


Questo perché il Ghiaccio Polare Immortale non era compatibile con il tipo di leggi elementali di Lin Ming.


<em>Rumble rumble rumble!</em>


Energia fredda iniziò a radunarsi dal cielo e dalla terra, condensandosi a mezz'aria.


Terrificanti leggi del ghiaccio fissarono questo spazio. Un cristallo di ghiaccio apparve al centro di questa energia fredda e iniziò a condensarsi in una piccola fenice.


Mentre radunava energia, la creatura diventò sempre più grande. In un istante la sua aura gelida eruttò!


<em>Bang! Bang! Bang!</em>


La terra sussultò. Un ghiacciaio dopo l'altro emerse dal terreno, arrivavano a 100.000 piedi d'altezza!


Lin Ming sorrise lievemente.


Il Ghiaccio Polare Immortale. Dopo diversi millenni, poteva affrontarlo di nuovo!


In passato, Lin Ming aveva dovuto aspettare che Sheng Mei usasse la formazione da battaglia del Freddo Estremo e superare una serie di pericoli per bloccare gli attacchi del Ghiaccio Polare Immortale ed esaurire la sua energia. Quando si era trasformato in un uovo, Lin Ming aveva usato la lancia del Drago Nero per ucciderlo con un colpo finale!


In quel momento però Lin Ming non aveva intenzione di aspettare. Si precipitò in avanti subito!


Voleva affrontare il Ghiaccio Polare Immortale nel picco della sua forza. Aveva intenzione di iniziare uno scontro brutale!


Era un piano folle. Perfino Sheng Mei ne sarebbe stata scioccata.


<em>Hu!</em>


Con un sibilo acuto, la lancia del Drago Nero volò fuori dall'anello spaziale di Lin Ming!


Quest'arma non era apparsa per migliaia di anni. In questo periodo di tempo, Lin Ming non aveva mai combattuto con tutte le sue forze nel picco delle sue condizioni.


Ora, quando risentì il peso familiare della lancia, l'arma emise un fragoroso ronzio, come se contenesse l'anima di un Drago Divino che si stava risvegliando!


<em>Hum!


Hum!


Hum!</em>


Fili di energia si radunarono, diventando sempre più densi e potenti. Tra i venti gelidi, il Ghiaccio Polare Immortale si infuriò. Era arrabbiato per il fatto che un mero umano osasse sfidare la sua potenza sconfinata!


Si rivolse verso Lin Ming e si lanciò verso di lui, raggiungendo una velocità incredibile in poco tempo. Nelle leggende, si diceva che gli antichi Roc potessero attraversare 90.000 chilometri con un solo battito d'ali, senza aver bisogno di usare leggi dello spazio.


Anche se la fenice di ghiaccio era più lenta di un antico Roc, non lo era di così tanto. E non stava usando le leggi dello spazio. Solo questa velocità era vera velocità, capace di superare i tempi di reazione degli altri!


Il suo attacco non avrebbe portato fluttuazioni delle leggi e così i nemici non avrebbero potuto percepirlo.


<em>Whoosh!</em>


Il Ghiaccio Polare Immortale apparì immediatamente di fronte a Lin Ming. Stese un enorme artiglio che irradiava una luce gelida e cercò di afferrarlo!


Questo artiglio era coperto da un campo di forza freddo. Qualsiasi forma di vita avvolta da esso sarebbe rimasta completamente congelata.


Così, per evitare l'attacco, non era sufficiente essere veloci. Bisognava affrontare anche il suo campo di forza!


Le pupille di Lin Ming si rimpicciolirono mentre si ritirava. Fiamme nere iniziarono ad avvolgere il suo corpo. Il fuoco attorno a lui conteneva il vero significato di una rinascita del nirvana, bruciarono direttamente il campo di forza.


Lin Ming scattò e svanì come fumo. In termini di velocità naturale era inferiore al Ghiaccio Polare Immortale, così usò le Leggi dello Spazio senza esitazione. E in quanto a Leggi dello Spazio, superava di gran lunga il Ghiaccio Polare Immortale. Anche se avesse usato a tutta forza le Leggi dello Spazio, sarebbe stato quasi impossibile per il Ghiaccio Polare Immortale individuare queste fluttuazioni delle leggi e localizzare la sua posizione.


In un istante, Lin Ming apparì dietro il Ghiaccio Polare Immortale.


Nove grandi stelle brillavano sopra la sua testa. La loro luce si riversò sul suo corpo. Dal suo corpo, il tempio viola, quello della Punizione Divina, il Palazzo del Dao Polare Estremo e quello dell'Occhio Daevico iniziarono ad attivarsi, uno dopo l'altro!


La lancia del Drago Nero era infusa con il potere delle nove stelle. Squarciò lo spazio con uno slancio inarrestabile!


<em>Kacha!</em>


Come un fulmine divino che cadeva dal cielo, precipitò sul dorso del Ghiaccio Polare Immortale.


La fenice avrebbe potuto sopportare perfino la pressione di una montagna, ma l'attacco di Lin Ming non solo frantumò il campo di forza, ma distrusse anche le sue splendide fiume, facendo schizzare pezzi di ghiaccio.


Sangue blu ghiaccio iniziò a scorrere dalle ferite. In realtà non era sangue, ma liquido condensato dalla più pura energia del ghiaccio. Anche una sola goccia di esso sarebbe stato un tesoro inestimabile per un coltivatore dell'elemento ghiaccio.


Il Ghiaccio Polare Immortale si infuriò. Aveva protetto il quinto piano per miliardi di anni e, durante questo periodo di tempo, c'erano state delle persone capaci di distruggere l'uovo in cui si era trasformato, ma non erano mai riuscite a ferirlo durante uno scontro diretto!


Ruggì un'altra volta mentre si lanciava su Lin Ming!


<em>Ka ka ka!</em>


Il vuoto si congelò e crepitò! Il Ghiaccio Polare Immortale sparò un raggio di luce blu profondo dalla bocca, stava mirando dritto verso il petto di Lin Ming!


Questo raggio di energia era incredibilmente potente; superava di gran lunga la potenza di Lin Ming con la sua coltivazione soppressa.


Dopotutto il Ghiaccio Polare Immortale era nel picco delle sue condizioni. Era stato creato in modo tale che nessuno sarebbe riuscito a sconfiggerlo nel picco delle sue condizioni.


Lin Ming non si difese. le sue pupille si contrassero all'improvviso, diventando sottili quanto degli spilli. Nelle sue iridi apparirono dei motivi mistici.


Aveva attivato le Pupille Tre Vite.


Pupille Tre Vite - Diecimila Esistenze nel Vuoto!


Combinato con il Palazzo dell'Occhio Daevico, in un mero momento, Lin Ming capì come il Ghiaccio Polare Immortale utilizzava le sue leggi.


Gli occhi di Lin Ming non vedevano più quella luce blu accecante, invece vide una struttura di leggi composta da una sconfinata essenza di ghiaccio.


Il potere del fulmine e del fuoco eruttò dal corpo di Lin Ming. L'immagine di un Albero del Dio Blasfemo apparì dietro di lui. Le due forze si scontrarono e ci fu un'esplosione terrificante, facendo schizzare con forza l'energia primaria del mondo.


Lin Ming aveva compensato la differenza di coltivazione. Aveva distrutto l'attacco del Ghiaccio Polare Immortale!


Il mostro si infuriò sempre di più. Affrontò Lin Ming in un combattimento ravvicinato!


Le sue ali e i suoi artigli affilati erano armi terrificanti.


<em>Bang!</em>


Dopo un'altra collisione frontale, Lin Ming fu scaraventato via, ma non entrò in svantaggio. Si lanciò di nuovo in avanti, continuando la brutale battaglia!


Uno scontro tra forme di vita formidabili, una dimostrazione di forza. La lancia nelle mani di Lin Ming sembrò trasformarsi in un drago nero.


Un drago e una fenice stavano lottando per la supremazia!


I numerosi ghiacciai alti 100.000 piedi non riuscirono a sopportare la terrificante tempesta di energia e crollarono tutti formando delle valanghe fragorose.


Dei pezzi di ghiaccio grandi quanto una montagna precipitarono a terra e si dissolsero in fiumi gelidi. Era una scena apocalittica.
                                


                                



