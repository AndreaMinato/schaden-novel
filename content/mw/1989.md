---
title: Capitolo 1989 – Grande Re del Mondo
pubDate: 2025-12-15T08:37:10.480Z
tags:
    - mw
---


<em>Capitolo sponsorizzato, ringraziamo Fabio!
5 capitoli in coda (5 Fabio), 0/5
-Schadenfreude</em>


Quando la volontà residua dell'abissale si disintegrò completamente, il potere demoniaco aveva perso il suo padrone e adesso stava eruttando in lui!


Questa forza vasta come un mare impattò contro il mare spirituale e il corpo di Lin Ming, attaccando costantemente il suo mondo interno.


Quando questo potere demoniaco selvaggio si precipitò contro di lui come un'onda, reagì violentemente contro il potere divino del mondo interno di Lin Ming!


<em>Rumble rumble rumble!</em>


Il corpo di Lin Ming tuonò in modo esplosivo. I suoi occhi non erano più rossi, tornarono lentamente limpidi.


Ormai non bastava più descrivere il suo sguardo come brillante o profondo, sembrava contenere innumerevoli forme di vita che nascevano e perivano, insieme a dei pianeti che roteavano rapidamente.


Una persona ordinaria non avrebbe visto nulla di eccezionale nel suo sguardo, ma un coltivatore con una comprensione approfondita delle leggi e dalla coltivazione elevata avrebbe scorto infiniti misteri. Se Lin Ming fosse morto, i suoi occhi sarebbero diventati supremi tesori per cui avrebbero lottato innumerevoli Sect.


"Lin Ming, è, è davvero riuscito a sopprimere la volontà del demone!"


Da vicino alla fornace del Vuoto della Galassia. Chiaro rimase scioccato quando vide i cambiamenti in Lin Ming. Sembrava che il suo corpo contenesse un vero universo. Innumerevoli leggi, energia, materia, era tutto contenuto in questo universo!


"Ma quel demone sarà diventato un pericolo in agguato nel suo corpo. Se il suo mare spirituale venisse danneggiato in futuro, allora forse..." Disse con un po' di preoccupazione inchiostro.


Tuttavia Chiaro scosse la testa: "Non è necessariamente vero. All'ultimo ho sentito che Lin Ming ha distrutto completamente quella volontà quando è scoppiata una tempesta spirituale terrificante nel suo mare spirituale. Non è una forza che dovrebbe poter controllare..."


Quando Lin Ming aveva attivato il Cubo Magico, aveva preso di mira solo l'abissale. Anche se l'aura dell'artefatto divino era terrificante, non si era dissipata all'esterno. Chiaro non aveva potuto percepire questo supremo strumento che superava ogni forma di vita in questo cosmo. Ma si immaginava che il corpo di Lin Ming contenesse qualche segreto.


"Questo ragazzo ha un grande destino... forse potrà davvero esaudire il più grande desiderio del Grande Lord..."


"Lo spero... in ogni caso, dovremo aiutarlo. A partire da oggi, è il nostro giovane Lord, indipendentemente se avrà successo o no..."


Si dissero i due vecchi usando trasmissioni del suono. In quel momento, nella fornace del Vuoto della Galassia, gli spuntoni di Lin Ming iniziarono a ritirarsi. L'armatura d'osso e le scaglie scomparirono.


Lin Ming tornò alla normalità. Il suo corpo nudo era illuminato dalla sconfinata luce stellare e il suo mondo interno si evolveva costantemente insieme ai due tipi di energia diversa.


Anche la coscienza di Lin Ming arrivò nel mondo interno.


Era al centro di una vasta galassia, guardando l'universo circostante.


Poteva vedere innumerevoli pianeti in questo universo. Alcuni erano cupi e desolati, ma altri contenevano infinite forme di vita.


Lin Ming le percepì tutte, dal più piccolo filo d'erba ad una formica, fino ad un grande albero torreggiante o ad un maestoso leviatano o roc. In quel momento poteva sentirle tutte. Con un solo pensiero, avrebbe potuto donare una grande forza a queste creature o forse distruggerle all'istante.


In quel momento Lin Ming era diventato il re di un verso universo!


Questa era una sensazione di padronanza incredibile e lo inebriò.


Tuttavia, anche se era emozionato, non perse la razionalità. Controllò l'energia al suo interno per fare espandere costantemente questo spazio.


Sempre più pianeti nascevano e si sviluppavano. Alcuni di questi pianeti contenevano delle forme di vita umanoidi, paesi prosperi e Sect che diventavano sempre più forti con il passare dei giorni.


Grandi sovrani stavano nei loro nobili palazzi divini. Draghi e Kirin ruggivano e il battito del Grande Dao seguiva il suo ritmo naturale. Lin Ming poteva percepire come questo mondo diventava sempre più pieno e abbondante, era quasi impossibile fare distinzioni tra illusioni e realtà.


Quando i confini di questo universo arrivarono al loro limite, si fermò. Per un po', tutta la forza di questo universo si riversò nel suo corpo.


Era diventato tutt'uno con questo universo, diventando il sovrano di un vero mondo. In altre parole un Grande Re del Mondo!


<em>Bang!</em>


Un'energia terrificante fuoriuscì da questo universo, espandendosi e distruggendo la fornace del Vuoto della Galassia. Sembrava un arcobaleno divino che sfrecciava all'orizzonte.


Il corpo di Lin Ming era immerso in questo arcobaleno divino. I suoi capelli neri si levarono nell'aria e il suo corpo era bagnato da questo terrificante mare di energia, come se stesse vagando in un mare di leggi.


Era diventato un Grande Re del Mondo!


Lin Ming spalancò gli occhi, le sue iridi brillavano.


Luce sfrecciò fuori dal suo occhi destro, riempiendo il mondo di bagliori d'auspicio e dal color arcobaleno.


Ma dall'occhio destro emanava oscurità, come se contenesse una pozza di sangue infernale e terre sabbiose Asura. Una persona guardandolo avrebbe avuto la sensazione di perdere la sua anima in un abisso e che il suo mare spirituale fosse caduto in un'illusione.


"Palazzo del Dao della Vita Natale, Grande Re del Mondo! La mia forza è arrivata ad un nuovo livello con il potere demoniaco di questa reliquia demoniaca. Non ci sono paragoni rispetto a com'ero prima!"


Lin Ming strinse i pugni. Sperava con fervore di poter trovare un avversario potente per poter mettere alla prova i limiti della sua forza!


Da un Sacro Lord, ad un Re del Mondo e finalmente allo stadio successivo, Lin Ming aveva impiegato diverse migliaia di anni per riuscirci durante la sua quarta reincarnazione!


Ora era come una fenice che aveva attraversato un nirvana. La sua forza era aumentata precipitosamente!


Con un cenno della mano, energia del cielo e della terra condensò un abito che si avvolse attorno a lui.


Questo abito era estremamente strano. Lin Ming lo aveva fatto con noncuranza e non ci aveva aggiunto nulla di speciale, ma aveva permesso alle leggi del mondo di crearlo.


L'abito era mezzo nero e mezzo bianco. Era coperto di stelle e il modo in cui erano disposte rivelava infiniti misteri, così profondo che uno avrebbe potuto studiarle all'infinito.


Se un Re del Mondo avesse una forza mentale sufficiente per esaminare questo abito, avrebbe visto le immagini di demoni e di divini sovrani al suo interno, tutti diversi, ognuno che conteneva princìpi diversi del Grande Dao.


Se uno avesse raffinato e condensato l'abito in essenza materiale, e lo avesse passato ad un qualunque Re del Mondo, sarebbe stato un tesoro. Avrebbe potuto studiarlo per secoli e millenni, ottenendo enormi risultati.


Allo stadio di Lin Ming, qualsiasi cosa che avesse ceduto con noncuranza sarebbe stata un prezioso tesoro. Questo perché era uno dei più grandi talenti nell'universo!


Naturalmente la sua forza era ancora carente in confronto ai saggi e alla grande calamità.


"Vi ringrazio senior."


Lin Ming si inchinò. Emanava un'aura indescrivibile con questo abito nero e bianco, sembrava che fosse al centro dell'universo, fonte di luce e oscurità.


"Giovane Lord, non c'è bisogno di inchinarsi di fronte a noi. Dovremmo essere noi a farlo. Il Grande Lord ha fatto un enorme favore alla nostra razza in passato e i miei antenati ci hanno insegnato a servire la stirpe del Grande Lord di generazione in generazione. Sono passati dieci miliardi di anni e il Giovane Lord dovrebbe poter esaudire il desiderio del Grande Lord."


Chiaro e Inchiostro avevano cambiato il modo con cui chiamavano Lin Ming e, mentre parlavano, si inchinarono. Questo agitò Lin Ming che si precipitò in avanti per aiutarli a rialzarsi. "Senior, per favore non fatelo. Il motivo per cui sono riuscito ad assorbire la reliquia demoniaca è stato grazie al vostro aiuto. Ho ricevuto un enorme favore da Senior Asura. Se ha un desiderio che spera di esaudire, allora farò del mio meglio per farlo, anche se dovrò superare innumerevoli difficoltà, farò tutto ciò che posso."


"Al momento non deve preoccuparsi del desiderio del Grande Lord. Ora il Giovane Lord dovrebbe concentrarsi sulla sua forza. Un giorno, quando il Giovane Lord diventerà una Vera Divinità, allora potrà davvero influenzare questo mondo."


I due vecchi non erano ancora disposti a rivelare i segreti della Strada Asura, così Lin Ming non insistette.


"Giovane Lord, abbiamo appena fatto una conversazione e abbiamo alcuni suggerimenti. Lo spazio della prova finale è il punto centrale dell'energia primaria e delle leggi della Strada Asura. C'è ogni sorta di pura energia e legge qui e sono cresciuti innumerevoli tesori qui negli ultimi dieci miliardi di anni. Alcuni non sono stati portati via dagli sfidanti e sono stati raccolti dalla mia razza. Il Giovane Lord può usarle per continuare a coltivare nel settimo piano della prova per i prossimi secoli per consolidare le sue fondamenta. Cosa ne pensa?"


"Mn, allora dovrò farvi prendere questo disturbo." Lin Ming accettò dopo aver riflettuto per un momento.


La sua Grande Arte della Reincarnazione doveva essere completata nel mondo esterno per perfezionare il suo stato mentale, ma questo spazio lo avrebbe aiutato tantissimo a consolidare le sue fondamenta.


Dopo aver coltivato per diversi secoli qui, sarebbe uscito per allenare la Grande Arte della Reincarnazione fino a raggiungere il settimo livello. Allora Lin Ming era sicuro che sarebbe stato abbastanza forte per dare problemi ai saggi!
                                


                                



