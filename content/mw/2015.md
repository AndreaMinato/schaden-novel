---
title: Capitolo 2015 – Il Sorriso del Destino
pubDate: 2025-12-15T08:37:10.484Z
tags:
    - mw
---


<em>Se serve, ecco il link prima dei sette capitoli, il capitolo 2010: <a href="https://www.novelleleggere.com/2021/07/15/capitolo-2010-galassia-del-corno-blu/" rel="noopener" target="_blank">https://www.novelleleggere.com/2021/07/15/capitolo-2010-galassia-del-corno-blu/</a></em>


<em>Capitolo sponsorizzato, ringraziamo Federico!
20 capitoli in coda (10 Federico + 10 Paolo), 0/5
-Schadenfreude</em>


"Cos'è successo?"


"Ba***rdo..."


"Prepariamoci a combattere!"


In alto nel cielo, i Palazzi Celesti dei saggi erano già precipitati nel caos.


Per loro, un'invasione di bestie in qualche città umana senza nome era solo una questione di poca importanza. Ma la pressione del ruggito di quel terrificante Drago Nero aveva messo sotto pressione le loro fortezze. Potevano percepire quanto era formidabile!


Il Palazzo Celeste rabbrividì. Mentre le navi spirituali di questi "pionieri" stavano per raggiungere il Palazzo Celeste, furono tutte spazzate e scaraventate via da una tempesta brutale.


"Figlio di pu***na, cosa sta succedendo?!"


Gridò il capo dei pionieri, un saggio orbo. A causa delle scosse nella nave spirituale, una grande quantità di pietre che contenevano l'energia dell'universo selvaggio caddero a terra. Pensava che uno dei suoi sottoposti avesse fatto un errore e si fosse scontrato con un qualche tipo di meteora.


Tuttavia, prima che continuasse ad imprecare, si zittì all'improvviso. Spalancò gli occhi quando vide che di fronte alla prua della loro nave, a diverse chilometri di distanza, la testa di un Drago Nero stava emergendo tra lo spesso banco di nuvole.


"Questo... questo..."


Il capo dei pionieri rimase sbalordito. In quel momento però notò che, proprio accanto al corno del Drago Nero, c'era un uomo vestito di nero.


Dietro di lui c'erano altre tre persone con degli abiti simili. Sembrava che quell'uomo davanti fosse il loro capo.


<em>Woosh!</em>


I tre uomini balzarono dalla testa del drago e si lanciarono verso il Palazzo Celeste della razza dei saggi.


Si lanciarono come frecce con grande rapidità. In confronto all'enorme Palazzo Celeste della razza dei saggi, sembravano piccoli come insetti. Tuttavia, proprio quando svanirono nelle barriere protettive del palazzo, risuonò un'enorme esplosione!


I flussi di energia dello scoppio non si trasformarono in fiamme, ma in correnti di energia nera caotica.


Non importava cosa questa energia caotica colpisse, sarebbe evaporata riducendosi in cenere in un istante!


Diversi praticanti di arti marziali saggi si precipitarono in avanti, volevano uccidere questi tre invasori misteriosi, ma furono spazzati via dall'energia nera e svanirono immediatamente.


Non era rimasta una sola goccia di sangue di loro. I loro corpi non erano stati distrutti, si erano sciolti come fiocchi di neve nell'acqua bollente.


Questa scena fece precipitare nel panico i pionieri. Volevano scappare, ma videro che anche molte altre navi spirituali volevano fuggire.


Tra gli eserciti dei saggi c'era una rigida gerarchia. La dimensione e il colore di una nave spirituale rappresentava il suo grado e chi era al suo comando. I pionieri avevano visto che perfino il mezzo di un Re del Mondo stava iniziando a volare via, così perché sarebbero rimasti lì impalati?


Tuttavia, proprio mentre cercavano di fuggire, videro che le navi spirituali che si stavano allontanando dal Palazzo Celeste impattarono all'improvviso contro un campo di forza invisibile a diverse centinaia di chilometri di distanza.


<em>Bang!</em>


Il campo di forza tremò e innumerevoli rune iniziarono a brillare. Poi accadde qualcosa di terrificante che fece rabbrividire tutti quanti. Le navi spirituali che si erano scontrate con il campo di energia si spaccarono per poi esplodere direttamente!


I tre uomini misteriosi bloccavano il cielo. Un'energia mistica calò dall'alto, facendo evaporare ogni cosa!


Tutti i guerrieri a bordo delle navi spirituali, che fossero Sacri Lord, Re del Mondo o Grandi Re del Mondo furono tutti uccisi all'istante.


Vedendo questo, i pionieri furono colti dal panico. Per loro i Re del Mondo e i Grandi Re del Mondo erano figure nobili con cui non potevano nemmeno entrare in contatto. Ma ora venivano uccisi a frotte, come se non fossero altro che formiche!


Fu in quel momento che si resero conto che questo pianeta era stato già circondato da un campo di forza che avvolgeva tutti!


nessuno sarebbe riuscito a scappare...


In quel momento, un enorme centipede rosso sangue balzò nell'aria dal Palazzo Celeste dei saggi!


Questo mostro era lungo mille chilometri e aveva due file di artigli affilati e spessi. Quando apparì, emanò una pressione terrificante, entusiasmando tutti i praticanti di arti marziali presenti!


"Il totem dell'essenza astrale del centipede di sangue, quello è il simbolo dell'Empireo Centipede di Sangue dopo che attraversa una metamorfosi!"


Gridò un praticante di arti marziali saggio, recuperando fiducia. Il centipede di sangue era una rara mutazione tra le stirpi dei saggi posseduta dall'Empireo Centipede del sangue che proteggeva la galassia del Dio del Fuoco.


Ma prima che i saggi potessero esultare, il Drago Nero lungo oltre mille chilometri ruggì e si lanciò verso l'immagine dell'enorme centipede. Come un falco che catturava un serpente, lo strinse tra gli artigli!


Sul dorso del drago, ora l'uomo vestito di nero attaccò. Scattò con una velocità fulminea. Un momento dopo, una luce di lancia accecante trapassò lo spazio e il centipede, facendolo esplodere, il suo sangue cominciò a schizzare per lo spazio!


L'aura dell'Empireo Centipede del Sangue calò fino a scomparire e il mondo tornò alla calma un'altra volta...


L'Empireo era morto. Anche dopo essersi trasformato, Lin Ming ci aveva messo meno di dieci secondi per ucciderlo. Era stato schiacciato completamente!


Tutti i saggi iniziarono a tremare di paura. Un Empireo era stato ucciso all'istante in quel modo?


Chi era questa persona?


Un demone?


Dalle rovine del Palazzo Celeste, Lin Ming prese il cadavere dell'Empireo Centipede del Sangue.


Non avrebbe mostrato nessuna pietà ai nemici. Se avesse lasciato sopravvivere anche solo uno di loro, chissà quanti umani avrebbero ucciso in futuro?


Chi entrava in guerra, se desiderava ottenere meriti militari o desiderava ottenere ricchezze e fortune uccidendo, allora doveva capire che poteva essere ucciso a sua volta dagli altri.


Il risultato finale era già chiaro, il divario di forza tra le due parti era troppo vasto.


Tuttavia Lin Ming stesso non doveva davvero intervenire. Solo le sue tre personificazioni erano più che sufficienti.


Ora tutto ciò che rimaneva era ripulire il campo di battaglia.


Mentre le sue personificazioni continuavano a combattere, Lin Ming scorse con un'occhiata il pianeta sotto di lui. Divenne pensoso e iniziò ad atterrare.


.....


Nella città umana, alcune persone guardarono le brillanti fluttuazioni di energia nel cielo notturno. Queste correnti assochilometrivano a splendide aurore boreali, ma la gente sapeva che erano fenomeni causati da esplosioni terrificanti.


"Il Palazzo Celeste dei saggi... è stato distrutto!"


Un maestro al Mare Divino poteva intravedere cosa stava succedendo. Il Palazzo Celeste dei saggi era scoppiato!


Come una pietra che cadendo in un lago causava migliaia increspature, questa dichiarazione ammutolì per lo shock tutta la gente comune. Il Palazzo Celeste dei saggi era fluttuato nel cielo negli ultimi cento anni ed erano già abituati alla sua presenza. Pensavano che avrebbe continuato a volare lassù anche dopo la loro morte, eppure era esploso?


Prima c'era stata l'invasione delle bestie feroci, poi il Drago Nero aveva ruggito alla luna per farla ritirare e alla fine il Palazzo Celeste era esploso. Era accaduto tutto così in fretta e aveva sovvertito ogni loro aspettativa. Non avevano nemmeno il tempo di pensare cosa significasse.


"I santi sono finiti!" Gridò all'improvviso qualcuno.


"I nostri guerrieri sono tornati!"


Gridò con gioia qualcuno. E queste parole sbalordirono tutti.


L'umanità... era tornata?


C'era stato un ribaltamento della situazione in una guerra con un divario di forza così enorme?


<em>Bang!!</em>


Come se stesse rispondendo a tutti i mortali della galassia del Dio del Fuoco, nel cielo si diffuse nuovamente una fluttuazione di energia. Il Palazzo Celeste dei saggi era stato distrutto completamente. Sentirono l'eco del ruggito di un drago.


Tutti gli uomini della galassia del Dio del Fuoco si riempirono di entusiasmo.


"I nostri guerrieri sono tornati!!"


Gridarono sempre più persone. Stavano sfogando l'amarezza e l'orrore che li avevano assillati per oltre un secolo!


La gente iniziò a piangere per la felicità. Alcuni volarono al cielo, altri baciarono la terra ed estranei si abbracciarono. Tutti loro cercarono di fare grandi respiri per calmarsi, ma non riuscivano a contenere l'entusiasmo che accendeva il loro sangue.


In quel momento, tutti i loro cuori sembravano battere all'unisono!


Senza aver sopportato tutte queste difficoltà, era impossibile capire quanto era preziosa la sensazione della vittoria.


Per essere liberi, per continuare ad essere liberi, anche l'individuo più codardo non avrebbe esitato a precipitarsi sul campo di battaglia a versare il suo sangue!


Quando Lin Ming discese tra le strade, vide folle impazzite attorno a lui. Vide un giovane che correva per le strade muovendo le braccia. Vide una madre con gli occhi rossi incapace di trattenere le lacrime. Alla fine si inginocchiò a terra e strinse il suo bambino, scoppiando a piangere.


In quel momento Lin Ming capì che la sua vita era già connessa strettamente alla sua razza, era una connessione inseparabile... sarebbe sempre appartenuto alla sua gente. Passo dopo passo, era arrivato fino a questo giorno. Era orgoglioso di poter combattere per permettere alla sua razza di sopravvivere...


Tra le folle frenetiche, il comportamento calmo di Lin Ming risaltava su tutti gli altri. Camminò silenziosamente tra le folle e si diresse lentamente verso la casa di una famiglia.


Era una famiglia di cinque persone. In quest'era travolta dalle fiamme e dal caos della guerra, era già straordinario che fossero riusciti a sopravvivere fino a questo punto.


Song Yan e sua moglie stavano abbracciando i loro bambini, rivoli di lacrime calde rigavano i loro volti. Poi videro un giovane vestito di nero arrivare di fronte alla loro tenda.


Questo giovane stava camminando per le strade, ma sembrava che fosse isolato dal mondo, come se fosse uscito dal fiume più profondo del tempo. Song Yan sussultò.


"Tu sei...?"


Song Yan aveva un lieve presentimento, ma non poteva esserne sicuro.


C'erano moltissime persone come lui nella galassia del Dio del Fuoco e molti di loro conducevano vite molto più miserabili della sua.


Ma quando Lin Ming aveva usato la sua percezione per coprire l'intera galassia del Dio del Fuoco, aveva prestato particolare attenzione a Song Yan.


Questo per via del suo figlio di dodici anni.


Lin Ming aveva scoperto per caso che questo bambino aveva un grandissimo talento nelle arti marziali. Questo, combinato con la sua risolutezza e i suoi fermi princìpi morali, gli dava un grandissimo potenziale.


Sarebbe stato un peccato che un talento così promettente venisse sprecato qui.


Zhou Hui si aggrappò a Song Yan. L'improvvisa comparsa di questo giovane vestito di nero l'agitò. Anche era solo allo stadio Houtian, poteva intuire quanto era terrificante questo giovane.


"Non vi preoccupate." Lin Ming si girò verso Song Yan e sua moglie e sorrise lievemente. Poi si piegò verso il figlio di Song Yan: "Qual è il tuo nome?"


Il bambino di dodici anni guardò suo padre e poi rivolse gli occhi verso Lin Ming. Rispose: "Song Mo."


"Song Mo, molto bene. Sei disposto a venire con me? A vedere il mondo esterno?"


Lin Ming sorrise.


Song Yan e Song Mo non capivano cosa significava questo momento.


Molti anni dopo, solo quando Song Mo iniziò a seguire Zanna di Drago e diventò il suo discepolo diretto capì che sorta di figura era questo giovane dal sorriso brillante.


Questo probabilmente era un sorriso del dio del destino...
                                


                                



