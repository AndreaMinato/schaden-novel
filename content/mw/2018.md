---
title: Capitolo 2018 – Misterioso Antico Libro
pubDate: 2025-12-15T08:37:10.485Z
tags:
    - mw
---


<em>Capitolo sponsorizzato, ringraziamo Federico!
18 capitoli in coda (8 Federico + 10 Paolo), 0/5
-Schadenfreude</em>


Fata Loto Blu non aveva una buona impressione del principe imperiale Xishen. I due più potenti discepoli di massimo livello del Palazzo di Zaohua, il Sacro Figlio di Zaohua e il principe imperiale Xishen erano entrambi incredibilmente ambiziosi.


Erano anche estremamente pericolosi.


Nonostante il Sacro Figlio di Zaohua, fosse tirannico, imprudente e assassino, andava sempre dritto al punto e non ricorreva a piccole trame ed intrighi.


Naturalmente Fata Loto Blu immaginava che non lo facesse perché la sua forza combattiva era assurdamente alta e così la sua intelligenza in certe aree era solo nella media.


Il principe imperiale Xishen però non solo era crudele, ma incredibilmente sinistro. Era come una vipera che si nascondeva sempre tra i cespugli, senza lasciarle altra scelta se non temerlo.


Se il principe imperiale Xishen era apparso qui, naturalmente lo aveva fatto per lottare per dei meriti militari. Voleva accumulare altri meriti militare così da diventare più prezioso per il Sovrano dei Saggi Zaohua.


Fata Loto Blu guardò freddamente Xishen e disse con sincerità: "Se vuoi unirti a noi, allora mostraci qual è il tuo valore! Non credo che la tua forza possa rappresentare una minaccia per questa persona misteriosa."


"Ahah! L'apprendista Senior Loto Blu va dritta al punto, meraviglioso." Il principe imperiale Xishen ridacchiò: "Naturalmente la mia forza è lontana dall'arrivare ai livelli dell'apprendista Loto Blu e ovviamente il divario tra me e quella di questa persona minacciosa. Ma..."


Il principe imperiale Xishen tirò fuori un tomo nero dall'anello spaziale e lo posò di fronte a Fata Loto Blu. Era uno strano libro antico e nella sua copertina era raffigurato un occhio rosso sangue. L'occhio sembrava vivo, non importava da che angolazione lo guardasse, Fata Loto Blu aveva la sensazione che la stesse fissando.


C'era ogni sorta di motivo mistico attorno all'occhio, insieme a dei sigilli simili a vermi. Questi sigilli sembravano un tipo di scrittura, ma Fata Loto Blu non aveva mai visto una lingua del genere.


In tutti e 33 i Cieli, le scritte più antiche probabilmente usavano la lingua delle razze degli dei primordiali e dei celestiali. Queste scritte però sembravano completamente diverse.


Era un antico tomo pieno di misteri e malvagità. Quando Fata Loto Blu lo guardò, sentì un inspiegabile senso di paura ed orrore, come se celasse qualche contagiosa e infausta maledizione.


"Questo è un antico libro che hai ottenuto dal regno delle Rovine Primordiali?" Chiese Fata Loto Blu.


"Sì!" Riconobbe con franchezza il principe imperiale Xishen. Questo antico tomo chiaramente non apparteneva a quest'era, ma conteneva un potere terribile e inquietante. In tal caso, poteva solo provenire dal regno delle Rovine Primordiali. Il Principe Imperiale Xishen non fu sorpreso dalla domanda di Fata Loto Blu.


"Questo libro... è malvagio." Aori si accigliò. Questo antico tomo sembrava possedere un qualche tipo di fascino demoniaco che lo stava incitando ad aprirlo e a sbirciare tra le pagine. Questa sensazione lo lasciò inquieto.


"Eheheh... questo libro stuzzica proprio il mio interesse. Che ne dici di aprirlo così da poter dare tutti un'occhiata?"


Xie Yue ridacchiò da sopra le spalle di Aori. Xishen si grattò il mento e poi scosse la testa dicendo: "È un peccato, ma non posso aprire questo libro..."


Queste parole sbalordirono tutti quanti. I loro occhi caddero su questo libro. Non poteva essere aperto? Cosa c'era al suo interno?


Stavano diventando sempre più curiosi.


"Puoi unirti a noi!" Fata Loto Blu fece la sua decisione. Quando Xishen aveva tirato fuori questo antico libro e ci aveva riversato la sua essenza astrale, aveva già sentito i cambiamenti nei flussi di energia attorno; poteva percepire chiaramente il potere di questo tomo.


Anche se non voleva dividere i meriti militari con Xishen, tutti i suoi piani si basavano sulla premessa che potessero uccidere questa persona misteriosa. Se Xishen fosse stato presente, allora le loro possibilità di successo sarebbero aumentate di un altro 10%. Naturalmente non avrebbe rifiutato una condizione del genere.


Così iniziarono a schierare con rigidità e aggressività le loro truppe per la galassia della Nuvola di Sangue.


La legione di sangue e varie formazioni furono disposte nell'arco di circa dieci giorni. Solo per questa missione, i saggi avevano usato un totale di 108 bandiere di formazioni al livello di un Empireo!


Per creare la formazione divina imprigionante con le 108 bandiere e impedire alla persona misteriosa di scappare, Fata Loto Blu aveva usato anche una quantità inimmaginabile di cristalli del sole viola, cristalli dei demoni del sangue e altre gemme piene di energia che avevano saccheggiato dall'universo selvaggio.


E solo due giorni fa, il sesto attacco della persona misteriosa era iniziato. Come previsto, la galassia confinante dello Yang Rosso era stata attaccata. I suoi metodi erano netti e puliti e l'intero esercito di stazione in quella galassia fu annientato!


Questo confermava anche i sospetti di Fata Blu. Se non ci fossero stati incidenti, tra un po' di giorni il nemico misterioso sarebbe arrivato in questa prossima destinazione: la galassia Nuvola di Sangue.


Aveva già teso la loro trappola. Ora la persona misteriosa doveva solo andare incontro alla sua morte.


"Ahahah!" Le strategie dell'apprendista Senior sono davvero divine!"


Aori rise. Le grandi formazioni che avevano disposto erano una rete da cui non si poteva sfuggire. Era sicuro che quella persona misteriosa non sarebbe mai riuscita a scappare.


"Non vedo l'ora. Con la diversione delle formazioni e la coordinazione della legione di Fame, forse potrò perfino scontrarmi personalmente con il nemico!"


Aori sbatté insieme i suoi due spadoni, facendo risuonare un forte clangore. Quando pensava a come avrebbe lottato contro un maestro del genere, il suo sangue ribollì con entusiasmo.


Xie Yue, sulle sue spalle, ridacchiò, come se anche lei fosse impaziente.


"Il campo di battaglia è in costante mutamento, nessuno può prevedere con precisione cosa accadrà. Posso solo assicurarvi che abbiamo moltissime possibilità di vittoria."


Disse Fata Loto Blu, il suo cuore era percorso da una lieve inquietudine. Non aveva idea del perché fosse agitata. Era puramente un sesto senso, un presentimento che si sentiva solo quando si accumulava un destino abbastanza grande.


Tuttavia aveva considerato rapidamente i suoi piani e non aveva trovato nessun punto debole. Le sue ipotesi riguardo la forza della persona misteriosa non potevano essere sbagliate.


In tal caso, dov'era il problema?


Era dovuto all'antico libro?


Fata Loto Blu scosse la testa e non ci pensò più. Dopotutto aveva pagato un caro prezzo per tutti questi preparativi, tutto per questa battaglia. Sarebbe stato fin troppo ridicolo se avesse rinunciato a tutto per un vago presentimento.


Poteva solo aspettare.


Tuttavia questa attesa continuò per un intero mese. Quella persona misteriosa non era ancora apparsa nella galassia della Nuvola di Sangue...


Secondo i suoi calcoli precedenti, il nemico sarebbe dovuto arrivare dopo 10-20 giorni, ma non lo aveva ancora fatto...


I guerrieri nella galassia Nuvola di Sangue potevano solo aspettare con impazienza.


Aori sollevava i suoi due spadoni ogni giorno e avrebbe pattugliato il perimetro del palazzo. Ogni tanto avrebbe guardato il cielo stellato, pieno di impazienza. Dopo che si erano sforzati così tanto e avevano sacrificato l'organizzazione di un Empireo per preparare questa trappola, sarebbero stati ridicolizzati se fosse andato tutto in fumo.


Non voleva essere deriso dal Sacro Figlio di Zaohua.


"Apprendista junior Fata Loto Blu..." Aori avrebbe visitato di frequente l'area in cui Fata Loto Blu andava in isolamento, ma avrebbe ricevuto solo una parola in risposta. Cioè aspettare!


Il principe imperiale Xishen si limitò a rimanere seduto nella sala dei comandanti e ad accarezzare il libro nere nelle sue mani. Non ridicolizzò Fata Loto Blu per i suoi sbagli perché sapeva che, non importava quanto fosse intelligente un comandante, era impossibile prevedere alla perfezione ogni situazione. Non avrebbe potuto fare di meglio al posto di Fata Loto Blu.


Tuttavia, dopo che Fata Loto Blu lasciò la galassia Potala, le formazioni di occultamento delle truppe che aveva lasciato iniziarono a destare i sospetti dell'Imperatore Shakya.


I monaci del monte Potala spesso pregavano budda e conducevano vite semplici; non eccellevano in questioni di guerra. Le informazioni che avevano ricevuto dai ricognitori avevano molti problemi che resero difficile all'Imperatore Shakya e al Grande Budda Senza Limiti di analizzare la situazione.


Anche se molti monaci credevano che le fortezze fossero state svuotate, temevano anche che i saggi stessero cercando di attirarli in una trappola.


In quel momento, nessuno osò avanzare imprudentemente. Altrimenti, se avessero fatto un solo errore di giudizio, forse sarebbero andati incontro ad un annientamento totale.


Così l'Imperatore Shakya decise di precipitarsi da solo nell'area controllata dai saggi!


Era un'azione coraggiosa di un uomo coraggioso, ma anche fiducioso nelle sue capacità. Solo da solo avrebbe avuto la libertà di entrare ed uscire dal loro territorio come desiderava. Anche se fosse caduto in qualche trappola elaborata creata dai saggi, era sicuro di potersi ritirare.


Di conseguenza, scoprì che la legione di Fame e i loro comandanti come Fata Loto Blu, Aori e Xie Yue se n'erano andati da tempo!


L'imperatore Shakya attaccò l'accampamento dei saggi e chiamò anche gli eserciti del monte Potala, la razza degli dei primordiali accorse ad aiutarlo. Ma in quel momento, i resti degli eserciti sconfitti dei saggi usò una formazione di trasmissione preparata in anticipo e fuggì. Anche se l'umanità aveva vinto questa battaglia, non era riuscita ad uccidere molte persone.


Vedendo una scena del genere, l'Imperatore Shakya si inquietò.


"Questa feccia, come può essersene andata via da quest'area?"


Il Grande Guerriero To Bagui imprecò. Le razze degli dei primordiali e quella dei celestiali si erano coordinate con il monte Potala in anticipo e si erano preparate ad aiutarli. Dopo essere stati oppressi dai saggi per così tanti anni senza avere la possibilità di prendere respiro, finalmente erano riusciti a contrattaccare dopo molte difficoltà. Ma ora che avevano mancato il bersaglio, To Bagui si era infuriato.


Il Grande Budda Senza Limiti si accigliò. Rifletté per un momento e poi disse lentamente: "Amitaba. Se non sbaglio, allora Fata Loto Blu, Aori, Xie Yue e gli altri devono essere partiti con gli eserciti ed essersi spostati altrove per combattere. Se c'è una minaccia che prenderebbero sul serio, allora probabilmente sarebbe il nostro misterioso benefattore apparso nelle retrovie..."


Le parole del Grande Budda Senza Limiti raggelarono tutti. Erano sia curiosi che grati nei confronti di questo alleato apparso dal nulla. Grazie a questa persona misteriosa che aveva distratto i saggi, l'umanità aveva avuto un momento di tregua.


Ma se la legione di Fame si fosse rivolta verso di lui, come poteva questo alleato, che fosse una o diverse persone, sperare di resistere ai saggi?


Era la legione di Fame!


Figuriamoci una persona, perfino tutto il monte Potala e i suoi discepoli sarebbe stato annientato una volta che fosse stato accerchiato dalla legione di Fame!


"Dobbiamo informarlo!" Ma proprio mentre To Bagui stava dicendo queste parole, si rese conto di quanto era ridicolo. Non sapeva chi fosse questa persona misteriosa ed era anche a migliaia di quintilioni di chilometri di distanza, come potevano sperare di entrare in contatto con lui?


Per un po', i guerrieri umani non seppero come reagire. Tutta la loro felicità precedente si era spenta.


Ora potevano solo rimanere a guardare impotenti mentre questa persona misteriosa si scontrava con la legione di Fame.


"Fata Loto Blu non è una persona qualunque nella sua generazione. Le formazioni della legione di Fame sono una rete da cui non si può sfuggire. Sotto il comando di Fata Loto Blu, possono mostrare una forza combattiva terrificante. Forse..." Disse con nervosismo Diwuhen.


"Preghiamo, preghiamo..." Il Grande Budda Senza Limiti iniziò a recitare delle scritture buddiste. "Che budda lo benedica, che sia una benedizione e non una maledizione, e se è una maledizione, che possa evitarla. Ma tutto è già nelle mani del fato..."
                                


                                



