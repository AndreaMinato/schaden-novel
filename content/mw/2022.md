---
title: Capitolo 2022 – Il contrattacco di Loto Blu
pubDate: 2025-12-15T08:37:10.485Z
tags:
    - mw
---


<em>Capitolo sponsorizzato, ringraziamo Federico!
16 capitoli in coda (6 Federico + 10 Paolo), 0/5
-Schadenfreude</em>


<em>Bang!</em>


Con un altro pugno, il potere del divino e dei demoni nel corpo di Lin Ming si abbatté su Xishen. Aveva puntato dritto sul flusso della vitalità del suo sangue, facendogli perdere quasi ogni forza combattiva.


Lin Ming non aveva intenzione di uccidere Xishen. Gli sarebbe stato ancora utile e questo sarebbe stato anche l'inizio del suo fato miserabile...


Quando Fata Loto Blu, Aori e Xie Yue videro cosa stava accadendo, ebbero la sensazione di non stare guardando lo scontro tra due Empirei. Normalmente gli scontri tra Empirei avrebbero seminato distruzione, i loro attacchi avrebbero frantumato pianeti. Sarebbe dovuta essere una battaglia incredibile.


Ma ora Lin Ming e il principe imperiale Xishen si stavano solo scambiando scariche di pugni. Lin Ming lo stava picchiando come avrebbe fatto un coltivatore con un mortale per strada.


La sola differenza era che, ogni volta che Lin Ming attaccava Xishen, le onde d'urto dei suoi pugni sarebbero riuscite a frantumare il vuoto circostante. Questo ricordò a tutti quanto era terrificante la forza contenuta in ogni suo attacco.


Quando Fata Loto Blu vide la scena, si convinse sempre di più che Lin Ming fosse un abissale. Altrimenti, data la stirpe mutata di Xishen e la resistenza del suo fisico caratteristico della razza dei saggi, come sarebbe stato ridotto in queste condizioni miserabili?


E ciò che spaventava di più Fata Loto Blu era che una scarica di pugni del genere si sarebbe potuta abbattere su di lei tra poco.


"Cosa facciamo?"


Chiese rapidamente Xie Yue. Non voleva cadere nelle mani di questo "abissale". Dato che questo giovane poteva controllare la legione di Fame, allora forse apparteneva alla sua stessa stirpe. Quando pensò ai tentacoli di Fame, sentì un brivido.


Se questa incarnazione di un abissale l'avesse legata con i suoi tentacoli, l'avrebbe divorata senza lasciare nemmeno un osso.


"Puntiamo il tutto per tutto. Dato che moriremo, lo faremo con onore!" Aori strinse i denti mentre guardava Fata Loto Blu. Anche se era una persona rozza e semplice, non si sarebbe precipitato sul campo di battaglia senza preoccuparsi della sua incolumità. Avrebbe seguito invece la guida di Fata Loto Blu, perché in questi ultimi anni le sue imprese sul campo di battaglia avevano guadagnato la sua ammirazione.


In quel momento, Fata Loto Blu, Aori e Xie Yue sentirono di trovarsi in una situazione quasi disperata.


Non solo questo avversario aveva una forza superiore alla loro, ma controllava anche i 60.000 guerrieri della legione di Fame.


Come potevano vincere in questa situazione?


Nonostante Aori stesse guardando Fata Loto Blu, non si aspettava che avesse dei metodi per sopravvivere a questa situazione.


Fata Loto Blu recuperò lentamente la calma. Toccò silenziosamente l'anello spaziale e disse con una trasmissione del suono: "Abbiamo una possibilità..."


"C'è una possibilità?" Lo sguardo di Aori si accese.


"La legione di Fame è feroce, ma la forza individuale dei suoi membri è relativamente scarsa. Per mostrare il loro più grande potere combattivo, devono disporsi in una grande formazione. Attivare una formazione del genere richiede almeno diversi respiri di tempo. In altre parole, dobbiamo tendergli un agguato e concentrare tutti i nostri attacchi in dieci o, ancora meglio, in cinque respiri di tempo!"


"È troppo forte. È impossibile per noi ucciderlo, ma potremmo causare dei danni al suo mare spirituale. Finché potremo distrarlo e fargli perdere il controllo della legione di Fame, allora potremo usare la legione di Fame per ucciderlo! Per farlo dovremo eseguire il piano alla perfezione e avremo bisogno anche di fortuna. Ma in realtà le nostre possibilità potrebbero non arrivare nemmeno al 10%..."


Fata Loto Blu rivelò il suo piano, scaldando il cuore di Aori.


"Anche il 10% è più che sufficiente!" Disse Aori, il suo tono era pieno di intento combattivo.


 "Bene. Allora dovete solo attaccare con tutte le vostre forze. Io mi occuperò del resto. Attacchiamo tutti insieme!"


Ordinò Fata Loto Blu. I tre assunsero una formazione a triangolo e si lanciarono su Lin Ming!


Sia Aori che Xie Yue e Fata Loto Blu stavano attaccando con tutte le loro forze!


Aori ruggì mentre bruciava senza esitare la sua essenza di sangue. Aori possedeva la stirpe del sovrano del sole della sua razza. Una volta che bruciava la sua essenza di sangue, la sua forza sarebbe raddoppiata.


Il suo corpo fu acceso da fiamme totemiche. Il fuoco era caldo come un sole, facendolo sochilometrire ad un dio della guerra.


Xie Yue tirò fuori un paio di falci a luna crescente. Quando le mosse, formò un fendente gelido. Lo spazio si separò silenziosamente, creando delle lune crescenti che sfrecciarono verso il collo di Lin Ming.


Tra le due c'era Fata Loto Blu. La donna brandì una lunga spada e lanciò un attacco senza usare mosse appariscenti. In confronto ad Aori e Xie Yue, il suo colpo sembrava semplice, senza nulla di speciale. Tuttavia, chi la conosceva avrebbe saputo che questo ultimo suo attacco disperato non era affatto da sottovalutare.


Lin Ming non si mosse affatto di fronte a questo assalto che proveniva da tre direzioni. Un forte ruggito risuonò nell'aria e il Drago Nero sotto Lin Ming volò verso l'alto facendo scattare la coda demoniaca uncinata.


Dopo essere rimasto in silenzio per così tanti anni, il Drago Nero aveva divorato un'enorme quantità di carne ed essenza di sangue di Fame. Ora che stava scatenando la sua forza, avrebbe distrutto anche un pianeta.


<em>Bang!</em>


Aori, cosparso di fiamme brillanti come un sole, si scontrò brutalmente con la coda del Drago Nero!


Ruggì con fare tonante. Il suo sangue iniziò a ribollire come lava e i suoi vasi sanguigni si contorsero come vermi, rompendosi perché non riuscivano a sopportare la pressione!


Anche così, Aori fu scaraventato via dal colpo di coda, gli spuntoni quasi lo trafissero.


In quel momento, Xie Yue menò fendenti a luna crescente contro gli occhi del Drago Nero. Anche se la Bestia Divina possedeva un fisico incredibilmente potente, i suoi occhi erano comunque un punto debole. Costretto a difendersi, l'offensiva del Drago Nero rallentò e usò i suoi due enormi artigli per distruggere i fendenti.


Così il Drago Nero aveva bloccato gli attacchi di Aori e di Xie Yue.


E la sola che poteva raggiungere Lin Ming fu Fata Loto Blu.


Fata Loto Blu contro Lin Ming!


Senza dubbio era uno scontro completamente sproporzionato.


Lin Ming strinse la lancia del Drago Nero e avanzò. Questo colpo conteneva uno slancio impareggiabile. Per un po' sembrava che il potere di miliardi di trilioni di stelle si fosse riversato nella sua arma!


Nessuno dubitava che Fata Loto Blu avrebbe avuto la peggio e avrebbe sputato sangue una volta che si fosse scontrata con lui.


Tuttavia non sembrava che lo temesse affatto. La sua spada continuò a puntare verso Lin Ming. Nel momento in cui la sua arma entrò in contatto con la lancia del Drago Nero, brillò una luce cupa. Questo bagliore sfrecciò dritto verso il mare spirituale di Lin Ming, l'obiettivo di Fata Loto Blu era proprio il suo mare spirituale!


Ormai Lin Ming aveva scoperto che Fata Loto Blu aveva scatenato una potentissima forza spirituale. Chissà quale metodo aveva usato per nasconderlo, ma coltivava sia l'essenza che il divino!


I 33 Grandi Dao dell'universo potevano essere divisi in tre categorie principali, l'essenza, l'energia e il divino. I saggi primeggiavano nel sistema della trasformazione del corpo, ma erano carenti nel sistema della forgia spirituale. Ma questo non significava che non esistessero grandi geni che avevano il talento per coltivare sia l'essenza che il divino. Ad esempio Sogno Divino coltivava sia l'energia che il divino e Lin Ming coltivava tutti e tre gli aspetti.


<em>'Così hai ancora una mossa del genere! Vuoi ferire il mio mare spirituale e recuperare la legione di Fame?'</em>


Lin Ming non si ritirò, il divario di forza era semplicemente troppo grande e non aveva nessun punto debole in questa battaglia. L'attacco materiale e spirituale combinato di Fata Loto Blu in effetti era un agguato incredibile, ma l'unico effetto che ottenne fu un po' di sorpresa da parte di Lin Ming.


Erano come due giocatori di scacchi e uno dei due aveva quasi perso tutti i suoi pezzi. Non importava che mossa miracolosa avrebbe fatto, sarebbe comunque andato incontro ad una sconfitta disastrosa.


Anche così, Lin Ming non mostrò imprudenza. Continuò a riversare forza dell'anima per proteggere il suo mare spirituale, rendendolo impenetrabile. Così, anche se non si fosse difeso dall'attacco spirituale di Fata Loto Blu, non sarebbe comunque rimasto ferito.


Ma nel momento in cui Fata Loto Blu finì il suo attacco, Lin Ming cambiò espressione e rimase scioccato.


In mezzo al bagliore, Lin Ming scoprì che legata alla punta della spada di Fata Loto Blu c'era una vaga ombra. Una... piuma!


Era estremamente sensibile nei confronti delle piume. Non si sarebbe mai dimenticato che oltre 6000 anni fa, una piuma del genere lo aveva quasi ucciso!


Senza dubbio questa piuma proveniva dalla maestra di Fata Loto Blu, la regina divina Piaoyu!


In realtà Fata Loto Blu non si era mai illusa che il suo attacco combinato sarebbe riuscito ad ottenere qualcosa. Partire con un attacco fisico per poi scatenarne uno spirituale era solo un metodo per distrarre Lin Ming e fargli pensare che fosse il suo ultimo asso nella manica.


Ma la vera mossa letale era la piuma legata alla lama.


Quando era legata sul dorso della spada, insieme alla luce accecante e alla velocità fulminea dell'attacco, una persona ordinaria non l'avrebbe mai scoperta. E anche se l'avesse fatto, non sarebbe riuscita a determinare cosa fosse.


Fin dall'inizio, aveva pianificato questo attacco letale.


Fata Loto Blu aveva realizzato il suo assalto alla perfezione. Lin Ming reagì all'istante. La sua energia eruttò e si ritirò spazzando con la lancia!


<em>Boom!</em>


La lunga spada di Fata Loto Blu fu scaraventata via. La donna tossì mentre il suo palmo veniva ferito!


In quel momento sentì un'energia selvaggia e brutale irrompere nel suo corpo. Il suo viso si arrossò mentre la sua energia del sangue si gonfiava.


L'attacco di Lin Ming non puntava principalmente a Fata Loto Blu, ma i flussi di energia contenuti nella lancia del Drago Nero l'avevano comunque ferita.


Fata Loto Blu mostrò un'espressione scioccata. Anche se sapeva che sarebbe stato difficile affrontare Lin Ming, non credeva che sarebbe stato così arduo. Aveva scoperto all'istante la piuma.


Comunque la piuma iniziò a volare di fronte a lui.


Anche se sembrava lenta e umile, conteneva un intenso intento omicida. E presto questo intento omicida puntò verso Lin Ming.


La piuma fluttuò verso il basso. All'apparenza non sembrava diversa da una comune piuma, ma quando arrivò a tre piedi da Lin Ming, si trasformò nell'immagine di una donna... la Regina Divina Piaoyu!
                                


                                



