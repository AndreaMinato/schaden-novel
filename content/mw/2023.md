---
title: Capitolo 2023 – La Proiezione della Regina Divina
pubDate: 2025-12-15T08:37:10.486Z
tags:
    - mw
---


<em>Capitolo sponsorizzato, ringraziamo Federico!
15 capitoli in coda (5 Federico + 10 Paolo), 0/5
-Schadenfreude</em>


Dopo più di 6000 anni, Lin Ming incontrò nuovamente la persona che gli aveva dato la caccia in passato. In quel momento la Regina Divina Piaoyu di fronte a lui indossava dei vestiti leggeri e il suo viso era coperto da un velo. Quando alzò le mani e camminò nell'aria sembrava una fata celeste che passeggiava per le onde.


Tra le tre Vere Divinità dei saggi, era la più misteriosa e di basso profilo.


Ogni Vera Divinità era una figura incredibile che guardava dall'alto la gente comune.


Figuriamoci il divario enorme tra Vere Divinità ed Empirei, solo il loro talento apparteneva ad una classe di geni impareggiabili. Se non altro sarebbero stati al livello dell'Imperatore Shakya.


Con un talento del genere insieme al vantaggio del loro livello, nessun Empireo poteva affrontare una Vera Divinità.


Nelle loro mani, un granello di sabbia poteva distruggere la volta celeste e una singola piuma poteva radere al suolo una galassia.


E ora una piuma del genere stava fluttuando di fronte a Lin Ming e si era trasformata nella proiezione della Regina Divina Piaoyu.


"L'incarnazione di Piaoyu?"


Le pupille di Lin Ming si rimpicciolirono. Era l'incarnazione lasciata da una Vera Divinità.


Inoltre Fata Loto Blu era un'Empirea di livello inferiore. Inoltre, il suo talento e la sua forza erano di massimo livello. Se la Regina Divina Piaoyu aveva lasciato un'incarnazione, allora la sua potenza avrebbe superato sicuramente quella di un Empireo al picco del suo stadio, altrimenti non sarebbe stata molto utile.


In altre parole, se la Regina Divina Piaoyu avesse voluto creare un'incarnazione che poteva proteggere una persona come Fata Loto Blu, allora avrebbe dovuto usare una grande quantità della sua coltivazione e della sua vitalità del sangue.


Senza dubbio questa piuma conteneva la sua essenza di sangue; era estremamente preziosa.


Lin Ming non avrebbe mai pensato che la Regina Divina avrebbe riposto una tale importanza nella sua discepola.


In quel momento la proiezione stava già tenendo una lama di energia e menò un fendente verso di lui!


La sua incarnazione conteneva solo una piccola parte della sua coscienza. In uel momento la sua espressione era calma e uno strano fascino brillò nei suoi occhi.


La spada si abbatté come una montagna, sembrava che potesse distruggere il mondo. Lin Ming ebbe la sensazione che lo spazio attorno si fosse bloccato, impedendogli di muoversi.


Ma Lin Ming non aveva mai avuto intenzione di difendersi. Voleva vedere quanto era forte l'incarnazione della Regina Divina Piaoyu.


Lin Ming evocò all'istante il potere del sangue Asura in lui. Scaglie nere coprirono il suo corpo mentre la lancia del Drago Nero emetteva un grido acuto, spingendosi in avanti!


In quel momento, l'immagine dell'Albero del Dio Blasfemo apparì dietro Lin Ming. Il fulmine e le fiamme ulularono al cielo, intrecciandosi attorno all'asta della lancia in un vasto mare rosso e viola. Perfino una Bestia divina sarebbe stata ridotta in cenere se fosse caduta in questo terrificante oceano di energia!


Tuttavia l'espressione della Regina Divina Piaoyu rimase indifferente. Percorse il mare di fulmini e saette. Non importava quanti fulmini e fiamme ci fossero, tutto ciò che attraversare gentilmente il corpo della Regina Divina Piaoyu, incapaci di ferirla o influenzarla minimamente, come se fosse localizzata in uno spazio-tempo completamente diverso. In quel momento sembrava proprio una fata celeste che camminava sulle onde, eterea ed elegante.


Ma questa scena conteneva un brutale intento omicida, qualcosa che riempiva di inquietudine.


La spada della Regina Divina Piaoyu separò il mare di fulmini e fiamme.


L'energia della spada attaccò direttamente Lin Ming!


Quando Fata Loto Blu vide la scena, divenne tesa. Prima aveva legato la piuma sulla spada per fare un agguato perché solo l'incarnazione della sua maestra sarebbe riuscita ad affrontare direttamente Lin Ming. Temeva che perfino l'incarnazione della sua maestra non sarebbe riuscita a sconfiggerlo, ma quando vide la regina Divina Piaoyu fendere il mare di fulmini e fuoco che Lin Ming aveva usato, iniziò a riempirsi di speranza.


Lin Ming si ritirò rapidamente mentre guardava l'energia di spada fischiante. Nei suoi occhi brillavano i sigilli delle leggi Asura. Allo stesso tempo, il palazzo del Dao dell'Occhio Daevico si aprì tra le sue sopracciglia.


Era ben consapevole che il potere del fulmine e del fuoco non sarebbe riuscito a danneggiare la Regina Divina Piaoyu; non perché fosse debole, ma perché la sua avversaria era già una Vera Divinità e aveva una grande esperienza nelle leggi.


Questa Forza del Dio Blasfemo incompleta non poteva toccarla.


Dopo che il suo attacco di prova fallì, Lin Ming non si trattenne più. Le sue pupille si contrassero. Mentre apriva l'occhio daevico, attivò anche le Diecimila Esistenze nel Vuoto di Pupille Tre Vite!


Nel suo campo visivo, i flussi d'energia dell'incarnazione della Regina Divina divennero incredibilmente chiari. Lin Ming disegnò un diagramma yin yang con le mani, intrecciando un flusso di energia nero e dorato.


L'energia nera era piena di intento demoniaco oscuro e l'energia dorata sembrava un sole brillante.


I due flussi di energia formarono una connessione. In quell'istante, tutte le leggi e l'energia primaria attorno iniziò a precipitarsi verso di lui, come se le sue mani fossero il centro di ogni legge nell'universo.


Si formò lentamente un enorme vortice yin yang, sembrava un diagramma primordiale del caos. Ma il livello di queste leggi superavano di gran lunga quelle yin yang.


Questo vortice si scontrò con violenza con la luce di spada dell'incarnazione!


<em>Chi chi chi!</em>


La luce di spada si frantumò. L'espressione dell'incarnazione della Regina Divina Piaoyu mostrò un po' di stupore!


Nonostante fosse solo un filo della sua anima usato per un'incarnazione e fosse un corpo spirituale incompleto, possedeva comunque una sua intelligenza e una sua coscienza, era simile ad una persona.


Il vortice divino e demoniaco continuò ad avanzare con uno slancio inarrestabile. L'incarnazione della Regina Divina Piaoyu cercò di proteggersi con la luce di spada, ma alla fine non era nient'altro che un'incarnazione, incapace di ricorrere a dei mezzi per resistere a Lin Ming.


<em>Bang!</em>


L'ultimo strato di luce di spada fu distrutto. L'essenza astrale dell'incarnazione tremò la vela di una nave in un mare in tempesta.


Lin Ming ruggì. Dietro di lui apparirono nove stelle. La luce iniziò a radunarsi nel suo corpo. Mentre scatenava una forza non inferiore a quella del Drago Nero, trapassò con brutalità l'essenza astrale protettiva della Regina Divina Piaoyu.


<em>Crack!</em>


La lancia penetrò attraverso la barriera e la trafisse al petto!


Il vestito bianco della donna si macchiò di rosso, sembrava che delle piume rosso vivido fossero cadute in una pianura di neve bianca. Dalle labbra della Regina Divina Piaoyu traboccò del sangue e perse la presa sulla sua spada, che si trasformò in un bagliore per poi svanire nel nulla. La Regina Divina Piaoyu strinse l'asta della lancia del Drago Nero, i suoi occhi blu spettrali guardavano Lin Ming con incredulità.


In quel momento era solo ad un piede di distanza da Lin Ming. Il suo sguardo iniziò lentamente a perdere la sua lucidità. Mentre osservava il volto raffinato di Lin Ming, le sue sopracciglia a forma di spada, il suo sguardo profondo e misterioso, mostrò un'espressione confusa. Questo giovane le sembrava familiare, ma alla fine era solo un estraneo...


<em>Peng!</em>


Il corpo della Regina Divina Piaoyu esplose, riducendosi in innumerevoli puntini lucenti. Questi puntini sembrarono milioni di lucciole che si disperdevano nel vuoto e svanirono da questo mondo.


E dal centro di questi puntini iniziò a discendere una piuma.


Lin Ming sporse la mano e la prese.


La strana piuma era lunga solo mezzo piede, sembrava appartenere ad una gru bianca. Scintillava con luce cristallina ed era macchiata da una splendida linea rossa come il sangue.


Anche se Lin Ming aveva distrutto l'incarnazione della Regina Divina Piaoyu, poteva comunque sentire una forza formidabile all'interno della piuma. Continuava a brillare con luce multicolore, come se volesse balzare via dalla sua presa.


Lin Ming esercitò la sua forza e formò numerosi sigilli che legarono la piuma in modo che non potesse più muoversi.


Dopo aver finito, Lin Ming iniziò a guardare Fata Loto Blu con un sorriso.
                                


                                



