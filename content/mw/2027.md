---
title: Capitolo 2027 – Rapporto di Guerra
pubDate: 2025-12-15T08:37:10.487Z
tags:
    - mw
---


<em>Capitolo regolare,
12 capitoli in coda (2 Federico + 10 Paolo), 0/5
-Schadenfreude</em>


Xie Yue afferrò la mano di Lin Ming, i suoi grandi occhi velati di lacrime sembravano poter parlare.


Lin Ming fu sorpreso dalla sua reazione. Aori e Fata Loto Blu si erano comportati in modo prevedibile, ma non si sarebbe mai aspettato che la discepola di una Vera Divinità che era stata arrogante e altera fin dalla nascita non avrebbe mostrato nessuna dignità.


"La tua recita non è troppo male, ci sono quasi cascato." Disse con tono cupo Lin Ming. "Sembra che tu sia disposta a fare di tutto per non diventare una schiava."


"Io... ho detto la verità, puoi darmi un ordine anche adesso..." Xie Yue fu colta dal panico. Ma in quel momento, Lin Ming aveva già premuto la carne e il sangue di Fame nella sua pancia. Xie Yue emise un grido acuto che risuonò in lontananza. Era difficile immaginare che potesse lanciare un urlo del genere anche quando la sua vitalità del sangue era sigillata.


"Sfortunatamente preferisco credere nella carne e nel sangue di Fame, altrimenti non proveresti a farmi a pezzi quando incontrerò il Re Divino Tiangang? Con la carne e il sangue di Fame impiantati nel tuo corpo, almeno posso metterti in prima linea."


Lin Ming non si disturbò più a parlare con Xie Yue.


Si avvicinò a Xishen. Lo sguardo di Xishen era cupo. Osservò Lin Ming sorridendo con fare spento senza dire un'altra parola.


Lin Ming non sprecò tempo. Posò la carne e il sangue di Fame nella ferita aperta di Xishen.


Dopo un altro bastoncino di incenso di tempo, la carne e il sangue di Fame si erano fuse completamente con i quattro generali. Per quanto riguardava i sigilli runici che aveva riposto in loro, li sciolse lentamente mentre liberava il potere della loro vitalità del sangue.


Dopodiché iniziarono a mostrare la potenza dei fisici della razza dei saggi. Le ferite che la carne e il sangue di Fame avevano scavato a morsi iniziarono a rigenerarsi senza lasciare una sola cicatrice. Anche il principe imperiale Xishen gravemente ferito iniziò a recuperare le forze e tornò a camminare, il suo scheletro si stava riassemblando rumorosamente.


Dopo altre quattro ore, i generali si ripresero. Si inginocchiarono tutti di fronte a Lin Ming.


"La sottoposta Loto Blu porge i suoi rispetti al padrone."


"La sottoposta Xie Yue porge i suoi rispetti al padrone."


"Il sottoposto Aori porge i suoi rispetti al padrone."


"Il sottoposto Xishen porge i suoi rispetti al padrone."


"Molto bene. Potete continuare a coltivare per ora. Vi darò ordini dopo. Xishen, dimmi, cos'è questo libro nero? Da dove proviene?"


Lin Ming tirò fuori il libro nero dal suo mondo interno.


Xishen rispose rispettosamente: "Padrone, ho ottenuto questo libro in un'antica tomba nel regno delle Rovine Primordiali. Non so esattamente cosa sia, ma non posso aprirlo, né posso leggere cosa c'è scritto al suo interno. So solo che contiene una forza demoniaca e posso usarlo per aumentare la mia forza in battaglia. Ma dopo averlo usato mi sento particolarmente esausto. Per questo ho cercato di non usare il libro nero il più possibile per evitare ferite permanenti o causare dei problemi nascosti..."


Xishen spiegò tutto ciò che sapeva. Lin Ming si accigliò, praticamente non gli aveva detto nulla di utile.


"Così l'hai trovato nel regno delle Rovine Primordiali. Quel regno sembra contenere qualche segreto..."


Lin Ming ne aveva già sentito parlare diverse volte. Era un mondo separato dai 33 Cieli e alcuni credevano che fosse composto dai resti di un antico mondo precedente, e che fosse solo grazie alla sua connessione con l'incantesimo dell'Abisso oscuro che non si erano disgregati completamente.


Questo perché l'entrata nell'Abisso Oscuro era localizzata nel regno delle Rovine Primordiali. E questa entrata sembrava esistere da tempo immemore, stabilizzando perfino il regno.


Il regno delle Rovine Primordiali era sotto il controllo dei saggi. Era una terra piena di occasioni fortunate sconvolgenti, ma anche pericoli. Se uno avesse avuto un grande destino e una forza incredibile, allora non sarebbe stato strano trovare l'eredità di una Vera Divinità di livello superiore.


Lin Ming iniziò a studiare con impegno il libro nero. Continuò a riversarvi varie energie, vera essenza, essenza spirituale, astrale, il potere della divinità e perfino quello dei demoni, ma nessuno dei suoi tentativi si rivelò efficace.


Poi provò ad usare le leggi delle Sacre Scritture e del Sutra Asura. Ma le rune delle leggi che aveva usato alla fine furono distrutte non appena entrarono nella copertina del libro nero, scomparendo senza lasciare traccia.


Così non ebbe altra scelta se non a rinunciare ad esaminare questo libro nero. Lo lanciò nel suo mondo interno e continuò a sopprimerlo nell'Antico Sigillo Elisio.


Poi Lin Ming tirò fuori la piuma della Regina Divina Piaoyu dallo spazio del Cubo Magico.


Questa piuma era lunga solo mezzo piede e sembrava una lancia di ferro freddo. Lin Ming non dubitava che avrebbe potuto usare questa piuma per trapassare il corpo di un Empireo saggio!


Questa era la piuma vitale della Regina Divina Piaoyu. Era un tesoro meraviglioso e Lin Ming non aveva intenzione di sprecarlo.


Tuttavia scoprì che c'erano dei sigilli di al suo interno. Se qualcuno avesse cercato di manometterla, la piuma si sarebbe autodistrutta.


Anche se era sicuro delle sue capacità nello sciogliere i sigilli, Lin Ming non voleva sprecare tempo.


Ora i saggi e gli umani erano in guerra, e ogni momento significava più morti. Il suo tempo era estremamente prezioso e ci avrebbe messo circa un anno se avesse voluto raffinare questa piuma. Era un periodo di tempo che non poteva permettersi di sprecare.


Iniziò a riflettere e poi spostò lo sguardo su Fata Loto Blu.


"Voglio raffinare la piuma vitale della tua maestra. Hai qualche scorciatoia che puoi dirmi?"


Fata Loto Blu sussultò. Dolore ed esitazione sembrarono passare per il suo sguardo limpido. Voleva esaudire l'ordine di Lin Ming, ma sembrava che farlo le avrebbe fatto provare una sensazione di perdita, rendendola incredibilmente triste.


Lin Ming fu sorpreso dalla sua reazione. Non era affatto semplice la questione. Anche se la carne e il sangue di Fame avevano invaso il suo mare spirituale ed era controllata dalla sua incredibile forza mentale, era riuscita comunque a mantenere un briciolo della sua coscienza.


Ma purtroppo per lei la sua volontà non poteva competere con quella di Lin Ming.


Lin Ming aveva superato sei cicli di reincarnazione e aveva compreso la temporaneità del mondo. Unita alla sua forte risoluzione, il divario tra le loro forze mentali era troppo grande.


"Puoi farlo o no?"


Disse Lin Ming con tono feroce. Fata Loto Blu tremò e il bagliore nel suo sguardo si offuscò.


Si inginocchiò e disse ubbidientemente: "Padrone, per sciogliere i sigilli della mia onorabile maestra ci vuole il metodo di coltivazione ereditato dalla mia montagna Piaoyu: l'arte di conversione della piuma. Anche se l'ho esaminata, la mia coltivazione è limitata e non posso ripeterla al padrone. Ma ripeterne una porzione potrebbe permettere al padrone di sciogliere i sigilli in meno tempo."


"Bene!" Lin Ming si rallegrò: "Se potrò raffinare la piuma vitale della tua maestra, allora sarà considerato come un tuo merito. Ti ricompenserò in futuro così che la tua forza possa aumentare."


Promise con noncuranza Lin Ming. Fata Loto Blu aveva seguito la Regina Divina Piaoyu per molti anni e probabilmente la sua maestra le aveva già insegnato tutto quello che poteva. Fata Loto Blu avrebbe dovuto percepire da sé il resto. Non sarebbe stato facile per Fata Loto Blu trovare un modo particolare su come migliorare le sue arti marziali. Ma se avesse seguito Lin Ming, allora lui avrebbe potuto condividere con lei alcune delle sue leggi esclusive, in particolare i princìpi che aveva compreso nelle piattaforme del santuario del mondo dell'Anima, permettendole di ottenere più ispirazioni.


Naturalmente, se Fata Loto Blu avesse sentito di queste cosiddette ricompense da lucida, probabilmente si sarebbe infuriata così tanto da farsi uscire fumo dalle orecchie.


Ma per lei adesso le parole di Lin Ming furono come un decreto imperiale.


Sembrava incredibilmente lusingata: "Lavorare per la gloria del padrone è un dovere. Non oso reclamare nessun credito."


Mentre parlava, tirò fuori una tavoletta di giada riguardo all'arte della conversione della piuma e iniziò a passarne una porzione a Lin Ming tramite una trasmissione del suono.


L'arte della conversione della piuma nelle mani di Fata Loto Blu era solo una sezione e questa parte conteneva innumerevoli codici segreti. Senza le spiegazioni di Fata Loto Blu, sarebbe stato impossibile leggerla.


Mentre ascoltava, Lin Ming rimase ad osservare. La tavoletta di giada dell'Arte della Conversione della Piuma sembrava contenere infinite illusioni, come se contenesse un mondo caleidoscopico.


Lin Ming riconobbe il suo valore. Che meravigliosa Arte della Conversione della Piuma! In termini di leggi del Grande Dao, anche se erano di molto inferiori alle Sacre Scritture, si specializzavano in diversi aspetti. Le Sacre Scritture si concentravano sulla vita e sulla morte, ma l'arte della conversione della piuma si focalizzava sulla mente, sulle illusioni e sugli attacchi tramite l'uso della percezione divina. Descriveva dettagliatamente molti metodi d'attacco e aveva raggiunto il picco in questo campo.


Le sezioni sul Grande Dao delle Illusioni erano esaurienti. Con un solo passo si sarebbe potuto vedere un altro paesaggio, lasciando storditi.


"Se il padrone ha delle domande, chieda pure. Aspetterò sempre i suoi ordini."


Dopo altre due ore, Fata Loto Blu finì le sue trasmissioni del suono e si inchinò.


"Molto bene!" Lin Ming fece un cenno. "Andrò in isolamento per dieci giorni. Potete guarire le vostre ferite e farmi da protettori fuori!"


I quattro generali saggi si inchinarono e si ritirarono, lasciando Lin Ming da solo. Si poteva dire che il bottino ottenuto da questa battaglia fosse colossale.


Lin Ming aveva ottenuto quattro sottoposti leali e devoti, la legione di Fame, il misterioso libro nero e la piuma vitale e l'arte della conversione della Regina Divina Piaoyu!


Che grandi doni gli avevano dato i saggi!


Lin Ming iniziò a concentrarsi ed attivò rapidamente l'intento marziale fuso. Dietro di lui, apparve l'immagine di un albero Bodhi, i suoi rami e le sue foglie si estendevano mentre una terra pura e benedetta cresceva attorno a lui.


Lin Ming era avvolto da un'infinita luce stellare. In quel momento sembrava un celestiale.


La tavoletta dell'arte della conversione e la piuma fluttuavano lentamente attorno a lui, fluttuando su e giù mentre venivano bagnati da luce cristallina...


.....


Mentre Lin Ming stava raffinando la piuma vitale, non sapeva che tutto quello che era successo nella galassia Nuvola del Sangue era stato scoperto da degli esploratori e che queste informazioni si stavano diffondendo nell'universo selvaggio!


Galassia Potala.


L'Imperatore Shakya, il Grande Budda Senza Limiti, Jun Biyue, Diwuhen della razza degli dei primordiali, il Grande Guerriero To Bagui dei celestiali, l'Empirea Lanlu della razza degli dei che era entrata nella terra proibita Asura con Lin Ming in passato, insieme ad altri numerosi ufficiali e figure importanti, si erano radunati in una grande sala.


Questo era un incontro militare di routine. Il suo scopo principale era di sentire i rapporti più nuovi e poi discutere dei prossimi piani di guerra.
                                


                                



