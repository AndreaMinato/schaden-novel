---
title: Capitolo 2028 – Notizie di una grande vittoria
pubDate: 2025-12-15T08:37:10.487Z
tags:
    - mw
---


<em>Capitolo sponsorizzato, ringraziamo Federico!
11 capitoli in coda (1 Federico + 10 Paolo), 0/5
-Schadenfreude</em>


Le truppe dell'imperatore Shakya erano riuscite a scacciare la legione di Fame di stazione nella galassia Potala dopo che il loro esercito principale se n'era andato. Anche se non erano riusciti ad uccidere molti nemici, avevano comunque riconquistato la galassia Potala.


Escludendo l'Empirea Sogno Divino, l'esercito del monte Potala poteva essere definito il più formidabile tra tutta l'umanità.


Dato che erano riusciti a stabilizzare il loro territorio, naturalmente non avrebbero continuato a nascondersi in questo piccolo angolo dell'universo. Invece si sarebbero avventurati oltre e avrebbero attaccato i saggi di loro iniziativa!


Ora stavano anche preparando dei piani d'attacco.


"Siamo riusciti a radunare un esercito considerevole. Credo che per prima cosa dovremmo salvare i nostri compagni!"


"Visto che dovevamo guadagnare tempo, molta della nostra gente si è dispersa e si è nascosta negli angoli più remoti dell'universo selvaggio. Anche se questo ha reso più difficile per i saggi trovarci, una volta che vengono scoperti possono solo venire annientati. Di questo passo, finché i saggi avranno avuto abbastanza tempo, prima o poi ci stermineranno tutti."


"Non possiamo rimanere con le mani in mano ad aspettare la morte; dobbiamo agire immediatamente e salvare i nostri compagni in situazioni disperate!"


L'Imperatore Shakya ripeté questo punto chiave. Ora visto che c'erano così tante organizzazioni in pericolo imminente, la domanda era: chi avrebbero dovuto salvare per primo?


Tutti puntarono lo sguardo verso l'Imperatore Shakya, preoccupati per lui. Salvare un Sect significava abbandonarne un altro. Tuttavia doveva fare una scelta.


"Dobbiamo considerare il quadro generale. Al momento ci sono due obiettivi vitali da salvare. il primo è la Galassia del Drago Nascosto! Da tempo le nostre reti di informazioni con quella galassia sono state troncate. Sospetto perfino che Zanna di Drago e Xiao Moxian siano stati circondati dal nemico. Sia Xiao Moxian, che Lin Huang e Zanna di Drago sono le future speranze dell'umanità. In particolare Xiao Moxian e Lin Huang. Sono le persone più vicine a Lin Ming ed è stato Lin Ming a rischiare la vita per noi in passato per darci la minima speranza di sopravvivenza, aprendoci le porte dell'universo selvaggio. Dato che Lin Ming è perito, dobbiamo assicurarci ad ogni costo che la sua stirpe sopravviva."


"Ma a parte la Galassia del Drago Nascosto, c'è un altro obiettivo. Cioè... l'uomo misterioso apparso di recente! Ogni indizio indica che l'esercito principale della legione di Fame abbia lasciato la galassia Potala a causa di questa persona. Dato che ha fatto del suo meglio per farci guadagnare tempo, non possiamo rimanere fermi a guardare. Inoltre questa persona misteriosa ha una forza formidabile e il nemico del nostro nemico è un amico. Potrebbe fornirci aiuto e rivelarsi un punto di svolta nella nostra guerra contro i saggi. Non possiamo lasciarlo perire a causa della legione di Fame..."


Mentre l'Imperatore Shakya parlava, alcuni si stavano già accigliando: "Dovremmo dividere le nostre truppe?"


Anche se il loro esercito era formidabile, non poteva competere con il Sacro Figlio di Zaohua o la legione di Fame. E dividerlo l'avrebbe solo reso più debole.


"Questo è il motivo per cui ci siamo radunati qui per discutere..." Disse l'Imperatore Shakya. "Dobbiamo soppesare vantaggi e svantaggi e poi seguire il piano più efficace..."


Mentre parlava, risuonarono dei rapidi passi per la grande sala.


"Notizie urgenti!"


Gridò un messaggero fuori dalla stanza.


"Entra!"


L'Imperatore Shakya sussultò. Normalmente non erano permesse interruzioni durante un incontro militare. A meno che non fossero informazioni della massima priorità, non sarebbe stato ammesso qui. Ora che il messaggero era all'entrata della sala, si poteva immaginare quanto fossero importanti le informazioni che stava portando.


Negli ultimi anni l'Imperatore Shakya aveva ricevuto fin troppi messaggi urgenti. Ma oltre il 90% di essi erano cattive notizie. Mentre la guerra nell'universo selvaggio continuava, l'umanità aveva subìto una sconfitta dopo l'altra e raramente qualche vittoria. Anche se c'erano state vittorie occasionali,. come l'eliminazione dei resti dei saggi nella Galassia Potala, erano eventi superficiali.


Ciò di cui l'umanità aveva bisogno adesso era una grande vittoria, un vero successo che avrebbe risollevato il suo morale!


"Da dove vengono queste informazioni?" L'Imperatore Shakya mostrò un'espressione solenne. Temeva che sarebbe stata una cattiva notizia. L'umanità era già sull'orlo dell'annientamento e avevano difficoltà a resistere ai continui attacchi dei saggi.


"Informazioni urgenti dalla galassia Nuvola di Sangue!" Il messaggero porse la tavoletta di giada con il rapporto stendendo entrambe le mani. Queste informazioni erano state radunate da esploratori e il grado del rapporto veniva deciso dal capitano della squadra di ricognitori. Per quanto riguardava il contenuto, il messaggero non ne sapeva nulla.


"La galassia Nuvola di Sangue!"


L'Imperatore Shakya spalancò gli occhi. Che questo rapporto riguardasse l'agguato della legione di Fame contro quella persona misteriosa?


Non solo l'imperatore Shakya, tutti gli altri nella sala iniziarono ad innervosirsi.


Questa persona misteriosa era apparsa miracolosamente dal nulla e aveva sconfitto ripetutamente i saggi, non sarebbe morta così, vero?


L'Imperatore Shakya fece un respiro profondo e sondò i contenuti della tavoletta di giada.


Si era già armato di coraggio per affrontare una cattiva notizia. Tuttavia, quando esaminò il contenuto della tavoletta, rimase senza parole.


Sospettò perfino di aver letto male. Sondò il rapporto diverse volte e, dopo essersi assicurato di aver capito tutto, si irrigidì come una statua.


"Come..."


"Senior Imperatore Shakya, cos'è successo?"


Tutti gli occhi erano puntati sull'Imperatore Shakya. Lo avevano visto rimanere senza parole e questo aveva destato la loro preoccupazione.


Vedendo gli sguardi curiosi degli altri, alla fine l'Imperatore Shakya rispose:


"È... potete vederlo voi stessi."


L'Imperatore Shakya passò la tavoletta di giada agli altri con un'espressione strana.


Le persone radunate nella sala sondarono immediatamente la tavoletta di giada. Questo tipo di rapporto poteva essere letto da diverse persone allo stesso tempo.


Poi, mentre ne leggevano il contenuto...


Rimasero tutti sbigottiti e increduli.


Era davvero una notizia esplosiva che avrebbe sconvolto i 33 Cieli!


La tavoletta di giada conteneva alcune immagini, tutte mostravano la galassia Nuvola di Sangue dopo la grande battaglia. C'erano frammenti di corpi celesti e sotto queste immagini c'erano poche semplici righe:


"È avvenuta una grande battaglia nella galassia Nuvola di Sangue. Abbiamo scoperto che Fata Loto Blu ha teso un agguato alla persona misteriosa nella galassia Nuvola di Sangue circa un mese o due fa e ha aspettato che cadesse nella sua trappola. C'è stata una battaglia, ma non siamo sicuri di cosa sia successo esattamente o di come sia andata. Questo è ciò che abbiamo saputo dopo diversi giorni di indagini."


"L'esercito principale della legione di Fame è stato annientato completamente nella galassia Nuvola di Sangue!"


"Il Palazzo Celeste della Nuvola di Sangue e le loro navi spirituali sono state ridotti in polvere!"


"L'unità di supporto della galassia Nuvola di Sangue, a parte i suoi membri che stavano eseguendo missioni fuori, è stata tutta distrutta, non rimane nemmeno una stazione di guardia!"


"Quattro dei generali saggi sono scomparsi!"


"Si sospetta che sia opera della persona misteriosa. Ci sono altri dettagli su cui indagare..."


.....


Per un po', l'intera sala degli incontri precipitò nel silenzio. Diverse persone rimasero a bocca aperta, incapaci di credere a ciò che era scritto nella tavoletta di giada. Ma le immagini parlavano da sé. Il palazzo celeste della razza dei saggi e le flotte di navi spirituali erano state tutte distrutte!


In particolare la quasi invincibile legione di Fame! Non ci poteva essere nessun guerriero al di sotto di una Vera Divinità capace di resistere al suo attacco, eppure era stata annientata?!


Com'era possibile?


In effetti pensavano che questa persona misteriosa fosse incredibilmente potente e che sarebbe riuscita a sfuggire all'inseguimento della legione di Fame. Naturalmente questo a patto che sapesse che gli avessero teso una trappola, così da poter anticipare le loro mosse.


Ma era inimmaginabile che questa persona misteriosa fosse riuscita ad eliminare la legione di Fame!


"Questo... dev'esserci un errore!"


Disse Diwuhen con tono davvero incredulo. Questa notizia era troppo scioccante. Aveva assistito personalmente alla forza della legione di Fame e non poteva credere che esistesse qualcuno con un'abilità del genere.


"Il capitano responsabile della squadra di ricognizione è il mio discepolo diretto più grande. È nato con delle abilità arcane inerenti per cui può osservare ciò che accade in lontananza e ascoltare le voci remote. Dovrebbe aver visto l'immagine dei saggi da lontano usando qualche indizio per analizzare le sue informazioni. È un individuo calmo e attento, e anche se le informazioni che abbiamo ottenuto si discostassero leggermente da ciò che è accaduto, non dovrebbe essere nulla di troppo assurdo..."


Disse lentamente il Grande Budda Senza Limiti. Normalmente era il monaco più calmo e pacifico, ma ora perfino lui aveva difficoltà a mantenere la compostezza. Stava torcendo le perle buddiste molto più velocemente del normale.


"Non importa cosa sia successo, dobbiamo stare attenti. Che siano false notizie diffuse apposta dai saggi così da tenderci una trappola?" Il Grande Guerriero To Bagui aggrottò le sopracciglia, aveva ancora difficoltà a fidarsi pienamente del rapporto.


L'Imperatore Shakya scosse la testa: "Non è molto probabile. All'inizio, finché Fata Loto Blu avesse condotto la legione di Fame nella galassia Potala, prima o poi saremmo stati sconfitti. Per quanto riguarda la galassia del Drago Nascosto, qualsiasi incidente sarebbe positivo per i saggi. Ma il fatto che la legione di Fame si sia ritirata ci ha dato una breve tregua."


"Inoltre il palazzo celeste nella galassia Nuvola di Sangue è stato davvero distrutto. I frammenti delle navi spirituali e del palazzo celeste si sono rivelati autentici. Se fosse davvero una farsa, allora perché avrebbero distrutto un Palazzo Celeste e avrebbero ucciso così tanti dei loro discepoli, dandoci un'occasione per riprenderci e risollevare il nostro morale? Che obiettivo ci sarebbe dietro azioni del genere?"


Tutti rimasero in silenzio.


In effetti in guerra non era raro tessere degli inganni o fingersi deboli, ma chi ricorreva a questi trucchi sarebbe stata la parte in svantaggio. I saggi si sarebbero davvero danneggiati per fare una farsa inutile?


"Chi è questa persona misteriosa?" Mormorò l'Empirea Lanlu, una strana luce brillava nei suoi occhi.


"Vorrei saperlo anche io. Se ci fosse una possibilità mi piacerebbe proprio incontrarla!"


.....


Dopo che il monte Potala ottenne notizie riguardo la legione di Fame, anche altri Sect umani vennero a sapere di cos'era successo.


Ma visto che ci volevano delle prove per dimostrare che la legione di Fame era stata distrutta, nessuno osò diffondere la notizia. Questa era una precauzione nel caso fosse davvero una copertura dei saggi. In tal caso, non solo i Sect umani sarebbero stati ridicolizzati, ma il morale dell'umanità ne avrebbe sofferto.


Così nessuna delle due parti, né umani né saggi, riuscirono a rimanere tranquille.


In effetti furono mandati altri ricognitori nella galassia Nuvola di Sangue, ma non riuscirono a trovare molte nuove informazioni.


Lin Ming poteva controllare la legione di Fame, ma nessuno era ancora venuto a saperlo.


Nemmeno il Sovrano dei Saggi ne era a conoscenza.


Questo perché Lin Ming aveva usato il Cubo Magico per cancellare i marchi spirituali che il Sovrano dei Saggi aveva lasciato nella legione di Fame e, secondo le esperienze precedenti del Sovrano dei Saggi, la distruzione dei marchi spirituali sarebbe avvenuta solo dopo l'effettiva distruzione della legione di Fame.


Se la carne e il sangue dell'abissale fossero stati distrutti, allora naturalmente anche i marchi spirituali sarebbero scomparsi. Il Sovrano dei Saggi Zaohua non poteva immaginarsi che ci fosse qualcun altro capace di controllare la carne e il sangue di Fame.
                                


                                



