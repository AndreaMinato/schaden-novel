---
title: Capitolo 2029 – Deviare Truppe nella Galassia del Drago Nascosto
pubDate: 2025-12-15T08:37:10.487Z
tags:
    - mw
---


<em>Capitolo regolare,
11 capitoli in coda (1 Federico + 10 Paolo), 0/5
-Schadenfreude</em>


Galassia del Drago Nascosto, palazzo celeste di Zaohua.


<em>Pah!</em>


Risuonò un'esplosione terrificante ed essenza astrale così densa da essere visibile ad occhio nudo iniziò a diffondersi creando increspature bianche. Il vuoto attorno si frantumò mentre una bestia rossa veniva colpita sul dorso da un uomo alto.


Questa creatura emise un ululato triste mentre collassava a terra.


<em>Crack!</em>


A causa della caduta del grande drago, si era formato un cratere lungo cento chilometri.


L'uomo alto atterrò sul picco di una montagna rocciosa. Il suo tronco nudo rivelava muscoli scolpiti duri come la pietra, facendolo sembrare un dio della guerra orgoglioso.


Quest'uomo alto vestito di rosso era il Sovrano dei Saggi Zaohua.


Questo spazio era un campo di arti marziali che usava per allenarsi. Era un piccolo mondo localizzato nel Palazzo Celeste di Zaohua e questa bestia ferita era l'ibrido che discendeva da una Bestia Divina e un'antica bestia feroce.


Nel Palazzo Celeste di Zaohua venivano cresciute bestie dalle stirpi impure per tutto l'anno. Queste creature venivano usate come avversari per allenarsi dai discepoli del palazzo. Nonostante la stirpe di queste bestie fosse impura, erano incredibilmente preziose. Anche così, qui venivano usate solo come sacche da boxe. Anche solo per questo si poteva capire quanto era assurdamente ricco il palazzo di Zaohua.


"Sua altezza Sacro Figlio, si riposi per favore. Se attaccherà di nuovo questo drago rosso, lo ucciderà."


Una donna selvaggia dalla pelle color grano si fece avanti da dietro il Sacro Figlio di Zaohua. Portava un asciugamano che usò per tergergli il sudore dalla fronte.


Una luce crudele e feroce brillò nello sguardo del Sacro Figlio di Zaohua. Era di pessimo umore e stava usando questo periodo di allenamento per sfogare la rabbia. Anche così era ancora infuriato.


Era tutto dovuto a quella persona misteriosa.


Il Sacro Figlio di Zaohua aveva saputo ogni notizia riguardo alla galassia Nuvola di Sangue ancora prima dell'Imperatore Shakya.


Normalmente avrebbe gongolato delle perdite subìte dal principe imperiale Xishen e di Fata Loto Blu, sarebbe anche morto dalle risate.


Ma la legione di Fame non aveva subìto delle perdite, era stata annientata completamente. Anche i quattro generali erano scomparsi!


E non importava quanto si lambiccasse il cervello, il Sacro Figlio di Zaohua non riusciva ad immaginarsi come questa persona misteriosa ci fosse riuscita.


Questo era il motivo per cui era nervoso. Aveva mandato ripetutamente dei ricognitori nella galassia Nuvola di Sangue, ma non era ancora riuscito a scoprire nulla.


Il Sacro Figlio di Zaohua non doveva essere un veggente per sapere che prima o poi questa persona misteriosa lo avrebbe cercato.


E anche se aveva la personificazione di Fame, era in difficoltà di fronte ad un nemico di cui non sapeva nulla. Non sapeva che assi nella manica avesse o come avesse eliminato la legione di Fame.


"Sua altezza il Sacro Figlio, non deve preoccuparsi. Se la situazione è così pessima, non potrebbe notificare sua maestà il Sovrano dei Saggi?"


Suggerì la donna giovane e splendida quando vide l'espressione del Sacro Figlio di Zaohua.


"Informare sua maestà?" Il saggio si accigliò immediatamente e la donna si ammutolì.


"Credi che sua maestà il Sovrano non sappia che la legione di Fame è stata distrutta? In ogni coltivatore nella legione di Fame è stato impresso un marchio spirituale lasciato, sua maestà l'antenato sa bene se sono vivi o morti!"


Mormorò freddamente il Sacro Figlio di Zaohua.


I 33 Dao Celesti erano i Grandi Dao più comuni nell'universo, non erano così facili da controllare. Fame stava cercando di divorare il nesso causale tra l'umanità e le Nove Trasformazioni Divine.


Anche così, questo collegamento faceva parte delle leggi del Dao Celeste. Se un mortale avesse cercato di stravolgere le regole del Dao Celeste, avrebbe dovuto subìre una punizione divina!


Non era un processo che si poteva interrompere quando si voleva.


E mentre divoravano le Nove Trasformazioni Divine, Fame e il Sovrano dei Saggi Zaohua avrebbero dovuto sopportare una tribolazione celeste.


Nel mondo delle arti marziali, una tribolazione celeste non era un fenomeno raro. Ogni volta che qualcuno arrivava al livello delle norme del Dao Celeste avrebbe dovuto resistere ad una tribolazione simile.


Ma le regole del Dao Celeste erano divise in livelli inferiori e superiori. Ad esempio, quando un coltivatore avanzava allo stadio di Empireo, creava una potenza trascendente, raffinava una pillola trascendente o quando una Bestia Divina superava il nirvana e cresceva, avrebbe evocato una tribolazione celeste.


Tuttavia questo tipo di tribolazioni appartenevano all'ordine più basso. In confronto al divoramento delle Nove Trasformazioni Divine, c'era una differenza abissale.


Il Sacro Figlio di Zaohua non poteva immaginarsi che tribolazione si sarebbe abbattuta su Fame. Ma sapeva che se avessero potuto resistere e sopravvivere a questa tribolazione, sarebbe stato un vantaggio incredibile per loro!


Fame forse sarebbe andata incontro ad un'altra evoluzione dopo aver divorato una porzione del Dao Celeste, allora il Sovrano dei Saggi Zaohua si sarebbe avvicinato ancora di più al confine oltre lo stadio della Vera Divinità.


Grandi rischi avrebbero portato grandi guadagni. In effetti, il Sovrano dei Saggi Zaohua si era preparato per cento milioni di anni prima di tentare un'impresa del genere. Voleva cercare di ripetere ciò che aveva fatto Fame 3,6 miliardi di anni fa.


I pericoli che avrebbe corso sarebbero stati enormi. Il più piccolo errore lo avrebbe disintegrato!


Così il Sacro Figlio di Zaohua non poteva assolutamente disturbarlo. In effetti l'area dov'era andato in isolamento il Sovrano dei Saggi era il segreto più riservato, nemmeno lui sapeva dov'era.


In casi come questo, il Sovrano dei Saggi Zaohua non si sarebbe fidato di nessuno.


In particolare, c'era ancora il suo rivale più grande: l'Imperatore Spirituale. Con i metodi trascendenti di questa persona, non sarebbe stato difficile per lui estrarre ogni informazione che desiderava dalla mente del Sacro Figlio di Zaohua.


Questo misterioso Imperatore Spirituale era la persona che il Sovrano dei Saggi Zaohua temeva di più in assoluto.


Tuttora il Sovrano dei Saggi Zaohua non sapeva quale fosse l'obiettivo dell'Imperatore Spirituale. Non aveva dubbi però del fatto che fosse estremamente ambizioso. Se avesse voluto contendere con l'Imperatore Spirituale, allora poteva solo contare su Fame.


Se Fame fosse riuscita ad evolvere ulteriormente, sarebbe riuscita a divorare l'energia infinita, la materia e le leggi dell'universo, permettendole di avvicinarsi infinitamente al confine oltre il divino. Il Sovrano dei Saggi Zaohua forse sarebbe riuscito ad usarla per divorare il destino dell'Imperatore Spirituale, e forse anche il karma tra gli spirita e il Dao Celeste!


Allora il Sovrano dei Saggi Zaohua non avrebbe più dovuto temere l'Imperatore Spirituale.


Il Sacro Figlio di Zaohua sapeva poco della partita che stavano giocando nel mondo e dei loro segreti e delle vere intenzioni del Sovrano dei Saggi Zaohua. I due capi vedevano il mondo in modo diverso.


Tutto ciò il Sovrano dei Saggi Zaohua poteva vedere era questa partita e gli unici che la stavano giocando erano lui e l'Imperatore Spirituale. Tutti gli altri, incluso il Sacro Figlio, i molti Empirei saggi, la legione di Fame, l'umanità e Sogno Divino erano solo delle mere pedine!


La sola differenza erano la grandezza e l'importanza dei pezzi.


Il Sacro Figlio di Zaohua non provava tristezza, né era irritato al riguardo; era un risultato inevitabile dovuto al divario assoluto di potenza.


Allo stesso tempo, naturalmente non era rassegnato a rimanere una pedina in eterno. Così doveva aumentare in continuazione la sua forza.


E al momento, questa persona misteriosa era una grande sfida!


Se non avesse potuto superare questa prova e avesse dovuto contare sul Sovrano dei Saggi che non poteva, né l'avrebbe aiutato, allora come sarebbe potuto diventare un giocatore in futuro?


Pensando a questo, il Sacro Figlio di Zaohua iniziò a riempirsi di spirito combattivo.


Che venisse pure da lui, avrebbe lottato!


Il Sacro Figlio di Zaohua fece circolare la sua essenza astrale e fece evaporare tutto il sudore e lo sporco che lo copriva. Poi indossò l'abito e l'armatura, e uscì dal piccolo mondo. Arrivò nella sala degli incontri ufficiale e in quel momento un ricognitore gli passò una tavoletta di giada. Questo rapporto sbalordì completamente il Sacro Figlio di Zaohua.


Era qualcosa che i ricognitori avevano trovato tra le rovine del Palazzo Celeste nella galassia della Nuvola di Sangue, era il frammento di un cristallo che conteneva un'immagine.


E per caso, il frammento conteneva l'immagine incompleta di quella persona misteriosa.


Nella proiezione, un uomo misterioso cavalcava un drago nero. Armato di lancia, distruggeva pianeti con un cenno della mano!


Questa registrazione durava solo un breve momento, ma il Sacro Figlio di Zaohua sussultò quando la vide e fece una smorfia.


Gli ufficiali nella sala degli incontri non osarono parlare quando videro lo sguardo bieco del Sacro Figlio. Temevano di destare la sua ira.


Per un po' l'intera sala si ammutolì.


L'espressione del Sacro Figlio di Zaohua cambiò più volte, stava riflettendo rapidamente.


<em>L'arma è una lancia... cavalca un drago... come può esserci una coincidenza del genere...</em>


Sicuramente si ricordava bene dello scontro più umiliante della sua vita di 6000 anni fa. Durante il grande banchetto della longevità dell'Imperatore dei Mostri, Lin Ming lo aveva sconfitto nonostante la coltivazione inferiore. Inoltre c'era stato uno stadio di differenza, un Lord Divino aveva sconfitto un Sacro Lord.


Allora Lin Ming aveva messo in palio un tesoro: un uovo di drago!


Contando anche l'arma di questa persona misteriosa... un oscuro presentimento annebbiò il cuore del Sacro Figlio di Zaohua.


Anche se i metodi di coltivazione e l'aspetto di questa persona misteriosa non erano uguali a quelli di Lin Ming, il Sacro Figlio di Zaohua pensò comunque che potesse essere lui.


Era un'ipotesi basata solo sull'intuito. In passato, quando la Regina Divina Piaoyu aveva detto che Lin Ming era morto, il Sacro Figlio di Zaohua era rimasto un po' incredulo. Dal suo punto di vista, Lin Ming era incredibilmente resistente, come sarebbe potuto morire così facilmente?


"Non può essere..."


Per un po' il Sacro Figlio di Zaohua rabbrividì e iniziò a provare inquietudine e nervosismo.


Chi veniva morso da un serpente, avrebbe avuto paura delle corde per dieci anni. Il Sacro Figlio di Zaohua era un individuo orgoglioso e altero, ma aveva una profonda e insolita paura nei confronti di Lin Ming. Era una cicatrice nel suo cuore che era difficile da guarire.


"Riferite i miei ordini, date un comando di emergenza! Radunate gli Empirei della Convocazione dei Saggi che stanno proteggendo l'entrata dall'universo selvaggio! Dalla prima alla sesta legione, fateli venire tutti nella galassia del Drago Nascosto!"


"Cosa?"


Sentendo questi ordini improvvisi, gli ufficiali presenti rimasero tutti sbigottiti. Che intenzioni aveva il Sacro Figlio di Zaohua?


La Convocazione dei Saggi era la loro suprema fortezza ed era il luogo dov'erano localizzati i loro eserciti principali. Se le prime sei legioni si fossero trasferite qui, non avrebbero inondato la galassia del Drago Nascosto?


Che stesse chiamando così tante persone per gestire una sola Xiao Moxian?


"Questo è... sua maestà il Sovrano dei Saggi ha ordinato che questi eserciti proteggessero la Convocazione dei Saggi per bloccare degli agguati da parte degli spirita. Stiamo solo affrontando gli umani dell'universo selvaggio, una razza già sconfitta. C'è davvero bisogno di chiamare così tante persone?"


"Mi stai questionando?!"


Il Sacro Figlio di Zaohua si accigliò, sembrava un leone sul punto di precipitarsi su di lui un momento dopo. Il generale deglutì e scosse la testa. Dopo che il Sovrano dei Saggi era andato in isolamento, ora il Sacro Figlio adesso rappresentava l'autorità più grande e naturalmente gli altri dovevano ubbidire ai suoi ordini.


"Cosa facciamo con gli spirita?" Non poté trattenersi dal chiedere un altro veterano ufficiale.


Il Sacro Figlio di Zaohua rifletté per un momento per poi dire: "Se gli spirita avessero davvero intenzione di attaccarci, credete che quegli Empirei di massimo livello possano fermarli? Se la situazione volgerà davvero al peggio, allora daremo loro la Convocazione dei Saggi. Ma ho la sensazione che non verranno, altrimenti sua maestà l'antenato sovrano non avrebbe osato andare in isolamento in questo momento. Forse sua maestà ha già intuito una parte dei piani di quel vecchio mostro dell'Imperatore Spirituale..."


"Questo... ricevuto." I diversi ufficiali veterani si scambiarono delle occhiate e annuirono.
                                


                                



