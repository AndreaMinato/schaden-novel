---
title: Capitolo 2036 – Ritorno
pubDate: 2025-12-15T08:37:10.489Z
tags:
    - mw
---


<em>Capitolo sponsorizzato, ringraziamo Paolo!
5 capitoli in coda (5 Paolo), 0/5
-Schadenfreude</em>


Alleanza del Monte Potala, nave da guerra a forma di grande Budda dorato.


L'Imperatore Shakya, il Grande Budda Senza Limiti, il Monarca Demoniaco Oscuro e gli altri erano seduti in cerchio attorno ad un grande tavolo, ascoltando il rapporto dei ricognitori.


"La situazione è approssimativamente così!"


Disse succintamente il capitano dell'unità, raccontando nel dettaglio l'incontro con la persona misteriosa. Inoltre tirò fuori un disco di formazione da battaglia che aveva registrato alcune delle scene a cui aveva assistito.


Una delle scene era come Lin Ming aveva affrontato i quattro Empirei di massimo livello e di come il palazzo di Primordius aveva sparato innumerevoli raggi, uccidendo all'istante le antiche bestie spaziali e distruggendo le navi da battaglia dei leoni di ferro.


Vedendo la proiezione del disco, gli Empirei presenti si riempirono di un'emozione indescrivibile.


Shock, entusiasmo, preoccupazione, gioia, provarono ogni sorta sensazione, ammutolendo tutti nella sala per molto tempo.


Il disco ripeté la scena per un intero quarto d'ora. Visto che la registrazione era stata fatta da molto lontano, le immagini erano estremamente sfocate e non aveva mostrato nemmeno il viso di Lin Ming.


Tuttavia questo non impedì ai comandanti presenti di rifletterci sopra.


Una battaglia così intensa li aveva emozionati profondamente, sentirono perfino il sangue ribollire con fervore!


In particolare, quando videro il Drago Nero sbranare le antiche bestie spaziali, Lin Ming picchiare brutalmente gli Empirei di massimo livello e il palazzo di Primordius che distruggeva le flotte dei saggi come un tritacarne, i praticanti di arti marziali presenti strinsero i pugni con gli sguardi che brillavano.


To Bagui si batté il petto. Una proiezione del genere gli permise proprio di sfogare la rabbia. Si ricordava chiaramente come diversi giorni fa aveva combattuto contro la seconda legione. Odiava fino all'osso il nemico, ma non poteva fargli nulla e questo faceva impazzire To Bagui.


L'umanità era stata messa in difficoltà per fin troppo tempo e ora avevano trovato finalmente un barlume di speranza. Anche se stavano ancora annegando nella notte sconfinata, avevano visto i primi raggi dell'alba.


"Questa persona misteriosa è semplicemente una leggenda! Non c'è nulla che non possa fare!"


Disse il Monarca Demoniaco Oscuro con apprezzamento. In realtà aveva già valutato approssimativamente la forza di Lin Ming; era una persona che superava il picco di un Empireo e poteva essere definito quasi invincibile tra gli Empirei. Una forza combattiva del genere in realtà era superiore all'Imperatore Shakya, ma inferiore a quella di una Vera Divinità.


Normalmente se una persona non avesse raggiunto lo stadio di Vera Divinità, sarebbe stato difficile giocare un ruolo importante in una guerra tra due razze.


Ma la realtà sfidava ogni aspettativa in modo così bizzarro. Questa persona misteriosa, solo con la sua forza, poteva quasi ribaltare le sorti della guerra!


"Forse non dovreste più chiamarlo quella persona misteriosa, ma Lin Ming."


L'Imperatore Shakya sorrise. Erano passati molti anni da quando l'Imperatore Shakya aveva rivelato un sorriso così sincero.


"Lin Ming... sei sicuro che sia lui?"


Il Monarca Demoniaco Oscuro gettò un'occhiata verso l'Imperatore Shakya. In realtà non aveva avuto molti contatti con Lin Ming. La sola volta che l'aveva visto era stato al grande banchetto della longevità dell'Imperatore dei Mostri e per lo più aveva sentito parlare di lui.


"È lui!"


Jun Biyue annuì con fermezza mentre accarezzava la spada arrugginita tra le sue braccia. Si ricordava bene, quando aveva partecipato all'Incontro di Arti Marziali Assoluto del Regno Divino, l'incontro che aveva fatto con Lin Ming.


L'Imperatore Shakya disse: "Si è riferito a Xiao Moxian come Xian'er. In tutti e 33 i Cieli, poche persone chiamerebbero Xiao Moxian per nome e si preoccuperebbero così tanto per lei. Contando anche il Drago nero e la lancia, così tante coincidenze non possono che determinare la verità.


"Lin Ming non è morto! È tornato!"


"Porta sempre dei miracoli. Dopo più di 6000 anni, sicuramente cambierà positivamente il corso di questa guerra!"


L'Imperatore Shakya strinse con forza i braccioli della sua sedia di pietra. Era evidente quanto fosse entusiasta.


Molti giovani discepoli notarono la sua reazione. Dal loro punto di vista, l'Imperatore Shakya era l'alto comandante dell'alleanza del monte Potala e poteva essere definito il secondo capo dell'umanità. Era sempre calmo e perdeva raramente la compostezza.


"Questa persona è così feroce? Se non ha la forza di una Vera Divinità, può davvero cambiare il corso di questa guerra? Il Sovrano dei Saggi Zaohua è ancora un potente esperto tra le Vere Divinità."


Non poté trattenersi dall'intervenire un discepolo membro della giovane generazione.


I giovani discepoli che potevano stare in questa sala erano tutti geni. La maggior parte di loro era nata nell'universo selvaggio e Lin Ming era già "morto" allora. Non avevano mai visto Lin Ming e avevano sentito solo delle storie riguardo a lui. Sapevano che era l'uomo che aveva portato il Decreto Asura all'umanità e che possedeva un talento che superava di gran lunga tutti gli altri geni dei 33 Cieli.


Nei libri di storia dell'umanità, Lin Ming era descritto come un talento invincibile, unico e singolare. Con il tempo, queste storie erano state ripetute fino a definirlo un'esistenza onnipotente.


Alcuni giovani geni erano incredibilmente orgogliosi e avevano lavorato duramente ponendosi Lin Ming come obiettivo.


Ma altri avevano nutrito dei sospetti riguardo a queste storie. Pensavano che l'umanità avessero elevato il Lin Ming del passato e l'avessero quasi divinizzato. Credevano che fosse un tentativo per aumentare la sicurezza della giovane generazione e anche per confortarla. Dopotutto era naturale vantarsi degli eroi della propria razza.


Mo Xiao apparteneva alla seconda categoria. Quando aveva sentito parlare i fanatici Linmaniaci, avrebbe chiesto spesso: "Se era così forte, come mai è morto?"


Questa domanda aveva ammutolito molte persone.


Tuttavia, dopo aver ricevuto notizia che Lin Ming non era morto, uno strano colore apparì nello sguardo di Mo Xiao. Toccò la sua falce con una sensazione difficile da definire.


"Preparatevi. Tra quattro ore partiamo!"


Disse all'improvviso l'Imperatore Shakya. La comparsa di Lin Ming aveva aumentato il loro morale, ma ora non era il momento di festeggiare perché c'era ancora una questione estremamente importante da risolvere: portare in salvo Xiao Moxian.


Precedentemente, vista la presenza della seconda e della terza legione, l'alleanza del monte Potala non era riuscita ad entrare. Ma ora che la periferia era stata liberata, naturalmente il monte Potala avrebbe colto l'occasione per entrare.


Non importava quanto aiuto potessero dare a Lin Ming, avrebbero comunque provato a fare del loro meglio.


La galassia del Drago Nascosto era incredibilmente grande e non avevano nessun marchio di trasmissione del suono per localizzare Xiao Moxian. Così non sarebbe stato affatto facile trovarla. Anche il Sacro Figlio di Zaohua non era riuscito a farlo per diversi anni. Era ancora più arduo che cercare un ago in un pagliaio.


In termini di forza combattiva, non potevano competere con Lin Ming, ma grazie al loro vantaggio numerico potevano estendere meglio le loro ricerche.


Il grande budda dorato del monte Potala iniziò a fendere lentamente il vuoto insieme a molte navi spirituali, addentrandosi nella galassia del Drago Nascosto.


Mentre il monte Potala avanzava nelle profondità della galassia del Drago Nascosto, anche il Sacro Figlio di Zaohua stava ottenendo notizie simili.


La seconda e la terza legione erano state sconfitte, ma in realtà la maggior parte delle navi spirituali era sopravvissuta. Questo includeva anche persone comprese dalla rete di informazioni del Palazzo di Zaohua.


Fecero un rapporto completo su come Lin Ming aveva battuto le legioni congiunte.


Visto che erano più vicini a Lin Ming, le informazioni che erano riusciti a raccogliere erano molto più dettagliate di quelle passate dai ricognitore del monte Potala.


Il Sacro Figlio di Zaohua stava osservando la proiezione della battaglia. Le navi spirituali dei leoni di ferro esplodevano una dopo l'altra e numerose antiche bestie spaziali venivano uccise.


L'intera sala fu riempita solo da queste immagini silenziose. Diversi ufficiali saggi di alto livello trattennero il respiro. Si sarebbe potuto sentire perfino uno spillo che cadeva in questa atmosfera.


Una situazione del genere li riempiva tutti d'apprensione. Sapevano quanto doveva essere umiliante per il Sacro Figlio di Zaohua!


Bisognava sapere che diverse legioni erano state trasferite qui sotto ordine del Sacro Figlio di Zaohua per affrontare quella persona misteriosa. Ma prima che tutti gli eserciti si radunassero, erano stati sconfitti da Lin Ming in modo così catastrofico.


I saggi erano stati già sconfitti due volte da questa persona misteriosa. Era indubbiamente un grosso colpo per l'arrogante Sacro Figlio di Zaohua!


In quel momento sembrava un vulcano pronto ad esplodere da un momento all'altro. Tuttavia rimase in silenzio quando finì la proiezione del disco della formazione.


I suoi gomiti erano appoggiati al tavolo e il suo viso era nascosto nell'ombra. Era impossibile vedere la sua espressione.


Il messaggero che aveva portato il disco non osò nemmeno respirare, non voleva venire ucciso dal Sacro Figlio di Zaohua per un attacco d'ira.


"Ritirati!"


Disse all'improvviso il Sacro Figlio di Zaohua. Il messaggero ebbe la sensazione di aver ricevuto un'amnistia, lasciò la sala con la fronte fradicia di sudore.


Gli ufficiali guardarono il Sacro Figlio di Zaohua. Non si sarebbero mai immaginati che sarebbe rimasto così in silenzio.


"Potete ritirarvi anche voi."


Il Sacro Figlio di Zaohua fece un cenno e si alzò. Dalla sua posizione in piedi, tutti potevano vedere che i suoi occhi erano diventati rosso sangue, come un animale selvaggio infuriato. Provarono orrore osservandolo.


Gli ufficiali si scambiarono delle occhiate e lasciarono la sala a frotte. Alla fine rimase solo il Sacro Figlio di Zaohua che strinse i braccioli della sua sedia, il suo sguardo brillava pieno di intento omicida.


"Così alla fine eri tu. Questo... è lo scontro che eravamo destinati a fare da tempo..."
                                


                                



