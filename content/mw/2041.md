---
title: Capitolo 2041 – Incontro
pubDate: 2025-12-15T08:37:10.489Z
tags:
    - mw
---


<em>Capitolo sponsorizzato, ringraziamo Paolo!
3 capitoli in coda (3 Paolo), 0/5
-Schadenfreude</em>


Forse a causa della distanza troppo grande o forse perché la formazione del Collegamento Spirituale delle Mille chilometri era troppo danneggiata, riuscì a trasmettere solo delle sillabe confuse.


Ma non importava quanto fossero confuse, risuonarono con forza nelle menti di tutti i presenti.


Sentendo questa voce indimenticabile impressa nel profondo del suo cuore, una voce che aveva sentito solo nei suoi sogni, Xiao Moxian scoppiò a piangere.


"Lin Ming!"


Mu Qianyu si indebolì e si appoggiò al tavolo di ossidiana.


Toccò gentilmente il Collegamento Spirituale delle MIlle chilometri, sconvolta. L'uomo che aveva affollato i suoi sogni, era ancora vivo!


Dopo innumerevoli dolori, tribolazioni, quasi 7000 anni di tempo, erano entrate in questa terra selvaggia e strana, sopportando solitudine, disperazione, massacri, sacrifici e morte.


E ora tutte queste sofferenze si erano trasformate in lacrime calde che iniziarono a scorrere a fiotti.


Era tornato!


E ora che era tornato, non importava più nient'altro!


Questa era l'alba dopo una lunga notte, una sorgente calda dopo un inverno infinito. Finché fosse stato ancora vivo, tutto il freddo e l'oscurità sembravano scomparire.


"Fratellone, il fratellone è davvero tornato!"


Qin Xingxuan e Lin Xiaoge ebbero difficoltà a ricomporsi. Si abbracciarono, sostenendosi l'un l'altra.


Le lacrime scorrevano, si seccavano e poi tornavano a fuoriuscire...


Nessuno sapeva quante emozioni e pensieri fossero contenuti in queste lacrime.


"È mio padre..."


Lin Huang guardò l'immagine della proiezione, tremando silenziosamente.


Questo era l'uomo che l'aveva riempito di orgoglio e gloria? Questo era l'uomo che aveva lasciato un marchio indelebile sulla sua vita e, oggi, era apparso di fronte a lui.


Lin Huang ebbe la sensazione di trovarsi in un sogno.


Questo era l'uomo che gli aveva dato la vita, che gli aveva dato il suo talento impareggiabile.


Questo era l'uomo che aveva salvato l'umanità nel suo momento più disperato, aveva trovato il modo per entrare nell'universo selvaggio, dando loro un momento di tregua.


Lin Huang aveva ascoltato le storie di suo padre mentre cresceva. Quando aveva visto i vari sovrani dell'umanità, gli avrebbero sempre sfregato la testa dicendo: "Devi crescere bene e diventare un guerriero come tuo padre."


Suo padre era un eroe, l'uomo che rispettava di più e anche l'obiettivo che doveva superare.


Non importava quanto fosse elevato questo obiettivo!


La vita di suo padre era troppo brillante, appariscente, così abbagliante che eclissava chiunque gli fosse vicino.


Dato che era suo figlio, Lin Huang era stato oggetto di molte attenzioni da quando era nato. Ma visto che si era fatto carico dell'orgoglio di suo padre, doveva sopportare una pressione ancora superiore.


In tutti questi anni aveva lavorato duramente, spingendosi oltre i suoi limiti. Aveva iniziato a temprare le sue ossa a soli tre anni. Aveva usato soluzioni medicinali per forgiare il suo corpo immaturo, sopportando il dolore che lo aveva assalito. Dopo essere cresciuto un po', aveva lasciato la città per colonizzare le terre vergini. Si era avventurato nelle foreste selvagge, coltivando, allenandosi, esplorando e affrontando bestie feroci...


Aveva sopportato la solitudine dell'isolamento. Aveva studiato potenze trascendenti, metodi di combattimento e di assassinio. Aveva sfruttato ogni momento per temprarsi, costringendosi a superare i suoi limiti. Nessuno sapeva quanto sangue aveva versato, quanto sudore aveva fatto colare a terra. Nessuno si immaginava quanto fosse sotto pressione, perché non ne aveva mai parlato, nemmeno a sua madre.


Di fronte a Xiao Moxian era sempre stato gentile e premuroso. L'aveva confortata, cercando di fare del suo meglio per condividere le responsabilità di cui si era fatta carico.


A volte, in tarda notte, avrebbe preso il ritratto di suo padre dal suo anello spaziale e avrebbe meditato di fronte ad esso.


Come un animale selvaggio in una caverna disabitata, leccandosi silenziosamente le ferite.


E per tutte queste notti interminabili e giorni, Lin Huang era diventato sempre più forte. Era diventato la stella nascente dell'umanità, l'obiettivo di molti giovani.


Forse il motivo per cui l'aveva fatto era perché inconsciamente desiderava che la gente dicesse che era davvero degno di essere il figlio di Lin Ming.


Perché non voleva gettare disonore su questo orgoglio!


E oggi suo padre era tornato.


Non solo non era morto, era tornato ancora più potente!


Il suo ritorno era già un miracolo, ma era una persona che creava sempre nuovi miracoli!


<em>Pa!</em>


Il Collegamento Spirituale delle Mille chilometri si frantumò. Gli ultimi puntini luminosi nella formazione si oscurarono e svanirono, lasciandolo solo la luce di candela.


Xiao Moxian fece un respiro profondo e si asciugò le lacrime.


In questo momento non sentiva più paura o amarezza.


Grazie a lui, questo mondo si era riempito solo con un'infinita luce calorosa.


.....


In quel momento, lontano dal pianeta Nuovo Ming, Lin Ming si destò dalla sua meditazione.


Solo tra i fiumi e le montagne, guardava le nuvole che scorrevano nel cielo. Quando osservò la vasta terra selvaggia sotto di sé, i suoi occhi si erano velati di lacrime.


In realtà un tempo aveva pensato che Xiao Moxian avrebbe potuto usare il Collegamento Spirituale delle Mille chilometri per contattarlo. Dopo che era entrato nell'universo selvaggio, ogni marchio di trasmissione del suono era stato rimpiazzato. Solo il suo marchio spirituale nell'artefatto sarebbe riuscito a trovarlo.


Ma il Collegamento Spirituale delle Mille chilometri era sintonizzato con Xiao Moxian e solo lei poteva usarlo. E dopo che era passato così tanto tempo, Lin Ming sospettava perfino che la collana potesse essersi rotta.


Ma oggi, l'ultima volta che avrebbe potuto usare il Collegamento Spirituale delle Mille chilometri, in una situazione dove non poteva trasmettere nemmeno un suono completo, Xiao Moxian aveva usato il suo spirito come mezzo e aveva trasmesso i pensieri di tutti quanti nella stanza a Lin Ming. Senza usare le parole, aveva comunicato grandi emozioni!


Queste emozioni era tutto ciò di cui Lin Ming aveva bisogno.


La sua famiglia era lì. Aveva un figlio. Xiao Moxian, Mu Qianyu, Mu Xingxuan, Lin Xiaoge erano tutte al sicuro.


Erano lì, in attesa che tornasse!


Dopo quasi settemila anni, a parte la sua prima reincarnazione che aveva passato con i suoi genitori, aveva trascorso il resto del tempo da solo, sopportando la solitudine.


Ma ora aveva trovato la sua famiglia. Sentire la loro premura era stato meraviglioso...


Durante la trasmissione, Lin Ming aveva percepito la posizione generale del marchio spirituale di Xiao Moxian quando aveva trasmesso il messaggio. Aveva già individuato approssimativamente il territorio stellare in cui erano.


Grazie all'incredibile forza della sua percezione divina, finché avesse saputo in che territorio stellare erano, non sarebbe stato difficile trovare Xiao Moxian.


Per quanto riguardava il pianeta Nuovo Ming, aveva già finito di occuparsene. Prima di attaccare, aveva usato una formazione per sigillare il pianeta. Dopo aver iniziato il suo massacro, nessuno era riuscito a scappare. Aveva trovato e ucciso tutti i saggi.


Ora non sarebbero più trapelate notizie da quest'area e ci sarebbe voluto un po' di tempo prima che i saggi potessero rispondere. Prima avrebbero sospettato che fosse accaduto un incidente e poi avrebbero mandato qui delle persone ad indagare. Data la situazione, Lin Ming non doveva preoccuparsi che il Sacro Figlio di Zaohua contrattaccasse mandando delle truppe per distruggere questo mondo.


Tuttavia, come misura di sicurezza, Lin Ming lasciò una formazione di trasmissione e una squadra della legione di Fame. Se fosse accaduto qualche incidente, lo avrebbero avvisato immediatamente e sarebbe riuscito a tornare in breve tempo.


Lin Ming si levò al cielo, volando sempre più velocemente. In un batter d'occhio sfrecciò nel vasto spazio stellato. Il palazzo di Primordius iniziò a roteare attorno a lui dopo essere apparso. Lin Ming ci entrò dentro.


"Congratulazioni padrone, ha trovato la sua famiglia."


Fata Loto Blu aveva scoperto presto cos'era successo e sorrise congratulandosi: "Anche il Sacro Figlio di Zaohua dovrebbe essere vicino alla famiglia del padrone. Finché andrà lì, allora trovare il Sacro Figlio di Zaohua sarà come rubare le caramelle ad un bambino."


Lin Ming sorrise. In quasi settemila anni, non aveva mai mostrato un sorriso così contento.


.....


Quel giorno, nella nebulosa oscura, anche la base di Xiao Moxian era piena di entusiasmo.


Le notizie del ritorno di Lin Ming non erano state annunciate, ma la gente aveva saputo che c'era stata una grande vittoria nel pianeta Nuovo Ming e che presto alcuni guerrieri impareggiabili sarebbero arrivati nella galassia del Drago Nascosto per unirsi a loro.


Non c'erano notizie più entusiasmanti di queste. Se non altro, il problema con il pianeta Nuovo Ming era stato risolto, così non ci sarebbero state altre preoccupazioni; non avrebbero dovuto preoccuparsi che il Sacro Figlio di Zaohua lo prendesse in ostaggio.


Bisognava sapere che alcuni cittadini del pianeta Nuovo MIng avevano stretti rapporti con i discepoli del palazzo della Fata Demoniaca. Alcuni di loro erano perfino membri della loro famiglia.


Xiao Moxian si fece un bagno presto e si diede una rinfrescata. Si tolse l'armatura e indossò un maestoso e lussuoso abito nero. Mentre si stava pettinando meticolosamente i capelli, se li raccolse e si mise una forcina con l'immagine di una fenice.


Dopo essersi vestita, Xiao Moxian sembrava una bellezza da dipinto.


Allo stesso modo, anche Mu Qianyu e Qin Xingxuan si stavano preparando di fronte allo specchio di bronzo. Si erano vestite e truccate per un'ora intera, aiutandosi l'un l'altra. Dall'ultima volta che avevano visto Lin Ming e dopo tutte le difficoltà seguenti, non potevano nemmeno ricordarsi quando ci avevano messo così tanto tempo a vestirsi.


Le due donne si osservarono con attenzione l'un l'altra, anche sistemando le forcine delle altre se fossero state lievemente storte.


Lo fecero tutte contente. Erano incredibilmente contente.


Dopo aver finito, Xiao Moxian passò l'ordine di preparare un banchetto per accogliere Lin Ming.


Ma quando il banchetto era stato preparato solo per metà, la formazione di occultamento della loro base tremò silenziosamente. Xiao Moxian alzò lo sguardo e vide un'enorme fortezza sfrecciare nel vuoto, apparendo all'orizzonte come una montagna torreggiante.


Quando i discepoli del palazzo della Fata Demoniaca videro il castello, rimasero tutti sbalorditi.


Xiao Moxian si riempì di emozione e i suoi occhi si velarono di lacrime brillanti. Anche se questa fortezza nera si era trasformata, era riuscita comunque a riconoscere il palazzo di Primordius!


In passato, quando lei e Lin Ming erano stati costretti a rifugiarsi nella Cresta del Cimitero degli Dei da Tian Mingzi, durante quel momento critico, Xiao Moxian aveva radunato il coraggio per liberarsi dalle catene imposte dalla sua famiglia e dalla sua razza, concedendosi a Lin Ming... Per lei il palazzo di Primordius aveva un significato profondo.


In quel momento, si rallegrò della decisione che aveva fatto in passato.


Quando il palazzo di Primordius si fermò, Xiao Moxian non riuscì più a rimanere ferma e iniziò a volare. In lontananza aveva visto un uomo vestito di nero sopra il palazzo di Primordius, stava sorridendo mentre la guardava.


Sotto il cielo cupo pieno di stelle, i suoi lineamenti taglienti e distinti, i suoi occhi brillanti, il suo aspetto sbalorditivo, tutto diventò un'immagine che si sarebbe ricordata per sempre...
                                


                                



