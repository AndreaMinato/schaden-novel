---
title: Capitolo 2048 – Fine
pubDate: 2025-12-15T08:37:10.490Z
tags:
    - mw
---


<em>Capitolo regolare,
9 capitoli in coda (9 Paolo), 0/5
-Schadenfreude</em>


La Luce Distruttrice insieme alla legione di Zaohua furono completamente sovrastati dall'ondata di energia scagliata dall'alleanza umana. La barriera difensiva creata dalla legione cedette come una bolla di sapone. Anche da trilioni di chilometri di distanza si poteva vedere una luce brillare in lontananza, sembrava un'enorme stella che era scoppiata per trasformarsi in una supernova.


Le ondate di energia si diffusero nella nebulosa oscura, distruggendo completamente i territori stellari circostanti e illuminando ancora di più lo spazio!


L'asso nella manica degli eserciti saggi, la legione di Zaohua, era completamente rovinato. Non rimanevano nemmeno metà delle loro navi spirituali. Il Palazzo Celeste di Zaohua era riuscito a rimanere intatto. Anche se era al centro del raggio, non era crollato perché era un tesoro spirituale da Vera Divinità. Ma le navi spirituali nelle centinaia di chilometri attorno erano state ridotte in cenere.


Anche quelle molto lontane e relativamente in buone condizioni erano state danneggiate gravemente dall'esplosione. La forza combattiva di queste imbarcazioni si era quasi azzerata.


In realtà il colpo fatale era l'impatto sul loro morale. La legione di Zaohua era come una tigre feroce che discendeva da una montagna, era assolutamente sicura della sua forza e delle sue capacità di vincere. Era un esercito terrificante che non temeva nemici.


Ma quel colpo di prima aveva fatto crollare completamente la loro arroganza e la loro sicurezza.


Erano stati sconfitti, assolutamente sconfitti!


Anche i diversi Empirei di massimo livello che stavano fronteggiando Lin Ming provarono terrore nei confronti di quest'uomo che sembrava un demone. Questo Lin Ming era troppo spaventoso, semplicemente imbattibile!


E mentre i saggi erano demoralizzati e desideravano ferventemente di ritirarsi, il morale dell'umanità era arrivato al suo picco!


L'attacco totale di prima aveva fatto ribollire il loro sangue!


I praticanti di arti marziali umani che avevano bruciato la loro essenza di sangue sarebbero dovuti essere esausti visto che avevano consumato troppa vitalità, ma grazie a questa grande vittoria, erano follemente entusiasti.


"Fratelli, carica!" Ruggirono selvaggiamente gli ufficiali del palazzo della Fata Demoniaca. I soldati sembravano lupi affamati che avevano visto carne fresca, sciamarono in avanti.


La bandiera del palazzo sventolava in alto. La Fenice Oscura nel Nirvana ricamata sul tessuto sembrava aver preso vita. Guidò la rabbia dell'esercito umano, infilzando la legione di Zaohua come una lama affilata!


La legione di Zaohua era l'esercito più potente dei saggi, ma era stato inaspettatamente sconfitto dal brutale assalto del palazzo della Fata Demoniaca.


L'esplosione aveva distrutto la loro formazione. Ora ogni nave spirituale doveva operare indipendentemente, rendendo ancora più caotico il campo di battaglia. E, aspetto più importante, secondo la formazione originaria, le navi spirituali più potenti erano le più vicine al centro del campo di battaglia. Così avrebbero potuto sostenere meglio la squadra d'assalto principale.


Quando il raggio di energia era esploso, le navi vicine al centro avevano ricevuto l'impatto maggiore e di conseguenza erano state quasi tutte distrutte.


Le navi spirituali più lontane che erano sopravvissute all'esplosione erano molto più deboli. Si poteva dire che la legione di Zaohua avesse perso quasi tre quarti della sua forza totale.


Luce divina sfrecciò e le esplosioni accesero lo spazio. Il palazzo della Fata Demoniaca avanzò con uno slancio inarrestabile e la legione di Zaohua continuava a ritirarsi sconfitta.


In quel momento, dall'altra parte del campo di battaglia, la carne e il sangue di Fame sotto i piedi di Lin Ming era ancora intrecciata con la personificazione dell'abissale del Sacro Figlio di Zaohua. Stava risucchiando un'enorme quantità di carne ed essenza di sangue!


Il Sacro Figlio di Zaohua fece una smorfia orribile.


Lin Ming poteva divorare e controllare la carne e l'essenza di sangue di Fame. Anche se avesse avuto il marchio del Sovrano dei Saggi, sarebbe stato comunque inutile!


Il Sacro Figlio di Zaohua non sapeva come ci fosse riuscito, ma ormai non era più importante perché era stato messo all'angolo!


Non era come Fata Loto Blu, una persona con una maestra disposta a danneggiare la propria coltivazione per proteggerla e formare un'incarnazione. Come poteva l'ambizioso Sovrano dei Saggi fare anche solo un sacrificio per aiutare il suo discepolo? Per lui tutti gli altri erano solo delle pedine.


Così al Sacro Figlio di Zaohua non rimanevano più assi nella manica.


Forse anche se ne avesse avuti, sarebbero stati solo giocattoli di fronte a Lin Ming.


In quel momento il Sacro Figlio di Zaohua assaporò cos'era la vera disperazione!


Poteva sentire che Lin Ming non stava solo risucchiando la carne e l'essenza di sangue di Fame, ma anche le sue!


Non era diverso da un prigioniero con un'emorragia. Poteva solo fissare impotente il sangue che scorreva, aspettando la morte.


Perire così avrebbe fatto impazzire chiunque!


Il Sacro Figlio di Zaohua si infuriò. Iniettò più che poteva la sua forza spirituale nel corpo di Fame, cercando di competere con Lin Ming per controllarla.


Tuttavia, nel momento in cui toccò la forza spirituale di Lin Ming, sbiancò e tremò. Iniziò a colargli sangue dal naso.


La differenza tra la sua forza spirituale e quella di Lin Ming era troppo grande!


Inoltre il punto cruciale era che la sua forza spirituale non aveva mai potuto controllare la personificazione di Fame. Poteva a stento dirigerla indirettamente usando il marchio spirituale del Sovrano dei Saggi. C'era una differenza abissale in confronto a Lin Ming che possedeva l'anima di Fame!


Con un ruggito, il Sacro Figlio di Zaohua balzò dal corpo di Fame!


Brandì uno spadone e menò un fendente verso Lin Ming. In quell'istante, essenza astrale dorata fuoriuscì dal suo corpo, sembrava che stesse bruciando un sole nel suo corpo.


La sua aura cambiò. La sconfinata luce stellare attorno a lui si deformò, radunandosi verso di lui. L'energia primaria dell'universo, la polvere cosmica, stava attirando ogni forma di energia.


Questa era la Divina Arte di Zaohua. Una volta che fosse stata usata, poteva appropriarsi della buona fortuna del mondo. In altre parole, si stava appropriando dell'energia spirituale e della vita del mondo!


Un praticante di arti marziali esperto in quest'arte poteva convertire questa energia nella sua forza, usandola per distruggere i suoi nemici.


Il Sacro Figlio di Zaohua l'aveva coltivata ad un livello estremamente elevato. Una volta che l'avesse usata, nemmeno un Empireo di livello inferiore avrebbe potuto resistergli. Questo perché la Divina Arte di Zaohua avrebbe troncato la connessione del nemico con l'energia del mondo, portandola via brutalmente!


Solo un Empireo di massimo livello sarebbe riuscito a resistere a stento a questo attacco.


Ma Lin Ming poteva sconfiggere facilmente Empirei di massimo livello!


Questo era il divario tra i due!


Anche Lin Ming aveva attaccato, ma usò la carne e il sangue di Fame sotto di lui!


Decine di tentacoli draconici sfrecciarono verso il nemico!


Gli occhi del Sacro Figlio di Zaohua erano diventati rossi come il sangue. Poteva usare la Divina Arte di Zaohua per assorbire l'energia primaria dell'universo, ma era impossibile usarla per rubare la forza di Fame!


Questa era la differenza di livello che c'era tra di loro.


Schivò le decine di tentacoli ma, con sua sorpresa, scoprì che le capacità di Lin Ming di controllare la personificazione di Fame erano superiori alle sue!


Ogni tentacolo di Fame sembrava vivo, come se avesse i suoi pensieri e le sue sensazioni. Coordinavano i loro attacchi senza mostrare nessun punto debole.


Il Sacro Figlio di Zaohua evitò oltre una decina di attacchi, ma poco dopo la sua velocità rallentò appena e un tentacolo draconico lo colpì alla schiena!


<em>Puff!</em>


Il Sacro Figlio di Zaohua sputò una boccata di sangue. Gli organi nel suo corpo furono scossi mentre veniva scaraventato all'indietro.


In quel momento, il Sacro Figlio di Zaohua era pieno di vergogna e umiliazione. Lin Ming aveva rubato la personificazione di Fame e poi l'aveva usata per affrontarlo!


Aveva mobilitato le diverse legioni nella Convocazione dei Saggi per aspettare Lin Ming, ma questi eserciti erano stati completamente sconfitti.


Aveva condotto la legione di Zaohua, l'asso nella manica dei saggi, per accerchiare Xiao Moxian. Ma alla fine era stato annientato!


E dall'inizio alla fine, il Sacro Figlio di Zaohua non aveva mai davvero combattuto contro Lin Ming. Lin Ming era rimasto sul posto senza muoversi, prendendo gradualmente il controllo della personificazione di Fame!


Il Sacro Figlio di Zaohua si era precipitato contro Lin Ming, ma Lin Ming aveva usato solo Fame per affrontarlo.


Proprio come aveva detto prima, Lin Ming non lo considerava un suo rivale e lo stava dimostrando.


Umiliazione, frustrazione, disperazione, il Sacro Figlio di Zaohua impazzì nei suoi ultimi momenti. Bruciò più che poteva la sua essenza di sangue, ma non importava quanto attaccasse, tutto ciò che lo accolse furono i terrificanti tentacoli draconici!


Ce n'era un'infinità, anche se il Sacro Figlio di Zaohua li avesse tagliati, sarebbero ricresciuti rapidamente. Poi sarebbero stati riassorbiti dal corpo di Fame. Era semplicemente un mostro impossibile da uccidere.


Inoltre Lin Ming stava assorbendo sempre più carne e sangue di Fame e così i tentacoli stavano diventando sempre più spessi e numerosi!


Il Sacro Figlio di Zaohua era coperto di sangue. I suoi organi erano danneggiati ed era pieno di ferite.


I suoi movimenti gradualmente rallentarono. Sapeva di essere sull'orlo della morte.


Durante i suoi ultimi momenti, il Sacro Figlio di Zaohua sorrise con amarezza. Usò l'essenza estrale che gli rimaneva per inondare i suoi arti. Questa energia iniziò a ribollire come magma...


"Vuoi implodere?"


Una luce fredda brillò negli occhi di Lin Ming. Come poteva permettergli di fare ciò che desiderava. Il Sacro Figlio di Zaohua gli sarebbe stato ancora molto utile.


<em>Woosh!</em>


Un filo di forza spirituale sfrecciò dalla fronte di Lin Ming come la spada di una divinità, trafiggendo il mare spirituale del Sacro Figlio di Zaohua con una velocità inconcepibile.


Per un istante, l'energia radunata nel saggio si bloccò. Poi uno spesso tentacolo si precipitò in avanti e lo morse!


<em>Puff! Puff! Puff!</em>


Immediatamente centinaia di tentacoli spessi quanto vermi scavarono nel corpo del Sacro Figlio di Zaohua e iniziarono a succhiare come sanguisughe la sua carne, l'essenza di sangue e la sua energia!


Il Sacro Figlio di Zaohua strabuzzò gli occhi e mostrò uno sguardo spento. In quel momento non era diverso da un cadavere vivente.


In questi ultimi momenti, poteva sentire come la personificazione di Fame lo stava divorando!


Il Sacro Figlio di Zaohua aveva controllato per molto tempo la personificazione di Fame e l'aveva usata per inghiottire una quantità incalcolabile di vite ed energia. Alla fine era finito per diventare del cibo anche lui. Era proprio ridicolo!


Lentamente, il corpo del Sacro Figlio di Zaohua si rinsecchì. La sua pelle diventò rugosa e i suoi occhi si incavarono.


La carne e il sangue di Fame si contorse e spostò il saggio nel palazzo di Primordius...
                                


                                



