---
title: Capitolo 2056 – La Restrizione delle Nove Stelle
pubDate: 2025-12-15T08:37:10.492Z
tags:
    - mw
---


<em>Capitolo sponsorizzato, ringraziamo Paolo!
3 capitoli in coda (3 Paolo), 0/5
-Schadenfreude</em>


"Andiamo a dare un'occhiata!"


Mentre Piaoyu parlava, il vortice yin yang si espanse, diventando sempre più grande. Stava già coprendo una regione di 100.000 chilometri e poteva avvolgere un intero pianeta.


"Questo fenomeno... è davvero speciale... questo moccioso!"


Ansimò il Re Divino Tiangang. Non poteva che riconoscere la superiorità del fenomeno di Lin Ming rispetto a quello che aveva manifestato lui in passato. Generalmente parlando, il fenomeno dell'avanzamento di un Empireo era la rivelazione delle leggi coltivate dal praticante di arti marziali o dei tipi di energia che usava.


Questo perché quando un coltivatore diventava un Empireo, le leggi che praticava si sarebbero sublimate, diventando una parte del Dao Celeste.


Naturalmente il Dao Celeste era diviso in livelli superiori e inferiori. Esisteva il Dao Celeste di un grande mondo e i 33 Dao Celesti, e altro ancora. Il Dao Celeste di un Empireo consisteva solo in una piccola parte di ciò in cui si specializzava e quella sezione sarebbe stata solo di livello inferiore per il Dao Celeste.
Tuttavia era già abbastanza terrificante; significava che quando un praticante di arti marziali fosse diventato un Empireo, poteva liberarsi dalle catene della mortalità e diventare un vero e proprio sacro monarca.


Tra i tre grandi sistemi di coltivazione, ognuno dei 33 Dao Celesti rivelava un fenomeno diverso. Il Re Divino Tiangang poteva essere considerato una persona dalla vasta esperienza, ma non aveva mai visto un fenomeno del genere, né riuscì a riconoscerlo.


E in quel momento ci fu un cambiamento!


In quel vortice yin yang incredibilmente largo, iniziò a scatenarsi dell'energia e leggi del Dao Celeste si radunarono!


Gli strati di nuvole spesse crescevano, ogni filo delle nubi cupe si intrecciava con i misteriosi motivi del Dao.


Questi motivi del Dao erano multicolore e magnifici, sembravano contenere le vicissitudine del tempo, pieni di mistero, come se un qualche dio sconosciuto avesse dato loro il dono di brillare in eterno.


I motivi del Dao rotearono e il suono del Grande Dao che scorreva riecheggiò nell'aria, tuonando come una valanga.


Proprio questo ritmo del dao scioccava la mente ed era capace di disperdere l'anima.


Gli spettatori attorno sentirono una pressione terrificante.


Mentre si radunavano sempre più nuvole nere, il battito del tuono continuava a risuonare, come se un qualche re divino impareggiabile stesse battendo dei tamburi da battaglia.


Questi motivi del dao si intrecciarono nelle nuvole nere e formarono un fulmine cremisi!


La saetta rossa conteneva un'energia infernale soverchiante. Accompagnata da sconfinate leggi del Grande Dao, ululò sopra la testa di Lin Ming!


Ondate di fulmini battevano nel cielo, ogni filo elettrico era spesso quanto una montagna mentre percorreva il territorio stellare.


Onde soniche del Grande Dao continuarono a riecheggiare, come il suono originale dell'universo stesso, la campana del crepuscolo assordante.


"Una tribolazione celeste! Quando un praticante di arti marziali diventa un Empireo deve affrontare una tribolazione celeste e ora è arrivata! Contiene i veri suoni del Grande Dao ed è intrecciata con i fulmini creati dalle leggi!"


I molti coltivatori presenti sentirono quanto era terrificante questa tribolazione.


La maggior parte di loro erano membri d'élite dell'umanità e sapevano che quando un praticante di arti marziali avanzava allo stadio di Empireo, le sue leggi si sarebbero sublimate, raggiungendo lo stesso livello della volontà del Dao Celeste e le sue incarnazioni sarebbero divenute il sovrano del mondo. Questa era una sfida contro il Dao Celeste, così doveva affrontare una tribolazione celeste!


Tuttavia, tra l'umanità, appariva un Empireo ogni diverse centinaia di migliaia di anni, così pochi dei presenti avevano assistito ad una tribolazione di questo tipo!


Le nuvole diventarono sempre più ricche e cupe. Tutti potevano percepire quanto era terrificante l'energia che contenevano. Molti giovani praticanti di arti marziali non riuscirono a sopportare la pressione e iniziarono ad ansimare e a deglutire, altri dalla coltivazione più debole divennero fradici di sudore e riuscivano a stento a reggersi in piedi.


Tuttavia, non importava quanto fosse difficile, non importava quanto soffrissero, resistettero con ostinazione, fissando senza battere ciglio verso le lontane nuvole della tribolazione.


Era l'avanzamento di stadio di Lin Ming, un evento raro come non mai!


In passato, quando i praticanti di arti marziali diventavano Empirei, avrebbero invitato tutti i loro buoni amici e compagni, inclusi perfino i loro discepoli per partecipare a questa grande cerimonia. Per i giovani praticanti di arti marziali, questa era una rara occasione fortunata!


Questo perché quando un Empireo superava una tribolazione, sarebbero discese le leggi del Grande Dao. Per un giovane talento questo era un battesimo mentale che avrebbe dato grandi ispirazioni, rischiarando le loro menti!


<em>Hum!!</em>


I veri suoni del Grande Dao continuarono a riecheggiare. Figuriamoci i membri della giovane generazione, perfino gli Empirei sentirono una lieve pressione. A Vasto Universo, Lan Xin e agli altri venne la pelle d'oca. Quando guardavano queste nuvole, perfino loro ottennero qualche ispirazione.


Le leggi coltivate da un Empireo erano per lo più stabilite e così ottennero meno benefici. Chi ci guadagnava davvero erano i Re del Mondo e i Grandi Re del Mondo!


Le loro coltivazioni erano superiori a quelle dei membri della giovane generazione e la loro comprensione del Dao Celeste era ancora superiore. Mentre ascoltavano rispettosamente il vero suono del Grande Dao, ebbero la sensazione di venire depurati dalla sorgente più limpida, la loro comprensione fu raffinata da innumerevoli martelli, diventando ancora più forte e resistente.


In particolare, prima di questa tribolazione celeste, alcuni Grandi Re del Mondo che erano vicini allo stadio successivo ebbero la sensazione di sentire innumerevoli Supremi sussurrare i segreti del Grande Dao nelle loro orecchie. Alcuni enigmi che li avevano ostacolati da tempo mostrarono segni di cedimento.


Visto che Lin Ming stava attraversando una tribolazione celeste, il cielo sopra la strada confusa per diventare un Empireo sembrò rischiarirsi, illuminando la via davanti!


Questa era un'occasione fortunata inestimabile. Così molti Re del Mondo impazzirono di gioia, desideravano tutti poter tuffarsi nelle nuvole della tribolazione!


Naturalmente quelle nubi erano troppo terrificanti. Se si fossero davvero precipitati dentro, sarebbero stati disintegrati all'istante.


"Questo moccioso! Ha attirato le nuvole della tribolazione dei 33 Cieli! Questa è la tribolazione celeste di più alto livello e, dal suo aspetto, sembra possedere il tipo di potere più terrificante."


Disse pensieroso il Re Divino Tiangang.


La risposta di Piaoyu fu molto più lenta. "Data la sua forza, sarebbe strano se non attirasse le nuvole della tribolazione dei 33 Cieli. Queste nuvole sono terrificanti, ma probabilmente non gli faranno niente. Anzi sarà un'occasione per lui. Userà questa tribolazione celeste per temprare il suo corpo e consolidare le sue fondamenta. Questa sarebbe la scelta migliore per lui."


Tiangang si incupì sentendo queste parole. Quando un Empireo superava una tribolazione celeste, era un'occasione fortunata per gli spettatori, ma naturalmente chi ne beneficiava di più era chi la superava.


Più era terrificante la tribolazione, più grande era l'occasione fortunata. Paragonandola alle nubi che aveva attirato in passato, Tiangang capì di essere di gran lunga inferiore a Lin Ming. Questo gli lasciò una strana sensazione.


In quel momento, sotto la divina luce della tribolazione celeste, ogni pollice della pelle di Lin Ming iniziò a brillare.


Illuminato da un bagliore sconfinato, sembrava un grande sole che fluttuava nel cielo. Non importava quanto fosse potente la tribolazione, non sembrava influenzarlo; non batté nemmeno ciglio.


<em>Rumble rumble rumble!</em>


La tribolazione si avvicinò. Il potere che fermentava nelle nuvole stava diventando sempre più terrificante. In quel momento, un Empireo più debole avrebbe già sfidato le nuvole della tribolazione in anticipo.


Nessuno pensava che Lin Ming fosse debole. Avrebbe aspettato finché le nuvole della tribolazione non fossero fermentate fino al limite prima di affrontarle.


"È quasi al limite!"


"Finalmente sta per inizaire!"


Ormai le nubi nel cielo si erano espanse fino a raggiungere diverse centinaia di migliaia di chilometri, coprendo l'intera regione del territorio stellare!


L'energia contenuta all'interno era già satura. Anche se si stava radunando sempre più energia primaria del cielo e della terra, era poco in confronto a quella che c'era già.


Secondo le loro esperienze precedenti, la tribolazione celeste stava per cominciare!


A questo punto, figuriamoci i membri della giovane generazione, anche l'Imperatore Shakya, il Monarca Demoniaco Oscuro e gli altri trattennero il respiro, completamente concentrati su ciò che stava accadendo.


Ma sotto le nuvole delle tribolazioni, Lin Ming non si era ancora preparato a resistere. Non aveva nemmeno alzato lo sguardo. Era concentrato solo ad assorbire il mistico potere delle leggi per stabilizzare ulteriormente il suo mondo interno.


Nel caos, le energie dello yin e dello yang sembravano evolvere in ogni creatura vivente.


Il potere del divino lucente e chiaro si levò al cielo, condensandosi in nuvole d'auspicio.


Il potere intenso e pesante dei demoni sprofondò verso il terreno, formando continenti color rosso sangue che si estendevano all'infinito.


Le leggi circostanti diventarono sempre più condensate e perfette.


All'improvviso Lin Ming spalancò gli occhi. Il suo sguardo sembrava contenere un caos nero come la pece che divorava ogni cosa. Perfino un Empireo di livello inferiore sarebbe rimasto scosso guardandolo, avrebbe avuto la sensazione che la sua anima sarebbe stata attirata via per essere assorbita.


Lo slancio vasto e soverchiante di questa tribolazione era semplicemente senza precedenti.


Era difficile immaginare cosa sarebbe successo quando Lin Ming l'avesse superata.


Ma in quel momento avvenne un altro cambiamento!


Lin Ming sospirò, emettendo dei fulmini. Con un ruggito profondo, la galassia attorno tremò.


Il suo corpo iniziò ad emanare un'aura potente. Fili di luci schizzarono da ogni suo poro, formando rune mistiche a mezz'aria. Questi segni si trasformarono in catene che ondeggiavano avanti e indietro tra le sconfinate nuvole della tribolazione.


Alcuni praticanti di arti marziali non poterono trattenersi dal chiedere: "Cosa sta facendo?"


Proprio mentre erano tutti perplessi, le meravigliose fluttuazioni del Grande Dao apparirono nella tribolazione celeste.


Scie di spazio stellare cominciarono ad apparire tra le nubi.


Era uno spettacolo mozzafiato. Parte delle nuvole della tribolazione si stavano trasformando in un cielo stellato.


Nove stelle titaniche apparirono, emanando l'aura delle leggi del Grande Dao.


Il bagliore cadde su Lin Ming, bagnandolo.


"Cosa..."


Tutti guardarono il fenomeno con attenzione. Videro che le nove stelle sembravano imprigionate da delle catene che si intrecciavano come draghi rossi.


Queste catene emanavano una forza mistica irresistibile che ostacolava la luce divina dei nove astri.


"Sono le Nove Stelle del Palazzo del Dao. Questo..."


Molti dei praticanti di arti marziali presenti erano molto esperti e così naturalmente riconobbero subito il sistema di coltivazione.


Ma la persona che aveva capito di più della loro natura in realtà fu il Re Divino Tiangang.


In quel momento, ciò a cui le persone prestavano più attenzione non erano le Nove Stelle del Palazzo del Dao, ma alle catene rosso scuro che le legavano!


Da lontano, queste catene sembravano estremamente sottili, insignificanti in confronto alle stelle incandescenti. Tuttavia la luce spirituale intrecciata tra di loro era sconvolgente!


"Questo è..."


Nel Monte Potala, gli occhi vecchi del Grande Budda Senza Limiti iniziarono a brillare!


Il Grande Budda Senza Limiti era già vecchio. Anche se era un Empireo di massimo livello, in termini di forza era molto inferiore all'Imperatore Shakya. Tuttavia possedeva un'enorme quantità di informazioni. Quando vide queste catene divine rosso scuro, pensò subito alle Nove Stelle del Palazzo del Dao che erano state inghiottite da Fame 3,6 miliardi di anni fa!


In realtà Fame non aveva divorato le 33 leggi del Dao Celeste, aveva inghiottito il destino che collegava l'umanità alle Nove Stelle del Palazzo del Dao, il nesso causale che connetteva le due.


E questa sorta di divoramento in realtà era un tipo di legge. Queste leggi si intrecciavano alle catene divine che imprigionavano la luce astrale, facendo sì che i coltivatori umani non potessero essere illuminati dalle Nove Stelle del Palazzo del Dao.


Per questo motivo, fin da 3,6 miliardi di anni fa, i praticanti di arti marziali umani che avevano coltivato le Nove Stelle del Palazzo del Dao si erano quasi estinti!


"Allora è così!"


Mormorò Sogno Divino. Nel suo sguardo normalmente tranquillo apparirono delle increspature, mostrando quanto era difficile per lei mantenere la compostezza.


In quel momento aveva finalmente capito che sorta di rapporto legava Fame alle Nove Stelle del Palazzo del Dao e alle Nove Divine Trasformazioni che il Sovrano dei Saggi Zaohua desiderava cambiare!
                                


                                



