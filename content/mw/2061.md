---
title: Capitolo 2061 – Le Condizioni di Lin Ming
pubDate: 2025-12-15T08:37:10.493Z
tags:
    - mw
---


<em>Capitolo sponsorizzato, ringraziamo Paolo!
1 capitoli in coda (1 Paolo), 0/5
-Schadenfreude</em>


"Scambio..."


La Regina Divina Piaoyu osservò Lin Ming con uno sguardo affilato come una freccia. Lo fissò, ma lui ricambiò senza paura, parlandole con calma.


"Che giovane valoroso, non temi che i pesci muoiano e io non ho paura che la rete si rompa. Dato che non possiamo metterci d'accordo, combattiamo qui!"


Mentre parlava, Piaoyu emise un intenso intento omicida. Ondate di piume caddero dal cielo; era il campo di forza di Piaoyu!


Questo campo di energia poteva coprire facilmente un'area di diverse centinaia di migliaia di chilometri, anche un milione. Copriva facilmente questo territorio stellare, avvolgendo l'intera base umana!


Finché le Vere Divinità e Lin Ming avessero combattuto qui, sarebbe stato un disastro per le flotte umane!


Tuttavia, mentre il campo di forza di Piaoyu si allargava, iniziò ad apparire nebbia nera nel territorio stellare. La foschia era incredibilmente densa, ogni filo era pesante quanto una stella. Dopo la sua comparsa, lo spazio attorno diventò incredibilmente denso, perfino il campo di forza della Regina Divina Piaoyu poteva coprirlo!


Questo era lo spazio primordiale di Lin Ming!


L'energia primordiale derivava dal caos della formazione dell'universo. Conteneva un'infinità di materiali e tutto il creato si era evoluto da essa.


Lo spazio primordiale attorno a Lin Ming era cambiato. Lin Ming ci aveva fuso le leggi Asura. Integrandolo con le leggi più alte dell'universo, la sua qualità era aumentata drasticamente!


Nonostante l'energia e la materia che la componevano fossero le stesse, dopo essere state guidate da leggi diverse, potevano mostrare una forza completamente differente.


Questa era la differenza tra un dardo di alta qualità scagliato da un arco ordinario e quello tirato da un arco divino senza pari. C'era un divario abissale.


"Mm?" Piaoyu si accigliò.


In quel momento uno strato color arcobaleno apparve sopra lo spazio primordiale di Lin Ming!


Dopo che fu coperto da questo strato di luce era effimero come un sogno, splendido e irreale, l'incredibile campo di forza primordiale mostrò infiniti cambiamenti quasi impossibili da gestire. Era apparso lo spazio di Sogno Divino!


Lin Ming e Sogno Divino, i loro due campi di forza si fusero insieme, diventando inamovibili come una montagna eterna. Il campo di forza di Piaoyu non poté più avanzare, anzi, fu costretto a ritirarsi più volte!


Finché il campo di forza delle piume divine non poteva coprirle, le flotte umane avrebbero potuto sicuramente scappare attraverso le fenditure dello spazio primordiale. Per quanto riguardava Sogno Divino e Lin Ming, dovevano solo persistere per un po' di tempo, aspettando che tutti se ne andassero per poi combattere contro Tiangang e Piaoyu senza mostrare nessuno scrupolo!


Vedendo Piaoyu in difficoltà di fronte all'attacco di queste due persone, il Re Divino Tiangang fece una smorfia. Non era esperto di campi di forza. Anche se possedeva un fisico incredibilmente potente e forza fisica, era difficile per lui intervenire e aiutare Piaoyu.


Tiangang disse: "Perché stai sprecando così tanto tempo a parlare con loro. Combattiamo invece!"


Per i praticanti di arti marziali, le parole erano solo inutili.


Tutto ciò che importava era la forza!


Anche se non avessero potuto uccidere questi due, era più che sufficiente metterli in difficoltà.


I coltivatori erano tutti orgogliosi. Se le loro tecniche fossero state inferiori, allora non avrebbero avuto altra scelta se non riconoscere la loro debolezza e cedere.


Ad esempio, se Lin Ming fosse stato sconfitto disastrosamente da Tiangang e Piaoyu, allora sarebbe stato costretto inevitabilmente a liberare Xie Yue, Aori e Loto Blu senza che gli venissero offerte delle condizioni. Altrimenti tutti avrebbero solo pensato che Lin Ming fosse un cattivo perdente dall'atteggiamento vergognoso.


Tuttavia Piaoyu guardò Lin Ming e disse: "Quali sono le tue condizioni?"


Piaoyu stava cedendo e aveva intenzione di iniziare delle trattative con Lin Ming?


Tiangang rimase sbalordito. Perfino i praticanti di arti marziali umani ne furono sorpresi.


Piaoyu e Tiangang all'inizio si erano precipitati minacciosamente verso la galassia del Drago Nascosto. In base ai conflitti passati tra umani e saggi, allora Tiangang e Piaoyu avrebbero dovuto iniziare un massacro nella galassia del Drago Nascosto e avrebbero dovuto portare via Fata Loto Blu usando la loro forz assoluta.


Se non altro avrebbero dovuto usare la loro potenza per minacciare gli umani e costringerli a liberare i loro prigionieri. Dopodiché se ne sarebbero potuti andare e forse nel frattempo avrebbero anche potuto mostrare le loro capacità affrontando Sogno Divino e gli altri.


Ma sarebbe stato troppo umiliante se Piaoyu e Tiangang avessero dovuto pagare un certo prezzo per ottenere la liberazione di Loto Blu, Xie Yue ed Aori. Erano due Vere Divinità e c'era una sola Vera Divinità nemica!


Tiangang non credeva che Piaoyu avrebbe potuto tollerare questo insulto, anche se credeva che Lin Ming era un grandissimo talento e non avesse voluto offenderlo, anche se credeva che sarebbe stato impossibile ucciderlo visto che c'era Sogno Divino.


Ma Piaoyu era una Regina Divina ed era altera e orgogliosa nel profondo. Era impossibile per lei accettare ripetute concessioni.


Rimanere in disparte e guardare Lin Ming diventare un Empireo era un conto. Primo, perché attaccarlo allora non sarebbe stato meritevole, ma solo una scelta piena di svantaggi; secondo, attaccare un membro della giovane generazione che stava avanzando di stadio non si addice al cuore orgoglioso di Piaoyu.


Ma adesso stranamente la Regina Divina stava ancora cedendo.


In realtà era la più giovane delle tre Vere Divinità dei saggi, aveva solo 15 milioni di anni.


Quando era stata allo stadio di Re del Mondo, il Sovrano dei Saggi era diventato da tempo una Vera Divinità ed era anche il sommo monarca della sua razza.


In passato, quando il Sovrano dei Saggi stava reclutando truppe, il talento impareggiabile di Piaoyu aveva attirato il suo interesse e aveva proposto generosissime condizioni con l'obiettivo finale di farla avanzare allo stadio di Vera Divinità. Piaoyu avrebbe dovuto lasciare il suo Sect ed entrare nel palazzo di Zaohua, diventando una discepola diretta del Sovrano dei Saggi.


Tuttavia Piaoyu aveva rifiutato l'offerta ed era diventata una Vera Divinità contando sulla sua forza.


Non molti saggi sapevano di questa storia e nemmeno Piaoyu ne avrebbe parlato. Tuttavia Tiangang era già una Vera Divinità quando era successo e chiaramente era a conoscenza dell'accaduto.


Inoltre sapeva che, nonostante il Sovrano dei Saggi non avesse potuto reclutare Piaoyu, le aveva comunque dato una mano. Dopotutto la setta di Piaoyu era fin troppo debole in confronto al palazzo di Zaohua. Un'organizzazione del genere non poteva sostenere un talento del genere e permetterle di diventare una Vera Divinità.


Questo era anche il motivo per cui Piaoyu doveva un favore al Sovrano dei Saggi.


Oltre 6000 anni fa, quando la grande calamità dell'umanità era iniziata, il Sovrano dei Saggi aveva affrontato la razza degli dei primordiali. Lin Ming e la razza degli dei primordiali avevano unito le forze e, con l'aiuto dei Decreti Asura, avevano ferito il Sovrano dei Saggi. Visto che temeva l'Imperatore Spirituale, il Sovrano dei Saggi non aveva avuto altra scelta che ritirarsi nelle profondità del vuoto cercando di guarire.


Il Sovrano dei Saggi aveva chiesto a Piaoyu di intervenire e dare la caccia a Lin Ming. Il motivo per cui l'orgogliosa Piaoyu avrebbe inseguito e ucciso un Sacro Lord della giovane generazione era per via di questo favore.


Lin Ming disse: "Posso liberare Loto Blu, Xie Yue ed Aori, ma a condizione che vi ritiriate entrambi dalla guerra tra saggi e umani!"


Le parole di Lin Ming risuonarono con forza. Ma Piaoyu mostrò un'espressione gelida sentendo questi termini.


E accanto a lei, anche il Re Divino Tiangang si infuriò.


Questo Lin Ming, chi si credeva di essere? Che diritto aveva di dirlo?!


Piaoyu e Tiangang all'inizio non volevano partecipare a questa grande guerra, ma vista la richiesta del Sovrano dei Saggi e i favori che avevano ricevuto in passato, erano intervenuti con riluttanza.


Dato che erano già scesi in campo, come potevano ritirarsi solo per un discorsetto di Lin Ming, un membro della giovane generazione dei nemici? Se si fosse saputo in giro, sarebbe diventati gli zimbelli del resto dell'universo.


Anche se Piaoyu dava un'immensa importanza alla vita della sua discepola Fata Loto Blu, avrebbe comunque rifiutato condizioni del genere.


Questo era il suo principio e non poteva accettarlo.


Figuriamoci Piaoyu e Tiangang, perfino i praticanti di arti marziali umani pensarono che Lin Ming avesse esagerato un po'. Se le due Vere Divinità avessero accettato e fossero scappate con la coda tra le gambe, avrebbero potuto definirsi ancora dei coltivatori?


Vedendo l'intento omicida che ribolliva di Piaoyu, Lin Ming disse: "Non avere fretta, non ho finito di dire le mie condizioni. Una volta che vi ritirerete, lo farò anche io. E garantirò che, a parte il Sovrano dei Saggi Zaohua con cui ho un enorme conto in sospeso, non attaccherò più i praticanti di arti marziali saggi a meno che non mi offendano o non desiderino farmi del male. E una volta che il Sovrano dei Saggi lascerà l'isolamento e sarà il momento giusto, cercherò il Sovrano dei Saggi Zaohua per una resa dei conti!"


Le parole di Lin Ming furono scioccanti. Analizzandole con cautela, si potevano scoprire diversi significati.


Aveva definito lo scontro con il Sovrano dei Saggi Zaohua come un suo conto in sospeso personale, separandolo dalla guerra tra l'umanità e i saggi.


Riferendosi ad oltre 6000 anni fa, quando Piaoyu aveva dato la caccia a Lin Ming, aveva spostato la responsabilità sul Sovrano dei Saggi Zaohua e non sulla Regina Divina.


Alla fine aveva inteso che, anche se l'umanità avesse vinto, anche se Lin Ming avesse potuto raggiungere lo stesso stadio del maestro della Strada Asura, non avrebbe comunque iniziato una guerra contro i saggi, né avrebbe avuto intenzione di sterminarli dai 33 Cieli.


Questo perché aveva già promesso che, a parte il loro sovrano e altri saggi che lo avevano provocato o avrebbero cercato di fargli del male, non avrebbe attaccato nessun altro membro della loro razza.


In realtà la maggior parte dei saggi erano innocenti. Anche i guerrieri che avevano massacrato gli umani avevano comunque una loro famiglia e bambini che erano innocenti.


Lin Ming non desiderava privare innumerevoli persone dei 33 Cieli della loro vita e della loro felicità.


Questo universo era già andato incontro ad abbastanza calamità. Nella storia erano esistite innumerevoli razze che erano state cancellate dalla storia.


Anche in futuro delle razze sarebbero state distrutte per poi essere rimpiazzate da altre creature.


Ma se non altro Lin Ming non desiderava essere il colpevole dello sterminio di un'intera razza.


Per un po' tutti rimasero sbalorditi dalla sua proposta, perfino l'Empirea Sogno Divino. Ma capì immediatamente i suo piani.


Agli occhi di Lin Ming, c'era un solo vero nemico tra i saggi: il Sovrano Zaohua.


Finché si fossero occupati di loro, allora naturalmente la guerra tra l'umanità e i saggi si sarebbe conclusa.


E se non avessero potuto sconfiggere il Sovrano dei Saggi Zaohua, allora non importa quanto l'umanità avesse cantato vittoria o quante battaglie avessero concluso con successo, sarebbe stato tutto inutile!


Così per Lin Ming sarebbe stato futile intervenire nella guerra tra l'umanità e i saggi.


Si poteva perfino dire che il gioco non valeva la candela. Questo perché affrontare persone che poteva uccidere all'istante non avrebbe affinato le sue capacità.


Ciò che voleva era una sfida.


Sogno Divino ebbe il presentimento che Lin Ming se ne sarebbe andato presto.


Questa calamità non avrebbe più potuto dare abbastanza spazio a Lin Ming per crescere vista la presenza del Sovrano dei Saggi Zaohua. Ma sapeva anche che, dopo la sua partenza, sarebbe stato incredibilmente difficile per Sogno Divino affrontare da sola due nemici. Così costringere Piaoyu e Tiangang a ritirarsi era l'ultima questione di cui occuparsi prima di partire.
                                


                                



