---
title: Capitolo 2081 – Il Segreto del Libro Nero
pubDate: 2025-12-15T08:37:10.496Z
tags:
    - mw
---


<em>Capitolo sponsorizzato, ringraziamo Edoardo!
2 capitoli in coda (2 Edoardo), 0/5
-Schadenfreude</em>


Parlando con Chiaro e Inchiostro, Lin Ming riuscì a verificare i ricordi di fame e confermare ogni sorta di informazioni riguardo alla grande calamità abissale di 10 miliardi di anni fa.


10 miliardi di anni fa, la calamità dei 33 Cieli era finita grazie al Muro Eterno.


Il maestro della Strada Asura e il Sovrano Immortale avevano unito le forze, usando i loro metodi trascendenti per forgiare il Muro Eterno e bloccare l'Abisso Oscuro. Dopo aver tagliato fuori il posto da cui provenivano i mostri, avevano iniziato ad uccidere quelli rimasti.


Così avevano posto fine a questa grande calamità.


Il Muro Eterno era una barriera che solo le forme di vita intelligenti dei 33 Cieli potevano superare. Gli abissali erano sigillati fuori.


Ma il Muro Eterno non era perfetto e impenetrabile. Con il passare del tempo, sarebbero apparse molte fessure spazio temporali. Alcuni abissali erano riusciti ad attraversare queste fenditure e superare il Muro Eterno.


Più era potente un abissale, minori sarebbero state le possibilità che passasse attraverso le fessure spazio temporali.


Così, anche se alcuni abissali passati oltre fossero stati forti quanto un Empireo di massimo livello, non sarebbero riusciti a fare troppi danni nei 33 Cieli.


Ma nella storia sarebbero sempre accaduti incidenti. Miliardi di anni fa, un abissale incredibilmente terrificante era riuscito ad attraversare in qualche modo il Muro Eterno, portando una catastrofe su tutte le razze dei 33 Cieli.


Questa catastrofe continuava tuttora.


Era l'abissale Fame.


Per quanto riguardava come fosse passato attraverso il Muro Eterno, Lin Ming non era riuscito a scoprirlo. Molti dei ricordi di Fame dovevano essere nel suo corpo principale e alcune parti erano sigillate.


Lin Ming continuò ad esplorare i ricordi di Fame. Era seduto nel vuoto dello spazio stellato.


In quel momento un antico libro nero come la pece fluttuava di fronte a lui. Era il tomo lasciato dal principe imperiale Xishen.


Lin Ming sporse una mano e toccò gentilmente la copertina. Strane rune si accesero, come gli occhi di un abissale che brillavano nella notte.


Dopo aver assorbito un'enorme quantità dei ricordi di Fame e aver approfondito la sua comprensione delle leggi abissali, ora Lin Ming poteva aprire il libro nero.


Mosse silenziosamente la copertina spessa, sembrava essere sigillata da un qualche tipo di campo di forza, rendendola incredibilmente pesante.


Non era la prima volta che aveva aperto questo misterioso tomo. Ma ogni volta che lo faceva, faceva nuove scoperte.


Questo perché i testi abissali erano troppo ardui da comprendere. Provare a decifrarli con le informazioni limitate che aveva a disposizione non era affatto facile.


"La fonte dell'oscurità, il rituale abissale..."


Lin Ming lesse queste parole ad alta voce e cadde in un lungo periodo di contemplazione.


Di fronte a lui, il libro nero scintillava con luce mistica, sembrava il tomo del fato del re infernale.


Lin Ming aveva già determinato che questo libro non era un qualche raro metodi di coltivazione, né un'antica tecnica segreta, e sicuramente non era un tesoro da Vera Divinità.


Era un libro di rituali abissali e dentro c'erano testi di riti che contenevano significati profondi e simbolici.


Queste recitazioni non avevano nessun rapporto con la coltivazione, non potevano potenziare direttamente un coltivatore, ma avevano un valore straordinario.


Tra i vari abissali, c'erano sei figure incredibili simili a Fame.


Al picco della loro potenza, erano tra il picco dello stadio di Vera Divinità e il livello successivo. Erano figure inferiori solo al maestro della Strada Asura!


Erano i totem di innumerevoli diavoli dell'Abisso Oscuro, esistenze incredibilmente terrificanti.


Sotto il comando di questi super abissali c'era un'organizzazione creata dai loro discendenti. Queste organizzazioni erano estremamente potenti e contenevano innumerevoli abissali. Molti di questi mostri erano pari ad un coltivatore nelle fasi intermedie o anche superiori dello stadio di Vera Divinità.


Se queste entità di dieci miliardi di anni fa avessero attaccato a tutta forza adesso, allora sarebbero riuscite facilmente a soverchiare i 33 Cieli, distruggendo ogni forma di vita nell'universo.


In confronto a queste super organizzazioni, perfino il palazzo di Zaohua non era niente di che.


Tuttavia, durante la grande calamità di dieci miliardi di anni fa, anche le antiche razze avevano inflitto gravi danno all'Abisso oscuro. Le sei grandi organizzazioni costituivano le truppe principali e avevano sofferto le perdite più grandi. Perfino molti dei sei grandi abissali erano morti e le organizzazioni che dipendevano da loro erano quasi crollate.


Tra le sei grandi organizzazioni, ognuna di esse possedeva un libro nero del genere.


I sei tomi erano i riti cerimoniali e la cerimonia riguardava il posto più misterioso dell'Abisso Oscuro: la tomba del Dio dei Demoni.


La tomba del Dio dei Demoni era il fondamento e anche il posto più enigmatico dell'Abisso Oscuro.


Lin Ming all'inizio voleva scoprire più informazioni su questa tomba, ma non c'erano molti dati nell'anima di Fame. Se questi dati si trovavano nel corpo principale di Fame, allora non avrebbe potuto farci nulla.


Tra le sei grandi organizzazioni, il libro nero di Lin Ming apparteneva a quella di nome Eone!


Proprio come Fame, Eone era uno dei super abissali che avevano condotto una di queste grandi organizzazioni. Quando era al picco della sua forza, Eone era pari a Fame.


Il libro nero rappresentava Eone.


Ma il vero Eone era morto durante quella grande guerra di 10 miliardi di anni fa...


Lin Ming ora sospettava che, quando era entrato nella prova finale della Strada Asura per la seconda volta e aveva sottratto la reliquia demoniaca dalle mani del Sacro Figlio di Zaohua, avesse preso proprio uno dei resti di un super abissale ucciso dal maestro della Strada Asura.


Se era stato davvero un super abissale terrificante come Fame, allora naturalmente sarebbe stato impossibile che lasciasse una reliquia così piccola, Lin Ming immaginava che il maestro della Strada Asura avesse usato il corpo principale del mostro per altri scopi e che la reliquia lasciata fosse solo una piccola porzione della sua essenza.


Dopo aver trovato spiegazioni a tutte queste domande, Lin Ming chiuse lentamente il libro nero.


Si alzò e volò verso l'entrata della prova finale.


"Stai partendo?"


Chiaro e Inchiostro apparirono dietro Lin Ming.


Lin Ming annuì: "Sì..."


"Molto bene..."


Vedendo quanto era deciso, i due vecchi non dissero più nulla.


Quel giorno, Lin Ming lasciò la Strada Asura. Entrò nella Convocazione dei Saggi dal Regno Divino e poi volò dritto verso il regno delle Rovine Primordiali...


.....


Lin Ming aveva già sentito notizie riguardo al regno delle Rovine Primordiali dal giorno del duello che aveva fatto contro il Sacro Figlio di Zaohua. Era una terra incredibilmente ampia indipendente dai 33 Cieli. Celava innumerevoli occasioni fortunate e tesori.


Gran parte del motivo per cui i saggi avevano accumulato così tanta forza era correlato al regno delle Rovine Primordiali.


E oggi Lin Ming finalmente si era recato in questa terra.


Sembrava un mondo morto e immobile da lontano. Il cielo era avvolto di grigio, come se fosse coperto da un eterno crepuscolo.


Una coltre infernale copriva questo mondo, dando quasi una sensazione di soffocamento.


Naturalmente questa sorta di aura letale e pressione non potevano influenzare affatto Lin Ming. Ma un coltivatore di basso livello forse non sarebbe nemmeno riuscito a fare un passo in avanti, non importava quanto ci avesse provato.


Lin Ming attivò la forza del suo mondo interno. Il potere yin e yang si intrecciò con l'energia sconfinata dalle leggi, formando rune divine scintillanti. Come marchi multicolori incisi nello spazio, emisero un bagliore sconfinato che frantumò quest'aura mortale.


Lin Ming avanzò un passo alla volta. Lungo la strada, vide delle ossa scolorite attorno.


La maggior parte dei resti era marcito. Ossa frantumate giacevano a terra, coperte dalle chiazze del tempo. Il motivo per cui erano apparsi questi marchi era per via dell'aura letale che copriva questa terra e che poteva estrarre ogni forza vitale. Se una persona dalla vitalità del sangue instabile avesse percorso questa terra, presto si sarebbe ridotta in un cadavere rinsecchito. E il suo corpo sarebbe marcito con un ritmo incredibilmente veloce.


"Questo è quasi un mondo morto..."


Lin Ming ripensò ai ricordi di Fame e rifletté per un momento. Se un mondo fosse morto, ogni forma di vita gradualmente sarebbe morta e si sarebbe decomposta. Questa era la Distruzione di cui parlava il maestro della Strada Asura.


Ma secondo le sue intuizioni, questo mondo si sarebbe dovuto sgretolare dopo aver raggiunto un tale livello di decadimento. Perché continuava ad esistere fino ad ora?


In qualche modo, da qualche parte ci dovevano essere delle leggi che lo sostenevano, così che nemmeno la Distruzione era riuscita a sgretolare questo mondo?


Lin Ming camminava per questa terra, assaporando i frammenti di leggi che risalivano ad un'epoca remota. Questa sorta di aura silenziosa risuonava lievemente con le leggi della Morte nel suo corpo.


Morte, era silenzio.


Quando una persona moriva, sarebbe ritornata alla polvere. Quando un universo moriva, si sarebbe ridotto nel nulla.


Alla fine sarebbe rimasto solo il Nulla alla fine.


Nell'orizzonte distante si potevano vedere tempi collassati. Montagne di pietre divine erano impilate insieme. Era facile immaginare quanto fossero stati grandi e magnifici in passato.


C'erano molte di queste strutture ma nessuna di esse era intera, erano tutte rovine fatiscenti. Erano strutture create da guerrieri del passato, eppure erano state tutte corrose e danneggiate dall'inesauribile scorrere del tempo.


Ad ogni passo che faceva, Lin Ming poteva sentire increspature di potenti aure.


Erano aure lasciate da antichi Re Divini. Erano rimaste anche dopo miliardi di anni, ricordando a tutti i visitatori di quanto fossero state prospere e potenti.


Lin Ming oltrepassò un lago. La superficie era immobile come uno specchio. Dentro di esso una dea si stava facendo il bagno, il suo aspetto era splendido e il suo fascino era diabolico, era incantevole e irresistibile.


Vedendo questa scena, Lin Ming sussultò. Era sorprendente che una scena del genere apparisse in questo mondo mortalmente immobile.


Tuttavia capì subito cosa stava succedendo. Una pupilla si aprì sulla sua fronte e apparì un raggio di luce divina brillante che sfrecciò nel lago. La dea fu ridotta a pezzi, trasformandosi in un filo di strani leggi che svanirono lentamente.


Erano frammenti di leggi che si erano condensati e manifestati in realtà.


Lin Ming oltrepassò un'alta montagna. Sopra, innumerevoli demoni battevano tamburi, avvolti da fulmini mentre fremevano come l'acqua di una marea.


Il mondo interno di Lin Ming si aprì. Energia caotica si agitò, divorando tutta quest'aura demoniaca.


Nel regno delle Rovine Primordiali non esisteva un'antica aura che potesse ostacolarlo. Continuava ad avanzare senza fermarsi. Anche se sembrava lento, in realtà lo spazio aveva perso significato sotto i suoi piedi.


Camminò per sette giorni.


Durante questo periodo di tempo, vide molti saggi entrare in qualche rovina sotterranea.


Queste rovine costellavano tutto il regno. Celavano innumerevoli pericoli e molti dei saggi che entravano non sarebbero riusciti ad uscirne.


Ma c'erano sempre alcuni guerrieri che emergevano da queste rovine portando occasioni fortunate scioccanti.
                                


                                



