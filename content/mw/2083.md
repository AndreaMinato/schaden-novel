---
title: Capitolo 2083 – Ossa di Cristallo
pubDate: 2025-12-15T08:37:10.496Z
tags:
    - mw
---


<em>Capitolo sponsorizzato, ringraziamo Edoardo!
10 capitoli in coda (10 Matteo), 0/5
-Schadenfreude</em>


Camminando fin qui, Lin Ming aveva visto innumerevoli scheletri fatti a pezzi e dispersi per tutto il Muro Eterno. C'erano anche frammenti che vagavano nella tempesta e provenivano tutti da guerrieri impareggiabili. Ma erano tutti deteriorati e danneggiati, senza eccezione.


Dopo dieci miliardi di anni e in mezzo alla violenta energia della tempesta, era impossibile per uno scheletro rimanere intatto.


Ma questi resti di fronte a lui erano un'eccezione.


A chi erano appartenuti?


Lin Ming fece ogni sorta di ipotesi. Se questo scheletro non risaliva a dieci miliardi di anni fa, ma provenisse da qualcuno apparso centinaia di milioni di anni, sarebbe stato comprensibile che fosse così completo.


Tuttavia, mentre lo sondava, Lin Ming scoprì che la sua ipotesi era sbagliata. Questo scheletro si era fuso insieme all'altare, ne faceva parte come un impareggiabile cuore di una formazione. Inoltre questo altare era stato forgiato da essenza stellare e risaliva indubbiamente a dieci miliardi di anni fa.


L'essenza stellare poteva rimanere intatta anche dopo dieci miliardi di anni.


In tal caso, allora questo scheletro era stato integrato all'altare dieci miliardi di anni fa ed era questo il motivo per cui era stato preservato per tutto questo tempo.


Solo questo periodo di tempo spinse Lin Ming ad escludere molte persone. Questo scheletro doveva essere appartenuto ad una persona dalla coltivazione incredibile. Forse poteva essersi avvicinato ad uno stadio al di sopra della Vera Divinità, altrimenti sarebbe stato impossibile che il suo scheletro sarebbe rimasto così completo.


Ma perché era stato lasciato qui per dieci miliardi di anni invece di essere sepolto?


Lin Ming divenne silenzioso. In effetti non era solo questo scheletro a non essere stato seppellito. C'erano frammenti d'osso dispersi per tutto il Muro Eterno e questi resti appartenevano tutti a figure impareggiabili di dieci miliardi di anni fa che erano morte durante la grande calamità. Allora, nonostante i 33 Cieli avessero vinto, le antiche razze avevano dovuto pagare un caro prezzo per farlo.


Tuttavia ciò che lasciò perplesso Lin Ming fu che ci dovevano essere stati dei sopravvissuti tra le antiche razze, così perché non avevano seppellito gli antichi guerrieri? Come mai li avevano lasciati in questo antico campo di battaglia e in uno stato così preservato?


Perfino i mortali speravano di essere seppelliti dopo la morte. Per quanto riguardava i guerrieri impareggiabili, dopo la morte speravano di lasciare una tomba e delle eredità. Nel mondo dei coltivatori era già diventata una tradizione. Questo per far sì che le tecniche di un esperto non andassero perdute e che il suo spirito potesse essere venerato in pace.


Lin Ming sospirò profondamente, una strana tristezza agitò la sua mente. Poi esitò per un momento per poi salire sull'altare. Era segnato da macchie di sangue che formavano dei totem mistici diffusi su tutto l'altare. Anche dopo dieci miliardi di anni, questi totem emanavano ancora un'aura vasta. Non era un'aura assassina, ma un certo tipo di forza che sbalordì Lin Ming. Era una potenza avvolta da calore, dedizione e passione...


Lin Ming aveva visto ogni tipo di aura assassina, ma questo tipo di forza calorosa era rara.


Lin Ming toccò gentilmente questi marchi. Anche se era diventato considerevolmente forte, il suo sangue iniziò a scorrere più velocemente con timore reverenziale; era difficile immaginare a che livello fossero le persone che avevano lasciato questi marchi.


Lin Ming esitò lievemente, poi calpestò i totem di sangue. Nel momento in cui lo fece, sentì una strana forza sondarlo. Ebbe la sensazione che il suo intero corpo fosse diventato trasparente e che una parte di lui fosse stata individuata da questa forza. Poi... eruttò dell'intento omicida!


Questo intento omicida era simile alla sensazione che provava un mortale di fronte ad una tigre famelica. Lin Ming sussultò e trattenne il respiro!


Questo...


Lin Ming rimase immobile, facendo circolare più che poteva la sua energia con fare silenzioso per affrontare ogni possibile pericolo. Tuttavia, quando lo fece, l'intento omicida divenne sempre più terrificante, come se l'intero altare si fosse trasformato in una landa desolata infausta e infernale. Quell'amore universale, devozione e calore che aveva sentito si era trasformato in un odio soverchiante!


Lin Ming non dubitava che, non appena questo intento omicida si fosse scatenato, avrebbe lanciato un enorme attacco. Era un'aura sconvolgente, aveva la sensazione che stesse fronteggiando tutti gli antichi Re Divini che erano periti sul campo di battaglia!


Forse questa volontà l'avrebbe ridotto in cenere all'istante!


Durante questo momento critico, a Lin Ming venne in mente un'idea. Accelerò la rivoluzione del potere del divino nel suo corpo per coprire l'energia demoniaca sotto numerosi strati. Nel frattempo fece circolare la sua vitalità del sangue per sigillare l'essenza della stirpe demoniaca nel suo corpo.


Lin Ming sentì che l'intento omicida che si era fissato su di lui si era attenuato...


Strati di energia sondarono di nuovo il suo corpo, sembrava che stessero percependo cosa c'era dentro di lui e al tempo stesso esitassero. Lentamente questa forza si nascose e l'intento omicida svanì, facendo tornare tutto nel suo stato precedente.


L'aura che avvolgeva l'altare era tornata ad essere piena di amore universale, devozione e calore. Immerso in essa, Lin Ming sentì tranquillità e totale rilassamento.


Lin Ming tirò un lungo sospiro di sollievo. I palmi delle sue mani erano fradici di sudore.


Aveva intuito che la forza che l'aveva sondato prendeva di mira gli abissali.


Il potere demoniaco nel suo corpo aveva attivato la grande formazione dell'altare. Ma quando la formazione aveva finalmente determinato la sua identità, si era calmata.


Un abissale sarebbe stato ucciso all'istante se fosse venuto qui!


Dopo aver capito questo punto, Lin Ming sondò di nuovo l'antico altare con la sua percezione.


Richiamando alla memoria i frammenti dei ricordi di Fame, Lin Ming capì gradualmente cos'era successo.


Questo antico altare sopprimeva l'occhio della formazione del Muro Eterno, stabilizzandolo. E, in quanto posizione vitale del Muro Eterno, questo altare era protetto da strati di protezioni. Gli abissali non potevano avvicinarsi a quest'area.


Altrimenti, se questo altare fosse stato distrutto, allora anche il Muro Eterno avrebbe rischiato di collassare. Se fosse successo, ci sarebbero state conseguenze impensabili.


Figuriamoci il resto, solo lo scheletro di questo esperto impareggiabile era un tesoro inestimabile. Perfino dopo dieci miliardi di anni era rimasto brillante come un cristallo. Era molto più prezioso perfino di un tesoro da Vera Divinità.


Questi resti naturalmente dovevano essere protetti dalla formazione.


<em>'Questo scheletro, che sia appartenuto al Sovrano Immortale?'</em>


Pensò all'improvviso Lin Ming. Tra i guerrieri impareggiabili che esistevano dieci miliardi di anni fa gli venne in mente il maestro della Strada Asura e il Sovrano Immortale. Ma da ciò che avevano detto Chiaro e Inchiostro, il maestro della Strada Asura era ancora vivo. Allora questo scheletro poteva essere appartenuto al Sovrano Immortale.


Lin Ming si avvicinò lentamente ai resti.


Uno scheletro inevitabilmente avrebbe emanato una sensazione cupa e spaventosa. Ma per un praticante di arti marziali quest'aura non era degna di essere menzionata. Comunque, non importava come fosse uno scheletro, normalmente non avrebbe avuto un bell'aspetto.


Ma questi resti erano diversi.


Era splendido e perfetto. Ogni pollice d'osso emanava un debole bagliore, come se fosse illuminato da una tenda di luce lunare che cadeva come mercurio liquido. Le dieci dita che stringeva in devota preghiera lo faceva sembrare un angelo.


Questo era uno scheletro divino, l'arte più perfetta nell'universo.


Lin Ming rimase in silenzio per un momento. Lo sondò con cautela. All'inizio fu attento, temeva che avrebbe disturbato il sonno eterno di questo guerriero impareggiabile e che il suo mare spirituale avrebbe subìto un contraccolpo dopo aver toccato le ossa divine. Un maestro così impareggiabile di sicuro era stato molto più potente di lui e, se avesse lasciato una volontà residua o una formazione, avrebbe potuto ferire il suo mare spirituale.


Tuttavia, quando la percezione di Lin Ming raggiunse la fronte del teschio, non percepì nessuna ostilità. Anche se Lin Ming aveva assorbito essenza demoniaca, non si era trasformato in un abissale. Si limitava ad usare il potere dei demoni e non aveva cambiato l'essenza della sua vita.


Da questo punto di vista era completamente diverso dall'Empireo Primordius.


Così, quando Lin Ming aveva soppresso il potere demoniaco nel suo corpo, tutte le formazioni sull'altare si erano calmate. Così era riuscito a protendere la sua forza spirituale e toccare lo scheletro divino senza nessun ostacolo.


In quel momento Lin Ming sentì il filo di un'aura spirituale dallo scheletro. Era formidabile, misterioso, eppure tenue e puro.


Un'anima così tenera e pura non sembrava provenire da un uomo, ma da una donna.


"Donna?"


Lin Ming sussultò. Ci fu un lieve fischio e del fuoco spirituale accese le due cavità del cranio.


I due fuochi spirituali erano di colori diversi, nella cavità destra c'era fuoco nero e nell'altro era blu.


Le fiamme nere erano simili all'inferno, cupe e terrificanti, quelle blu sembravano un paradiso nascosto, pieno di vita vibrante.


Le leggi del Samsara della Vita e della Morte?"


Lin Ming ne fu scosso. Questi due fuochi spirituali simboleggiavano le leggi di più alto livello delle Sacre Scritture.


Lin Ming guardò in trance i due fuochi spirituali. Poi la luce dello scheletro aumentò. Questo bagliore si condensò gradualmente e formò piccoli puntini di luce che si diffusero per tutte le ossa.


Questi puntini erano piccoli come granelli di sabbia, si estesero per tutto lo scheletro. Quando si connetterono insieme, sembrava che lo scheletro divino fosse stato avvolto dalle fiamme, diventando sempre più cristallino.


Una persona normale non sarebbe riuscita a determinare quanto fossero importanti i puntini, ma che sorta di percezione aveva Lin Ming? Il suo sguardo iniziò a brillare quando li vide.


Cos'erano questi puntini? Erano delle condensazioni di rune di leggi. Erano rune fin troppo piccole, così sembravano solo dei puntini lucenti. Assochilometrivano a piccole scritture buddiste, si sovrapponevano chissà quante volte, impilandosi l'una sull'altra!


Quando gli antichi guerrieri impareggiabili coltivavano le leggi, queste leggi prima o poi si sarebbero trasformate in rune che sarebbero state incise nella carne e nel sangue, e perfino nei loro scheletri. Questo valeva lo stesso per Lin Ming. Dopo aver superato due tribolazioni celesti al nono stadio della Distruzione e quando era diventato un Empireo, innumerevoli rune di leggi si erano fuse nel suo organismo.


Tuttavia in realtà, queste rune di leggi non sarebbero state preservate per sempre. Quando un guerriero periva, con il passare del tempo sarebbero scomparse dal suo corpo.


Alcuni esperti impareggiabili non avrebbero voluto che le loro ossa venissero usate come strumento di coltivazione, così poco prima di morire avrebbero disperso il loro corpo e così anche tutte le rune delle leggi che possedevano.


Lin Ming stava assistendo ad uno spettacolo meraviglioso. Rune di leggi stavano apparendo su questo scheletro che risaliva a 10 miliardi di anni fa, era semplicemente inconcepibile.


Lin Ming fissò la fronte dello scheletro. Lì apparì un diagramma, un diagramma che lo sconvolse!
                                


                                



