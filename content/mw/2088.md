---
title: Capitolo 2088 – Associazione Demoniaca
pubDate: 2025-12-15T08:37:10.497Z
tags:
    - mw
---


<em>Capitolo sponsorizzato, ringraziamo Matteo!
8 capitoli in coda (8 Matteo), 0/5
-Schadenfreude</em>


Il ristorante in cui era Lin Ming si chiamava Luna di Sangue. Anche se non era considerato troppo costoso, si pagava comunque 100-200 cristalli demoniaci a pasto. Non era assolutamente una quantità che un abissale di basso livello si potesse permettere.


Fino ad oggi, Lin Ming era rimasto nella Luna di Sangue per venti giorni.


All'inizio qualche splendida cameriera succuba si era avvicinata con dei secondi fini. Ma dopo essere state rifiutate diverse volte, non lo disturbarono più. Così Lin Ming riuscì finalmente ad ottenere un po' di pace e quiete.


Sapeva che queste succube non erano dilettanti e deboli. In realtà il motivo per cui avevano cercato di sedurlo era perché desideravano il suo sangue reale.


Ogni giorno Lin Ming sarebbe entrato nella sala della Luna di Sangue e avrebbe ordinato il vino più ordinario. A parte questo non avrebbe chiesto altro. C'era cibo e, anche se era costoso, non gli destava nessun appetito. Anzi, lo nauseava.


Gli abissali di solito mangiavano insetti e bestie vive, carne sanguinante o organi di discendenti delle antiche razze come i loro cervelli e le loro ossa...


Ogni volta che Lin Ming vedeva gruppi di abissali che si radunavano insieme per mangiare la carne e bere il sangue dei membri delle antiche razze, aveva l'impulso di annientare ognuno di loro.


"Hai sentito? L'Ordine Demoniaco ha intenzione di vendere 10.000 schiavi di alta qualità. Tra di loro, 8000 sono giovani selezionate apposta per la loro bellezza. Hanno un aspetto angelico e anche il loro talento è buono. Inoltre sono tutte vergini. Sono le migliori fornaci viventi! Per quanto riguarda i 2000 maschi, possono essere delle guardie decenti. Saranno assolutamente leali una volta che riceveranno il sigillo dello schiavo."


In un angolo del ristorante, diversi abissali iniziarono a parlare mentre mangiavano carne sanguinolenta di bestie. Biascicavano e gocce di sangue colavano dagli angoli delle loro bocche.


L'Ordine Demoniaco a cui si stavano riferendo era una delle sei organizzazioni totem dell'Abisso Oscuro.


Il loro capo era... Malvagio.


Malvagio era un super abissale allo stesso livello di Fame. Dopo l'antica grande guerra, Malvagio era scomparso. Alcuni dicevano che fosse perito, ma altri pensavano che fosse ancora in agguato nell'oscurità. Questo perché, nonostante Malvagio fosse scomparso, l'Ordine Demoniaco non era crollato. Negli anni invece si era sviluppato sempre di più, crescendo sempre di più.


Miliardi di anni fa era stato l'Ordine Demoniaco a crescere un'enorme quantità di schiavi delle antiche razze e a selezionarli costantemente per allevarli. Poi li aveva liberati nelle lande selvagge, trasformandoli in prede che venivano cacciate dagli abissali.


Inoltre l'Ordine Demoniaco controllava anche oltre il 90% della tratta degli schiavi delle antiche razze. Fornaci viventi, guardie, materiali per fare esperimenti o alchimia, si poteva comprare ogni sorta di schiavo dall'Ordine Demoniaco.


I loro schiavi erano di qualità superiore rispetto a quelli cresciuti da altre organizzazioni.


Negli anni, l'Ordine Demoniaco aveva accumulato chissà quante ricchezze. Aveva esteso il suo controllo per l'intero Abisso Demoniaco. Il suo quartier generale era nel diciassettesimo strato, ma aveva anche innumerevoli fortezze sia grandi che piccole negli altri piani.


Per resistere all'Ordine Demoniaco, i membri delle antiche razze avevano organizzato moltissime rivolte negli ultimi miliardi di anni. C'erano state anche le insurrezioni degli schiavi di cui avevano parlato gli abissali.


Gli eserciti ribelli delle antiche razze un tempo avevano ucciso innumerevoli abissali. Ma in confronto all'enorme organizzazione abissale, le rivolte non erano degne di essere menzionate. Queste truppe ribelli non erano altro che uno schizzo d'acqua nell'oceano, presto si spegnevano. Per gli abissali erano solo un'occasione per allenarsi.


Questa era la sofferenza delle antiche razze.


Negli ultimi millenni, erano scoppiate rivolte su larga scala. Le insurrezioni si erano estese dall'undicesimo al quattordicesimo piano, erano su vasta scala.


Tuttavia questo solo paragonandole alle ribellioni avvenute nelle ultime decine di milioni di anni. In realtà gli abissali avrebbero potuto schiacciare questi eserciti ribelli in un attimo, non sarebbe stato diverso dal pestare uno scarafaggio o una formica; non erano degne di essere menzionate.


Nonostante l'insurrezione degli schiavi nel dodicesimo piano, il serpente bashe aveva continuato a dormire. L'Ordine Demoniaco aveva continuato a vendere schiavi. Nessuno di loro considerava minimamente l'esercito ribelle. La vendita di 10.000 schiavi sarebbe stato un incredibile affare per la città del Serpente Demoniaco. Questo perché la qualità di questi schiavi era elevata e sia gli uomini che le donne erano tutti al Lord Divino o ad un livello superiore.


Lin Ming ascoltò silenziosamente queste notizie. Poi posò un cristallo demoniaco per pagare il conto e uscì fuori.


Quando lui si alzò, diversi abissali nell'angolo della Luna di Sangue si scambiarono delle occhiate e lo seguirono silenziosamente.


Lin Ming sembrò non averlo notato. Portò del vino con sé e beveva mentre passeggiava per la città.


Gli abissali preferivano vino fermentato con il sangue e non avevano nessun interesse quelli creati usando materiali celesti. Così il livello di questi vini spirituali non poteva essere paragonato a quelli dei 33 Cieli.


Lin Ming continuò a sorseggiarlo finché non arrivò in un posto remoto fuori dalla città.


Era un buon posto dove uccidere qualcuno e derubarlo.


Gli abissali che seguivano Lin Ming si scambiarono delle occhiate, sempre più pieni di entusiasmo.


Erano demoni dalla coda lunga. Le loro teste e le loro code erano simili a quelle di un coccodrillo. Avevano una natura crudele e spietata, e divoravano fare a pezzi la loro preda. Avevano individuato Lin Ming non appena erano arrivati nella città del Serpente Demoniaco.


Per loro la stirpe di Lin Ming era estremamente allettante.


In questi ultimi giorni molti abissali lo avevano preso di mira. Nel loro mondo vigeva la legge della giungla dove il forte divorava il debole. Dopo che Lin Ming aveva nascosto la sua coltivazione e camminava in pubblico mostrando la sua stirpe reale, non sembrava diverso da un bambino che portava delle barre d'oro e passeggiava per le strade della città.


Più Lin Ming camminava, più l'ambiente attorno diventava desolato e cupo. Ma gli abissali non si insospettirono affatto, anzi divennero ancora più entusiasti. In quel momento Lin Ming si fermò e si girò lentamente.


I diversi abissali sogghignarono in modo febbrile. Ai loro occhi Lin Ming era un uomo morto che camminava.


"Moccioso, da bravo, dacci il tuo sangue e ti faremo morire in pace! Ahahah!" I diversi abissali risero, guardandolo con derisione.


Lin Ming sospirò. "Quanto siete stupidi. Continuate a morire anche quando siete sull'orlo della morte. Non vi siete resi conto che vi ho condotto qui intenzionalmente?"


Gli abissali rimasero sbalorditi.


"Cosa?"


Non ebbero tempo di pensare. Gli artigli affilati di Lin Ming squarciarono le loro gole e il sangue schizzò!


<em>Peng! Peng! Peng!</em>


Lin Ming scagliò dei pugni. Biliardi e trilioni di fili demoniaci si precipitarono avanti, trapassando direttamente i corpi degli abissali. Era il Pugno Spacca Ossa di Lin Ming.


Poi fece un cenno e apparì un vortice nero.


Le leggi del Divoramento!


Dopo aver assorbito la carne e l'essenza di sangue di Fame, incidendo le rune delle leggi di Fame nel suo corpo, Lin Ming aveva ereditato la sua abilità.


In realtà non era più accurato descrivere così l'abilità di Fame, era un tipo di talento, un talento che si poteva appropriare della forza di qualcun altro!


Ora Lin Ming stava mostrando questo tipo di talento. Gli abissali che aveva appena ucciso erano allo stadio di Sacro Lord, il più forte era al picco di questo stadio.


Lin Ming estrasse la loro forza, trasformandola in energia pura che converse nel suo corpo e nutrì il suo fisico.


Stava ancora allenando questa abilità di divoramento. Non poteva essere mostruoso come Fame e appropriarsi interamente della forza degli altri, poteva al massimo assimilarne il 70-80%. E quando la coltivazione di un obiettivo era più alta, la quantità che avrebbe assorbito sarebbe stata proporzionalmente minore.


Tuttavia era molto più veloce della sua velocità di coltivazione precedente.


Non importava che il suo tasso di assorbimento fosse minore, doveva semplicemente uccidere più abissali. Gli abissali erano i nemici mortali delle forme di vita intelligenti dei 33 Cieli, così non mostrò nessuna pietà.


Negli ultimi venti giorni, il suo talento divorante stava aumentando sempre di più. Ora Lin Ming aveva la sensazione di poter tentare di dare la caccia ad abissali allo stadio di Re del Mondo e perfino Empirei.


La velocità della sua coltivazione allora sarebbe aumentata ulteriormente.


Pensando a questo, Lin Ming sogghignò freddamente.


L'Ordine Demoniaco... sembrava un obiettivo decente!


Dopo un po' di riflessioni, Lin Ming fece un cenno e radunò le anime degli abissali. Ormai non aveva nemmeno bisogno di evocare il Cubo Magico. Con un altro cenno della mano cancellò i marchi spirituali di queste anime e poi lesse i loro ricordi in breve tempo.


Negli ultimi venti giorni circa, avrebbe letto i ricordi di ogni abissale che uccideva. La sua comprensione dell'Ordine Demoniaco si approfondiva sempre di più.


Conosci te stesso, conosci il nemico e rimarrai imbattuto in cento battaglie. Dato che aveva preso di mira l'Ordine Demoniaco, naturalmente doveva cercare ogni informazione che poteva su di loro.
                                


                                



