---
title: Capitolo 2101 – Uccidere una Vera Divinità
pubDate: 2025-12-15T08:37:10.499Z
tags:
    - mw
---


<em>Capitolo sponsorizzato, ringraziamo Regius!
11 capitoli in coda (1 Regius + 10 Matteo), 0/5
-Schadenfreude</em>


Mentre Lin Ming attivava al limite la sua potenza, lo spazio primordiale li isolava dal resto del mondo come una spessa tenda nera!


Come poteva permettere a questo abissale di scappare come voleva dal campo di forza? Ormai si era già rivelato. Aveva attirato l'abissale nel mare del vuoto e aveva anche mostrato tutte le sue tecniche di combattimento. Altrimenti, mentre avrebbe potuto sconfiggerlo, ucciderlo sarebbe stato molto più arduo.


"Non te ne andrai!"


Lo sguardo di Lin Ming traboccava di intento omicida. Non poteva assolutamente lasciare che fuggisse, altrimenti gli abissali sarebbero stati in guardia contro di lui e sarebbe stato impossibile poi entrare nella Tomba del Dio Demoniaco.


Le tre personificazioni si precipitarono in avanti insieme. Allo stesso tempo Lin Ming alzò la mano destra. Innumerevoli puntini di luce nera si radunarono nel suo palmo e crearono una nebulosa misteriosa. Dall'interno di questa nebulosa si formò un cubo nero.


Era il Cubo Magico!


Era uno strumento divino che Lin Ming aveva ottenuto all'inizio della sua avventura. Allora era in grado di utilizzare a stento i frammenti spirituali più piccoli dell'artefatto. Lentamente aveva imparato a controllarlo, usando per difendersi passivamente o anche per cercare informazioni. E ora poteva finalmente tirarlo fuori e usarlo come arma, anche di fronte ai suoi nemici.


Il Cubo Magico era il motivo per cui Lin Ming aveva osato attirare allo scoperto un abissale al livello di una Vera Divinità, la fonte della sua sicurezza!


Nel momento in cui il Cubo Magico apparì, arrivò anche Hong'er.


Stendeva le manine di fronte a sé. Dai suoi palmi schizzò pura energia spirituale che fluì tutta nell'artefatto divino.


Durante i 5000 anni in cui Lin Ming aveva coltivato nella Valle della Morte Tragica, Hong'er era rimasta nello spazio del Cubo Magico. Era una forma spirituale condensata dall'artefatto e solo al suo interno poteva crescere.


Se fosse stata nel mondo esterno, allora la sua crescita sarebbe caduta in un periodo di stagnazione come per Yu'er.


Ora, dopo 5000 anni, nonostante Hong'er non fosse cresciuta, la sua forza spirituale aveva fatto considerevoli progressi. Con lei come supporto, era molto più facile per Lin Ming utilizzare il Cubo Magico.


In un istante, un enorme vortice nero si sollevò tra il cielo e la terra. Questo mulinello sembrava poter divorare il mondo intero. Il mare sconfinato schizzò al cielo, formando una cascata che scorreva al contrario!


Un'enorme forza traente si fissò sul corpo dell'Anziano, mirava proprio alla sua anima!


Il Cubo Magico adesso stava mostrando una forza centinaia e migliaia di volte superiore a quella che aveva rivelato quando Mu Qianxue aveva bruciato la sua forza spirituale per attivarlo decine di millenni fa!


Questo era il seme di un mondo condensato da un super universo alla pari con i 33 Cieli. La sua forza era infinita, ma la quantità di poteva che poteva rivelare dipendeva dal proprietario.


La potenza di Lin Ming era superiore a questo Anziano abissale. Ora che aveva attivato il potere del Cubo Magico, la sua potenza era diventata irresistibile!


Ma non finì qui. Anche le tre personificazioni passarono all'attacco mentre il Cubo Magico stava emanando quella terrificante forza risucchiante!


La lancia del Drago Nero era stata passata alle tre copie, che si erano fuse, combinando l'essenza, l'energia e il divino, mentre brandivano la lancia del Drago Nero e miravano dritto verso il nemico!


La lancia del Drago Nero ululò. La sua luce squarciò il cielo e avanzò con uno slancio soverchiante!


In quell'istante l'abissale si incupì.


Non temeva la lancia del Drago Nero sibilante, ma il cubo nero che Lin Ming stava tenendo.


"Cosa...?!"


Sentì la sua anima che veniva risucchiata dalla terrificante forza gravitazionale del Cubo Magico e poi contorta con forza.


Questa forza sconfinata e antica gli suscitò un profondo orrore. Si ricordò di alcune leggende di cui si narrava nelle note più antiche e questo lo spaventò.


Di fronte a questa forza terrificante, si morse la lingua senza esitazione e sputò una foschia di sangue nero. In quel momento aveva bruciato la sua essenza di sangue!


"Togliti dai piedi!"


L'Anziano alzò il braccio destro. Vasi sanguigni esplosero sotto la pressione spaventosa. La sua mano insanguinata formò un artiglio e si sporse in avanti. Mentre lo faceva, del fumo nero la avvolse, era così potente che corrodeva lo spazio come acido.


Le tre personificazioni di Lin Ming attaccarono con la lancia del Drago Nero, formando un raggio brillante che impattò contro la foschia nera. Ma dopo aver toccato la nebbia, la lancia del Drago Nero rallentò all'improvviso e tremò lievemente, come se avesse perso una grande parte della sua spiritualità.


Lin Ming sussultò, questa nebbia nera era un tipo di veleno!


L'abissale stesso secerneva il veleno, era una delle leggi del veleno più tossiche dell'Abisso Oscuro.


Questo veleno poteva uccidere sciami di Empirei. Perfino una Vera Divinità avrebbe perso metà della sua vitalità se fosse stata infettata da grandi quantità di questo veleno.


Gli occhi dell'abissale brillarono con luce cupa. Ogni goccia del veleno nel suo corpo era incredibilmente preziosa ed era mischiata alla sua essenza di sangue. Questa era la sua essenza vitale condensata. Era il suo asso nella manica finale e ora non aveva avuto altra scelta se non usarlo.


Le tre personificazioni di Lin Ming furono tutte contaminate dal gas. Entrò nei loro corpi e non ebbero altra scelta se non usare la loro energia per eliminarla.


Tuttavia la forza risucchiante del Cubo Magico ignorò il veleno; continuò ad attaccare il mare spirituale dell'Anziano.


Di fronte a questa pressione devastante, lo sguardo dell'abissale brillò con luce decisa.


Tecnica della fuga del sangue!


<em>Bang!</em>


I vasi sanguigni dell'Anziano esplosero mentre sputava una densa foschia di sangue nero. Questa nebbia si condensò nel fantasma dell'abissale e poi fu questo sostituto a venire risucchiato nel vortice del Cubo Magico.


E l'abissale colse l'occasione per scatenare la sua forza e sfrecciare verso i confini dello spazio primordiale!


Aveva rinunciato ad un soldato per salvare il generale, aveva sacrificato il 20% della sua essenza vitale per scappare temporaneamente dal Cubo Magico!


"Apriti per me!"


L'abissale ruggì, i suoi occhi erano rossi come il sangue. Riversò ogni briciolo della sua forza nei suoi pugni e picchiò contro la tenda nera dello spazio primordiale!


<em>Bang!</em>


Lo spazio primordiale tremò con forza e un'enorme potenza lo percorse, arrivando fino al cielo. Per un po' il mare circostante nel raggio di decine di migliaia di chilometri iniziò ad agitarsi come acqua che bolliva, schizzando con energia!


Lo spazio primordiale fu lacerato!


L'abissale esausto si precipitò disperatamente fuori dal campo di energia. E in quel momento sia Lin Ming che le sue personificazioni erano dietro di lui!


Aveva consumato troppa energia e non poteva più continuare a combattere. Mentre era pieno di odio incredibile, sputò altra essenza di sangue, voleva usare la tecnica di fuga del sangue che l'avrebbe ferito di nuovo gravemente.


Solo questa tecnica poteva sottrarlo alla forza risucchiante del Cubo Magico e all'inseguimento di Lin Ming. Finché fosse potuto fuggire a 10.000 chilometri di distanza, avrebbe potuto calmarsi e usare il grande spostamento del vuoto per lasciare questo mare e tornare nella città della Sabbia Nera.


Così sarebbe stato molto più al sicuro. Se non altro sarebbe riuscito a riferire quello che era accaduto!


Tuttavia, nel momento in cui squarciò lo spazio primordiale ed era arrivato a metà della tecnica, la sua espressione si irrigidì.


Vide che a centro piedi di distanza c'era una giovane vestita di blu. Sembrava una donna celeste che risaltava in confronto al resto del mondo. Mentre il suo abito fluttuava, strinse l'antica spada in pelle di serpente priva di luce e menò un fendente!


Era Mu Qianxue!


Questo colpo conteneva tutta la sua forza!


In effetti finora aveva radunato il suo potenziale. Era rimasta fuori dallo spazio primordiale isolante, aspettando l'occasione di colpire!


La sua forza era tra il picco dello stadio di Empireo e una Vera Divinità. Era leggermente più debole del livello che Lin Ming aveva rivelato quando aveva ucciso il capo della città della Sabbia Nera. Ma, con l'aiuto di questa antica spada nelle sue mani, la sua potenza poteva arrivare ad un nuovo livello, permettendole di resistere agli attacchi a tutta forza di una Vera Divinità di livello inferiore per tre mosse.


Questa antica spada faceva parte dell'eredità che aveva ottenuto dall'antico Re Divino. Possedeva il marchio dell'anima residua di un antico Re Divino e la sua potenza era indescrivibile!


Mu Qianxue aveva aspettato che il nemico si indebolisse e aveva il supporto di un'arma divina.


Per quanto riguardava l'abissale, era già stanco e aveva esaurito essenza del sangue.


Il risultato di questo scontro era già deciso.


<em>Tsss!</em>


La foschia di sangue dell'abissale fu tagliata a metà dal fendente di Mu Qianxue. Era già finita prima ancora che venisse attivata la tecnica di fuga del sangue!


E dopo averlo interrotto, continuò senza rallentare, tagliando direttamente il petto dell'Anzaino.


Il potere demoniaco protettivo fu lacerato e le sue scaglie esplosero!


Nonostante la ferita non fosse profonda, l'impatto era stato enorme. Scaraventò via l'abissale.


E dietro di lui c'era il Cubo Nero e il suo vortice mortale!


Lin Ming non gli avrebbe dato tregua!


Lin Ming usò tutta la sua forza. Il potere del divino e dei demoni si connetté di fronte a lui, formando una ruota yin yang. Hong'er invece riversò tutta la sua energia nel Cubo Magico, il suo visino arrossì!


L'enorme vortice nero quasi fece a pezzi il mare spirituale dell'abissale!


"Ahhh!"


L'Anziano gridò. In quel momento le tre personificazioni di Lin Ming avevano già disperso il gas velenoso che si era insinuato nei loro corpi e stavano riversando la loro essenza, energia e divino nella lancia del Drago Nero!


<em>Woosh!</em>


La lancia del Drago Nero squarciò il vuoto, trapassando le protezioni dell'abissale con una velocità incredibile.


<em>Peng!</em>


La lunga lancia passò attraverso il corpo dell'abissale, tranciandogli il cuore e schizzando fuori dal suo corpo. Iniziò a piovere sangue dopo che lasciò un buco delle dimensioni di una scodella nel corpo del nemico!


Il cuore dell'abissale fu fatto a pezzi.


<em>Crack!</em>


L'Anziano aveva perso ogni forza di resistere e non riuscì più a difendersi dal vortice spirituale del Cubo Magico. Il suo mare spirituale si disintegrò completamente e la sua anima fu risucchiata nel vortice nero.


Una Vera Divinità abissale era morta.


Il suo cadavere cadde nel mare, il suo sguardo era ancora pieno di odio, panico e amarezza...


La lancia del Drago Nero tornò indietro volando come se avesse mene propria. Portava il cadavere dell'abissale verso Lin Ming, che mosse una mano e prese l'anello spaziale nemico.
                                


                                



