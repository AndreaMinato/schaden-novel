---
title: Capitolo 2151 – Lacrima dell'Anima
pubDate: 2025-12-15T08:37:10.509Z
tags:
    - mw
---


<em>Capitolo sponsorizzato, ringraziamo Paolo!
8 capitoli in coda (8 Paolo), 0/5
-Schadenfreude</em>


<em>Plic!</em>


La lacrima cristallina cadde sul viso di Lin Ming e si ruppe piano.


In questo mondo confuso, il suono della lacrima fu incredibilmente chiaro, come un suono che viaggiava attraverso lo spazio e il tempo.


Era la lacrima di un'anima.


Alcune anime, ricordandosi del loro passato avrebbero pianto...


Vedendo questa lacrima, Sheng Mei sorrise con amarezza. Sapeva quanto era pallida e inutile questa lacrima in una situazione del genere.


Perché... ciò che era successo non poteva essere più cambiato.


Inoltre, anche se fosse tornata indietro nel tempo, il risultato sarebbe stato lo stesso. Perché la situazione allora era stata un vicolo cieco per Lin Ming...


Mentre provava amarezza, la gioia che aveva sentito fondendosi insieme con Lin Ming un'altra volta scomparì lentamente.


In quel momento lo spirito di Sheng Mei era diventato completamente immobile.


Guardò impotente l'unico uomo della sua vita che era riuscito a suscitare in lei amore ed odio iniziare a perdere la sua fonte spirituale e vitale a causa sua...


Era diventato incredibilmente debole, come una stella che si era bruciata.


In quel momento Sheng Mei ebbe la sensazione che la sua anima si fosse congelata.


Guardò Lin Ming che ormai era stato mutilato dormire profondamente. Ebbe la sensazione che un coltello le stesse scavando lentamente il petto, arrivando al suo cuore...


Durante i suoi ultimi momenti aveva lasciato un filo della sua fonte spirituale a Lin Ming. Tuttavia sapeva che questo filo spirituale probabilmente non sarebbe stato utile...


Praticamente Lin Ming era spacciato.


Questo era un uomo con cui un tempo voleva scappare da questo vortice di disastri. E ora l'aveva distrutto personalmente.


Prima che tutto potesse iniziare, era già finito...


Aspettò silenziosamente, il suo cuore era desolato come un cimitero. In realtà aveva aspettato solo per diverse ore, ma lei ebbe la sensazione che fosse un miliardo di anni.


In quel momento Lin Ming si svegliò silenziosamente.


La guardò e sorrise con amarezza.


L'erba sotto di loro era morbida e una brezza fredda soffiò su di loro. I due si guardarono, questa immagine sarebbe rimasta impressa per sempre nella loro mente.


Ad un certo punto Sheng Mei parlò.


Queste erano le parole che aveva detto in passato. Ora le stava ascoltando come se fosse un'estranea.


"Odiami..."


Non sembravano parole dirette a Lin Ming, ma a sé stessa, parole angosciose rivolte ad entrambi.


"Che motivo avrei per odiarti? Se non fosse stato per te sarei stato già ucciso da Piaoyu e non sarei stato altro che un freddo cadavere. In effetti senza di te non sarei mai riuscito a lasciare il Mondo dell'Anima e sarei già morto a causa del Re Divino del Grande Brahma..."


Sheng Mei ricordava chiaramente ciò che aveva detto Lin Ming.


Rimase ad ascoltare. Ogni parola riecheggiò nelle sue orecchie mentre ci ripensava...


Finché Lin Ming non disse: "Sei davvero... stata disposta a ricorrere ad ogni mezzo possibile. Sei disposta perfino ad usare il tuo corpo come strumento per coltivare l'Arte della Vita Eterna. Cosa ti distingue dalle donne nel mondo mortale che si vendono per soldi?"


La stava definendo una prostituta. In passato queste parole l'avevano turbata, ma oggi rimase impassibile. Si limitò a sospirare con tristezza.


Forse non c'era davvero differenza. Nemmeno lei poteva controllare il suo fato e la sua fine era ugualmente triste...


Era finita...


Sheng Mei sapeva che tutto questo era già predeterminato. Non importava quante volte si ripetesse, il risultato sarebbe stato lo stesso.


Allora...


Sheng Mei rimase a guardare mentre sfrecciava nel vuoto, lasciando un Lin Ming abbattuto e all'apparenza morto giacere a terra, come se non fosse rimasto nemmeno un briciolo di vita in lui.


La sua anima non aveva seguito il suo corpo nel sogno. Invece era rimasta nel continente Tianyan e stava osservando Lin Ming.


Questo scioccò Sheng Mei.


Come poteva essere?


Sheng Mei non sapeva perché, ma lentamente le tremò il cuore. Aveva osservato Lin Ming nel continente Tianyan già da diversi giorni.


Non era ancora partita con il suo sé del sogno.


Lentamente sentì un po' di agitazione.


Che fosse...


Che potesse vedere cosa aveva sperimentato Lin Ming in passato? Allora, vista la presenza dell'Imperatore Spirituale, non aveva potuto tenere traccia di lui. Inoltre, dopo che era partita per il pianeta Sky Spill, era andata nell'Abisso Oscuro.


Ora però aveva un'opportunità del genere nel suo sogno.


Qui tutto ciò che stava accadendo era davvero successo a Lin Ming?


Mentre Sheng Mei ci pensava, alla fine scosse lentamente la testa.


Forse queste erano solo ipotesi che le erano venute in mente.


Non importava quanto fosse saggio e incredibile questo mistico regno della tomba del Dio Demoniaco, era impossibile che sapesse dei ricordi di Lin Ming e glieli lasciasse sperimentare.


Anche così, Sheng Mei continuò a guardare in silenzio.


Voleva vedere cosa aveva sperimentato Lin Ming, anche se era tutta una sua immaginazione.


Gli anni cambiarono.


La primavera passò e arrivò l'autunno.


Sheng Mei aspettò silenziosamente accanto a Lin Ming, come un fantasma che difendeva una tomba.


E nelle lande selvagge, Lin Ming sembrava essersi addormentato permanentemente. Le foglie cadute e la polvere sommersero il suo corpo, crebbe perfino dell'erba sopra di lui.


Sheng Mei era abbattuta, ma era incredibilmente paziente.


Aspettò, avrebbe aspettato fino alla fine...


Finché un giorno Lin Ming lentamente non aprì gli occhi...


Sheng Mei sussultò e cambiò espressione. Era chiaro quanto fosse instabile la sua anima in quel momento.


Guardò Lin Ming alzarsi lentamente. La terra e i rampicanti caddero dal suo corpo. In quel momento sembrava che Lin Ming stesse strisciando fuori da una tomba.


Lin Ming avanzò. Non si sapeva dove volesse andare.


Sheng Mei lo seguì silenziosamente.


Lo seguì mentre attraversava montagne, fiumi, mari e scalò una montagna che svettava nel cielo come una spada.


Sulla cima della montagna, Sheng Mei vide due spadaccini che sembravano aver appena iniziato la strada delle arti marziali. Stavano tenendo un incontro di arti marziali sulla vetta.


"Queste sono le persone che Lin Ming conosceva nel mondo dei mortali!"


Lo guardò e lo poteva vedere dai suoi occhi.


Vide come i due spadaccini si affrontavano a mezz'aria. Vide anche Lin Ming bere vino insieme ai due dopo questo incontro, parlando liberamente con loro.


Agli occhi di Sheng Mei, questi due spadaccini erano insignificanti quanto granelli di polvere. Se non fosse stato per Lin Ming, non sarebbe stata interessata nemmeno ad una parola di ciò che dicevano.


Ma quando li ascoltò, ciò che sentì la stupirono.


Le parole dei due spadaccini contenevano una verità inspiegabile.


In particolare ciò che aveva detto l'uomo vestito di blu. Le sue parole riguardo alla scalata verso il picco delle arti marziali sembrarono toccare il suo cuore...


"In questo mondo ci sono innumerevoli picchi di montagna. Ma solo una è la più alta. Più una cima è alta, più è difficile per me. E la cosa più terrificante è che non so dove sia questa montagna."


"Non smetterò mai di cercare. So che la mia visuale è limitata e potrei non riuscire mai a trovarlo, ma lo scalerò come prima, senza fermarmi mai. Non ho bisogno di raggiungere davvero il picco, mentre scalo sarò più che contento di vedere il picco sopra di me..."


"Mentre raggiungo una nuova vetta, la mia visuale si espanderà e potrò vedere meglio qual è il picco più alto. E mentre proverò a scalare quello nuovo, ne troverò uno ancora più elevato, e continuerò a ripetere il processo..."


Le parole dello spadaccino vestito di blu riecheggiarono a lungo nelle orecchie di Sheng Mei. Anche il suo spirito combattivo sembrò accendersi un po' sentendo queste parole...


Anche questo spirito combattivo era adatto a lei.


Quando parlarono della vita e del vino, lasciarono un'impressione ancora più profonda su Sheng Mei.


Forse si poteva davvero assaporare i piaceri e i dolori della vita, quando i pensieri erano davvero annebbiati...


Le parole dello spadaccino vestito di blu inebriato dall'alcol fecero sussultare Sheng Mei.


Non perché queste parole contenessero un concetto profondo, ma perché non sarebbero mai dovute apparire nell'immaginazione di Sheng Mei e la emozionarono.


Era una sensazione inspiegabile. Che tutto ciò che stava vedendo in questo sogno forse non era un'illusione, ma ciò che Lin Ming aveva davvero sperimentato in passato!


i vari nomi di posti, la descrizione della vita di Lin Ming, tutto ciò di cui stavano parlando i due spadaccini era pieno di dettagli e vita.


Erano anche concetti che non aveva mai sentito prima.


Le emozioni di un praticante di arti marziali non erano come le parole dei mortali che potevano essere scritte facilmente sulla carta. Erano invece esperienze vive, una somma delle loro avventure e della loro filosofia di vita.


Si poteva dire che queste emozioni fossero la loro strada delle arti marziali.


La strada di questi due spadaccini era tinta con i colori dei mortali. Ma per Sheng Mei era impossibile avere comprensioni del genere.


Inoltre queste emozioni riguardavano il vino, ma lei non beveva nemmeno, così come le potevano venire in mente concetti della vita e del vino?


Che ciò che stesse vedendo non fosse frutto della sua immaginazione, ma fosse il passato di Lin Ming?


Pensando a questo, Sheng Mei sussultò!
                                


                                



