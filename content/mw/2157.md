---
title: Capitolo 2157 – Rilievo del Dio Demoniaco
pubDate: 2025-12-15T08:37:10.510Z
tags:
    - mw
---


<em>Capitolo sponsorizzato, ringraziamo Paolo!
3 capitoli in coda (3 Paolo), 0/5
-Schadenfreude</em>


"Pagine della vita? Non posso dire di essere molto interessato..."


Lin Ming guardò sorpreso Sheng Mei. Non si sarebbe mai immaginato che sarebbe stata così ansiosa riguardo al suo bambino.


Questo sembrava deviare dall'idea che aveva di lei.


Secondo Lin Ming, la Sheng Mei che conosceva poteva essere emotiva, ma aveva comunque le sue ambizioni. E per soddisfarle poteva sacrificare alcune cose.


Oggi però, a causa del suo bambino, Sheng Mei aveva perso ogni compostezza. Non solo Lin Ming era sorpreso, ma l'impressione che aveva di lei cambiò.


"Allora cosa vuoi?"


Sheng Mei osservò con cautela Lin Ming, prestando attenzione ad ogni cambiamento della sua espressione. Adesso non percepiva nessuna rabbia nel suo volto.


Che fosse così facile parlare con questo abissale?


"Voglio che tu sciolga il sigillo e mi lasci indagare sull'aura del bambino..."


Disse con calma Lin Ming mentre continuava a guardarle la pancia.


Se fosse stato suo figlio, l'avrebbe riconosciuto sicuramente percependone l'aura. Inoltre si sarebbe preso assolutamente la responsabilità di crescerlo.


Ma se non lo fosse stato...


Pensando a questo, Lin Ming sospirò internamente. In tal caso allora se ne sarebbe fatto una ragione. In ogni caso la loro inimicizia sarebbe solo aumentata...


Sarebbe finita anche questa situazione assurda. Lei lo aveva salvato e lui aveva ricambiato; ogni debito era stato ripagato ed erano alla pari. In futuro quando si fossero incontrati di nuovo sarebbero stati nemici fino alla morte.


"Vuoi sondare l'aura del bambino?" Sheng Mei non si sarebbe mai immaginata che Lin Ming avrebbe dato una condizione del genere.


Avrebbe dovuto sciogliere il sigillo prima o poi, ma farlo nella tomba del Dio Demoniaco avrebbe causato molti guai.


Questo perché nella tomba del Dio Demoniaco c'era anche Figlio dell'Oscuro. Una volta che l'avesse scoperto, sarebbe stato come informare l'Imperatore Spirituale.


Sheng Mei esitò per un momento. Ma mentre lo faceva, risuonò una forte esplosione, come se stesse collassando qualcosa.


Lin Ming e Sheng Mei si raggelarono. Immediatamente usarono la loro percezione. Tuttavia, visto che Sheng Mei era indebolita, sentì che qualcosa stava bloccando la sua percezione e non capì cosa stava succedendo.


Lin Ming invece aveva già capito da dove proveniva il suono. Si accigliò, una luce fredda brillò nei suoi occhi!


"Ahahah! Pensavo che fossero tutti morti, non credevo che ne sarebbero sopravvissuti altri due!"


Riecheggiò un suono selvaggio e rauco; era il principe ereditario del Grande Diluvio!


In quel momento Sheng Mei si sentì stringere il cuore.


Il principe ereditario al picco degli stadi intermedi della Vera Divinità! Oh no! Ed era chiaro che li avesse già scoperti!


Cosa avrebbe dovuto fare?


Il battito cardiaco di Sheng Mei accelerò. Si stava mettendo proprio male!


Anche se fosse stata al picco delle sue condizioni non avrebbe potuto competere con il principe ereditario del Grande Diluvio. Ma se avesse unito le forze con Lin Ming, avrebbe almeno potuto intimidire un po' il principe ereditario.


Al momento però... rimaneva solo Lin Ming. Non aveva motivo di proteggerla e, anche se fosse stato disposto a farlo, non poteva competere con il principe ereditario del Grande Diluvio!


In quel momento Lin Ming rimase in silenzio. Iniziò a camminare per la caverna, verso l'area da cui proveniva la risata del principe ereditario.


"Tu..."


Sheng Mei era sbalordita.


In realtà la decisione più naturale e razione per Lin Ming sarebbe stata lasciarla indietro e scappare. In tal caso forse il principe ereditario del Grande Diluvio non lo avrebbe potuto raggiungere.


Dopotutto Lin Ming non era debole e il terreno di questa caverna era fin troppo intricato e confuso. Nessuno sapeva cosa sarebbe apparso qui e il principe ereditario del Grande Diluvio forse avrebbe perso traccia di Lin Ming.


E naturalmente il fato di Sheng Mei sarebbe stato tragico e miserabile.


Vedendo la schiena torreggiante di Lin Ming avanzare silenziosamente per la caverna oscura, Sheng Mei lo seguì piena di stupore.


Non chiese a Lin Ming il motivo dietro le sue azioni, si limitò a seguirlo in silenzio...


Mentre avanzavano, Sheng Mei vide diversi cadaveri.


Erano gli abissali che erano stati risucchiati nel lago con loro. Al momento però le loro forze spirituali erano state strangolate, era chiaro che fossero morti a causa dei loro demoni del cuore.


Questa scena fece rabbrividire Sheng Mei.


L'attacco dei demoni del cuore del lago assassino era stato fin troppo terrificante. Era caduta in tentazione due volte e non era riuscita a districarsi dai demoni del cuore.


La prima volta era stata quando aveva assistito alla morte di Lin Ming. Era sprofondata nella tristezza e non desiderava più lasciare la caverna dov'era mancato.


La seconda volta era stata quando il bambino nella sua pancia era stato ucciso dall'Imperatore Spirituale. In quel momento aveva perso il suo spirito e avrebbe preferito morire.


Se non fosse stato per quella strana luce nera e fioca che l'aveva salvata, anche lei allora sarebbe morta come loro. Anche se le fosse rimasto un solo respiro, sarebbe stata questione di tempo prima che il suo mare spirituale collassasse.


Pensando a questo, Sheng Mei rimase perplessa. Chi l'aveva salvata e cos'era quella luce nera?


Guardando la schiena di Lin Ming, Sheng Mei non poté che fare ipotesi. Questo abissale di fronte a lei aveva superato l'attacco dei demoni del cuore come se non gli fosse accaduto nulla, come se fosse stato un mero spettatore. Forse la sua anima era troppo formidabile o forse i suoi demoni del cuore erano troppo deboli.


A Sheng Mei non importava molto di scoprirlo. La domanda chiave era quella luce nera...


Quando si era svegliata, aveva visto solo il Nono Anziano. Che quella luce nera fosse collegata a lui?


Mentre Sheng Mei era pensierosa, i passi di Lin Ming iniziarono a rallentare. Senza saperlo, erano entrati in un potente campo di forza.


Quando Sheng Mei aveva rilasciato la sua percezione e non aveva scoperto nulla, era stato per via di questo campo di energia.


Sheng Mei guardò in avanti e poi si raggelò.


Non troppo lontano da loro c'era un vastissimo spazio sotterraneo. E all'entrata c'era un abissale che indossava un'armatura da guerra viola, aveva le mani incrociate dietro la schiena mentre li fronteggiava.


Di fronte a questo abissale c'era un dirupo. Si stava sporgendo, come se stesse cercando di vedere qualcosa sotto.


Sheng Mei estese la sua percezione. Alla fine vide che questo dirupo era profondo diecimila piedi e sotto c'erano strati su strati di nebbia. Nascosto in questa foschia c'era un enorme rilievo su una roccia!


Questo rilievo era ampio più di dieci chilometri e conteneva l'incisione di un demone a tre teste e sei braccia. Questo dio demoniaco aveva un'espressione feroce e orribile. Le sue braccia tenevano sei armi diverse e questa creatura sembrava la sovrana dell'universo.


Dietro questo dio demoniaco c'erano molti abissali superiori; erano i soldati sotto il suo comando.


E nella sua bocca c'era una bara di ferro avvolta da catene!


La bara di bronzo era lunga venti piedi e alta dieci. Era chiusa da spesse catene e non si sapeva cosa celasse al suo interno.


Il terrificante campo di forza che pervadeva l'aria sembrava provenire da questa incisione e dalla bara di bronzo.


"Finalmente siete arrivati. Il Nono Anziano è proprio un grande eroe. Quel potente attacco dei demoni del cuore non è riuscito ad influenzarti minimamente. Ammiro proprio le tue abilità! Inoltre..." L'abissale con l'armatura da guerra viola si girò lentamente, rivelando il volto del principe ereditario del Grande Diluvio.


In quel momento l'abissale stringeva una sciabola spettrale tra le mani. La lama era ancora dietro il suo corpo mentre lui sorrideva verso Lin Ming e Sheng Mei.


"Inoltre osi comunque fronteggiarmi! Che coraggio ammirevole!"


Mentre parlava, una luce fredda brillò negli occhi del principe ereditario.


Vedendolo, Sheng Mei si rabbuiò ancora di più. All'inizio sperava che il principe ereditario del Grande Diluvio fosse rimasto gravemente ferito durante la prova. In tal caso, Lin Ming da solo avrebbe potuto sconfiggerlo.


Ora però sembrava che fosse completamente illeso. Era il peggior caso possibile.


Sia la forza del principe ereditario che quella di Lin Ming superava di gran lunga la sua al momento. Adesso Sheng Mei non poteva controllare affatto il suo destino.


Tuttavia, se avesse dovuto scegliere chi affrontare, sarebbe stato Lin Ming.


Dopotutto aveva visto che la sua personalità non era troppo malvagia e non aveva cercato di approfittarsi di lei quando era in difficoltà. Inoltre sembrava un individuo dalle vedute aperte. Anche se aveva incontrato questa situazione ridicola, non si era infuriato per la sua gravidanza ed era riuscito comunque a discutere di condizioni.


Ma Sheng Mei non avrebbe mai potuto contare sul principe ereditario del Grande Diluvio.


Era soltanto un lupo feroce che divorava gli altri senza nemmeno sputarne le ossa. Ed era famoso per la sua perversione sessuale. Se fosse caduta nelle sue mani allora ci sarebbero state gravi conseguenze.


"È reciproco. Anche sua altezza il principe ereditario sembra che abbia superato sano e salvo la prova dei demoni del cuore!"


Lin Ming sorrise mostrando falsa cortesia. Aveva visto che i soli ancora vivi in questo regno mistico erano solo loro tre.


Prima c'erano altre due Vere Divinità inferiori, ma anche loro erano morti a causa dell'attacco dei demoni del cuore. Questo aveva sorpreso Lin Ming. Dopotutto erano Vere Divinità!


Tuttavia, mentre pensava alla quantità delle Vere Divinità di dieci e cento miliardi di anni fa che superavano di gran lunga il presente, Lin Ming poteva comunque accettarlo a stento.


"Ahahah! Il mio metodo di coltivazione aiuta già a superare i demoni del cuore e ho anche un tesoro spirituale che li blocca, così sono riuscito a superare la prova! Altrimenti, anche se l'avessi fatto, avrei dovuto pagare un caro prezzo. Come potrei farlo in modo così rilassato come il Nono Anziano..."


"Guarda, sembra che perfino sua altezza la Devota dell'Oscurità abbia avuto difficoltà. Mmh? Non sembra che rimanga molta energia a sua altezza la Devota dell'Oscurità..." Il principe ereditario del Grande Diluvio sorrise lievemente, il suo sguardo conteneva lussuria e avidità!


Certamente aveva sondato la situazione di Sheng Mei prima. Era proprio per via delle sue gravi ferite che sentiva di avere la vittoria in pugno!


Finché avesse potuto uccidere Lin Ming, sia le occasioni fortunate che in questa cavarne sotterranea che Sheng Mei stessa, sarebbe stato tutto suo!
                                


                                



