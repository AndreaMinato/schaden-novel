---
title: Capitolo 2171 – Mare d'Ossa dell'Imperatore
pubDate: 2025-12-15T08:37:10.511Z
tags:
    - mw
---


<em>Capitolo regolare,
5 capitoli in coda (5 Matteo), 0/5
-Schadenfreude</em>


Il mondo della tomba del Dio Demoniaco era stabile; era un piano che aveva resistito alla grande Distruzione.


Perfino per una Vera Divinità sarebbe stato difficile rompere lo spazio qui. Per quanto riguardava la terra e la roccia, anche se un'esperta come Sheng Mei avesse potuto romperle, sarebbe stato impossibile per lei farlo così facilmente come Lin Ming aveva appena fatto. Se Lin Ming avesse riversato le sue energie nell'osso demoniaco, allora ci si poteva immaginare quanta potenza avrebbe rivelato.


<em>'In tal caso, allora anche se non posso percepire nulla di quest'osso demoniaco e anche se non riuscissi a divorarne l'energia, almeno potrebbe essere usato come arma?'</em>


Pensò Sheng Mei. Questa spina dorsale era lunga tredici piedi ed era spessa quanto la sua coscia. In qualche modo assochilometriva perfino ad una lancia tirannica date le sue dimensioni!


Una lancia così enorme era troppo grande da usare per il vero sé di Lin Ming, ma per la personificazione demoniaca sarebbe stata perfetta.


Prima, la personificazione demoniaca di Lin Ming aveva usato la lancia del Drago Nero avvolta da frammenti d'osso. Quest'arma sembrava incredibilmente potente e resistente, ma una volta che si fosse scontrata con il nemico, i frammenti d'osso sarebbero esplosi, riducendo la sua efficienza combattiva.


Sarebbe stato impossibile che accadesse per l'osso demoniaco. E non solo, la spina dorsale stessa possedeva cartilagine ed era anche connessa con i canali dei meridiani, dandole un certo grado di flessibilità.


Questa lancia d'osso poteva essere usata solo dalla personificazione demoniaca di Lin Ming, mentre la lancia del Drago Nero sarebbe rimasta al suo vero sé.


"mm... sembra che possa fare solo questo per ora."


Lin Ming si girò, sigillò la spina dorsale con strati di sigilli per poi porla nel suo mondo interno.


"Recuperiamo le forze per un po' di mesi. Poi potremo iniziare a cercare un'uscita..."


"Mm."


.....


La tomba del Dio Demoniaco era inondata da solitudine desolata. Solo il tempo sarebbe passato con monotonia e senza cambiare, una forza inarrestabile che continuava a scorrere.


Erano passati due anni da quando Lin Ming aveva scoperto l'osso demoniaco.


In un vasto deserto nero sconfinato, l'aria era inquinata da un lieve odore di sangue. Un cadavere secco giaceva sulla sabbia ribollente, la sua vitalità del sangue era stata già risucchiata e rimanevano solo la pelle rinsecchita e le ossa.


Anche così, c'erano alcuni predatori che erano estremamente interessati a questo corpo rinsecchito. Se uno avesse squarciato il corpo avrebbe visto degli insetti neri grossi quanto un pugno che stavano scavando nei resti e i rumori che emettevano mentre lo divoravano facevano rizzare i capelli.


In quel momento, non troppo lontano dal cadavere, si sollevò una duna di sabbia. La duna divenne sempre più grande e la sabbia iniziò a cadere ai suoi lati. Dopo diversi respiri di tempo, l'intero cumulo di sabbia esplose e un abissale simile ad una torre di ferro balzò fuori dalle sabbie nere!


E sulla sua spalla sedeva una donna impareggiabile.


Questa donna era snella e magra e indossava un abito nero. Balzò dalla spalla dell'abissale, il suo abito fluttuava nel vento mentre atterrava gentilmente sulle sabbie nere.


In quel momento gli insetti neri che si nascondevano nel cadavere si irrigidirono vigili. Fissarono i due nuovi arrivati, immobili.


Queste due persone erano Lin Ming e Sheng Mei; erano appena usciti dal regno mistico sotterraneo.


All'inizio Lin Ming aveva detto che avrebbero avuto bisogno di riprendere le forze per un po' di mesi. Tuttavia Sheng Mei non poteva sopportare che Jiu'er, che era appena nata, seguisse Lin Ming nelle sue battaglie così presto. Voleva godersi un periodo tranquillo e confortevole con lei.


Così rimasero nella caverna per un anno e tre mesi.


In questo periodo di tempo, la bambina crebbe in modo assurdamente veloce. Per quanto riguardava le sue fondamenta, aveva appreso tutto con una sola occhiata.


Tuttavia il talento di Jiu'er nella trasformazione del corpo non era troppo eccellente. Così Lin Ming e Sheng Mei decisero di farle seguire la strada della coltivazione dell'energia e del divino; la stessa via che percorreva Sogno Divino.


Ora Jiu'er aveva già finito la Fase della Circolazione. Ciò che seguiva dopo sarebbe stata l'apertura del mare spirituale nel suo dantian e avrebbe iniziato formalmente la strada della coltivazione dell'energia e del divino.


<em>Nota traduzione: Fase della Circolazione = Circolazione.</em>


Un anno e tre mesi dopo, Lin Ming e Sheng Mei avevano iniziato a cercare un modo per uscire dal mistico regno sotterraneo. Avevano impiegato nove mesi per andarsene.


Forse questa caverna sotterranea aveva un'uscita o forse no, ma in breve, quando Lin Ming e Sheng Mei avevano cercato di andarsene, non avevano trovato un modo per farlo.


Alla fine scelsero un posto relativamente più fragile dell'incantesimo e poi usarono l'osso malvagio per fare a pezzi una sezione dei sigilli delle maledizioni e scavarsi un canale.


Poi avevano usato l'osso demoniaco per scavare nel terreno e continuare a salire.


Anche con l'aiuto dell'osso demoniaco, Lin Ming e Sheng Mei avevano speso una considerevole quantità di tempo e sforzi prima di attraversare gli strati di roccia e riemergere.


Gli strati di roccia della tomba del Dio Demoniaco erano ancora più solidi della pietra sopra. Insieme all'enorme pressione sotterranea, avrebbe reso impossibile risalire perfino per una Vera Divinità ordinaria o un Empireo.


Dopo che Lin Ming e Sheng Mei riemersero, videro chiaramente l'ambiente circostante. Era un deserto nero, ampio e sconfinato, innumerevoli ossa erano seppellite qui.


"C'è un cadavere..."


Lo sguardo di Sheng Mei si posò su un cadavere rinsecchito non troppo lontano. Da ciò che vedeva, non doveva essere morto molto tempo fa.


Sheng Mei si avvicinò lentamente. In quel momento gli insetti che si nascondevano nel cadavere balzarono all'improvviso, scattando verso Sheng Mei come frecce!


L'espressione di Sheng Mei non cambiò. Si limitò a muovere le dita.


<em>Pa! Pa! Pa!</em>


Come fiori di loto che sbocciavano nel vuoto, questi insetti scoppiarono per poi ridursi in fili di nebbia.


"Questi sono insetti dei cadaveri condensati dal potere degli dei demoniaci. A causa loro, una volta che un abissale al di sotto dello stadio di Vera Divinità muore, verrà divorato senza lasciare nemmeno le ossa."


Lin Ming avanzò e guardò l'abissale morto. Il suo addome si era decomposto completamente. Il suo petto era ancora sporgente a causa delle scaglie, che però erano state mordicchiate dagli insetti e sembravano dei favi.


"È un Empireo dell'Alleanza di Diluvio; me lo ricordo."


Disse Sheng Mei dopo aver fissato il viso rinsecchito del cadavere per un po' di tempo. Un praticante di arti marziali aveva una memoria estremamente potente. Anche con una sola occhiata, molte immagini inutili e insignificanti sarebbero rimaste impresse nella memoria e sarebbero state rievocate se necessario.


"Probabilmente è morto solo da diversi giorni, ma non ho idea di come sia morto."


Lin Ming si sfregò il mento, non gli interessava molto. Durante la sua avventura nella tomba del Dio Demoniaco erano perite perfino cinque Vere Divinità, così che importava di un Empireo?


In quel momento però Sheng Mei cambiò espressione: "C'è qualcosa di strano. Ne sono morti troppi!"


"Mm? Cosa succede?"


"Quando i discepoli della Strada del Re Oscuro sono entrati nella tomba del Dio Demoniaco, avrebbero lasciato un semplice marchio spirituale su una tavoletta di giada che teniamo io e Figlio dell'Oscuro. Questo è per determinare più facilmente la loro posizione e la relativa situazione. Ora però ho solo sondato la tavoletta di giada e ho scoperto che dei circa venti discepoli che sono entrati, la maggior parte sono... morti!"


Le parole di Sheng Mei inquietarono Lin Ming.


"La maggior parte sono morti?"


"Sì. Tutti gli Empirei sono morti senza eccezione..." Disse con un'espressione solenne Sheng Mei. Quando la tomba del Dio Demoniaco si era aperta in passato, il tasso di mortalità era stato sempre alto. Anche così, che l'80-90% dei partecipanti morisse in diversi secoli sarebbe stato estremo e coloro che erano sopravvissuti possedevano un talento sbalorditivo.
E con il grande destino che si sarebbe aggiunto ai loro corpi, i loro risultati sarebbero stati incredibili. Così un alto tasso di mortalità sarebbe stato sopportabile.


Ma ora non erano passati nemmeno dieci anni nella tomba del Dio Demoniaco e quasi tutti gli abissali che Sheng Mei conoscevano erano morti. Quanti sarebbero riusciti a sopravvivere se fossero trascorsi altri cento anni?


Lin Ming si accigliò. Ebbe un brutto presentimento. Temeva che ci fosse qualche terrificante pericolo in agguato nella tomba.


Sembrò ricordarsi di qualcosa. Chiese a Sheng Mei: "Secondo la tavoletta di giada della tomba del Dio Demoniaco, il rituale finale dovrebbe avvenire nel Mare d'Ossa dell'Imperatore. Quando inizierà?" Lin Ming toccò l'anello spaziale. Al suo interno c'erano due libri cerimoniali. Insieme a Sheng Mei, possedevano tutti e tre i tomi.


I libri di riti cerimoniali erano tesori per cui perfino Vere Divinità avrebbero sbavato con invidia. Questo perché chi li possedeva avrebbe avuto l'occasione di sottoporsi al rituale abissale e diventare un totem.


Era anche la parte più importante per abissali di alto livello come Lin Ming e Sheng Mei.


Ma ora... avere più libri cerimoniali non portò nessuna gioia a Lin Ming.


Questo perché... poteva sentire l'ombra di un complotto nella tomba del Dio Demoniaco.


La tomba del Dio Demoniaco era davvero un'occasione fortunata? O era una trappola?


Sheng Mei disse: "Non so dove si manifesterà il Mare d'Ossa dell'Imperatore. Potrebbe essere tra diversi anni, tra decenni o anche tra un secolo."


Prima che Sheng Mei finisse di parlare, si irrigidì. Aveva appena sentito un tremito dal libro cerimoniale nel suo anello spaziale.


"Mm? Come può essere...?"


Sheng Mei sembrò rendersi conto di qualcosa. Volò verso l'alto, arrivando all'istante a diverse decine di migliaia di piedi.


Lin Ming la seguì.


Quando arrivarono nell'atmosfera più elevata, i loro abiti svolazzarono sotto i forti venti del deserto mentre guardavano all'orizzonte.


In lontananza videro un mare che sembrava connettersi al cielo. Era etereo come una foschia, le sue onde si agitavano come fumo vasto e sconfinato, pareva che si estendesse ai confini dell'universo...


"Quello... è quello... il Mare d'Ossa dell'Imperatore dove si svolge il rituale abissale?"


Mormorò scioccato Lin Ming mentre fissava il vasto mare. Era apparso dopo appena dieci anni?
                                


                                



