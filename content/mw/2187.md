---
title: Capitolo 2187 – Il Limite del Dolore
pubDate: 2025-12-15T08:37:10.514Z
tags:
    - mw
---


<em>Capitolo sponsorizzato, ringraziamo Matteo!
4 capitoli in coda (4 Matteo), 0/5
-Schadenfreude</em>


Oltre cento raggi enormi di forza del mondo avvolti dall'aura dei demoni calarono dall'alto, ognuno brillante, il loro bagliore si diffondeva per decine di migliaia di chilometri.


Sembrava che un fiume di stelle stesse cadendo dal cielo, il loro enorme slancio si schiantava nel terreno, facendo tremare il mondo.


Il Mare d'Ossa dell'Imperatore iniziò a ribollire mentre le mostruose aure demoniache riempirono l'aria. Le regole misteriose e le innumerevoli tracce residue degli antichi demoni accelerarono.


Vapore nero riempì l'aria, sembrava contenere forme di antichi demoni. Crearono una tempesta che si scatenò in ogni direzione.


<em>Bang!</em>


Lin Ming sopportò tutta questa immensa forza del mondo. Il suo corpo che scintillava come giada si incurvò all'improvviso sotto l'impatto come un arco teso. La sua pelle, il suo scheletro, tutto emise dei crepitii che riecheggiarono come ruggiti di draghi e grida di fenici.


Rimase incrollabile sotto questa tremenda pressione. I suoi tendini sulla superficie del suo corpo si distorsero come serpenti. Alzò le braccia e le mani e ruggì al cielo.


Allo stesso tempo, anche Sheng Mei si unì a lui. La sua forza era fusa insieme a quella di Lin Ming e insieme sopportarono questo battesimo della forza del mondo!


<em>Ka ka ka!</em>


I muscoli e i vasi sanguigni iniziarono a crepitare rapidamente. Un dolore indescrivibile si precipitò sul suo mare spirituale.


Si sentiva come un mortale schiacciato sotto una macina di pietra!


Tuttavia la coscienza di Lin Ming rimase limpida e lucida per tutto il tempo.


Sheng Mei strinse con forza la sua mano, sangue colava dalle sue labbra. Sopportava meno energia di Lin Ming, ma era anche più debole di lui. Provava un dolore pari al suo.


E in quel momento, non troppo lontano, il Sovrano Immortale rimase a guardare con un'espressione calma. Una spada doveva essere temprata e affilata, e il profumo dei ciliegi sarebbe emerso solo dopo un freddo gelido. In confronto all'apocalisse imminente che si sarebbe abbattuta su di loro, ciò che Lin Ming e Sheng Mei sopportavano non era nulla.


<em>Weng!


Weng!


Weng!</em>


La fusione di energia tra Lin Ming e Sheng Mei divenne sempre più intensa.


Questa forza era molto più potente di quella di un normale rituale abissale.


Anche se Lin Ming e Sheng Mei lo stavano sopportando insieme e stavano dividendo la pressione, il processo superava di gran lunga un ordinario rituale totemico.


In particolare Lin Ming doveva resistere alla maggior parte del flusso d'energia. Strinse i denti e persistette.


Aveva fin troppe responsabilità. Aveva sperimentato innumerevoli tribolazioni, innumerevoli situazioni critiche e aveva anche superato gli alti e i bassi della vita. Aveva resistito a tutto questo fino ad arrivare qui oggi, facendosi carico del destino e delle speranze di innumerevoli persone. Per questo non poteva permettersi assolutamente di fallire!


Attivato dalla forza del mondo, il corpo di Lin Ming sviluppò istintivamente scie di leggi del Grande Dao in cui eccelleva per competere con la forza del mondo, rendendolo ancora più efficiente nel divorarla e raffinarla.


Quando queste leggi apparirono, la forza del mondo impetuosa sembrò solidificarsi, l'essenza si condensò in goccioline che rotearono lentamente attorno a Lin Ming.


La forza del mondo si stabilizzò lentamente, formando uno spazio sigillato dove circolava.


Quando i cento demoni che guardavano in disparte la scena lo videro, i loro occhi iniziarono a brillare.


In quel momento nessuno era più infuriato. In effetti spuntò perfino una traccia di acceso fanatismo nei loro cuori!


Lin Ming e Sheng Mei erano davvero capaci di sopportare il battesimo del potenziale del mondo del Mare d'Ossa dell'Imperatore. Forse potevano davvero diventare abbastanza potenti e aiutarli a vendicarsi contro il loro nemico!


"Trasferiamo tutti la forza del mondo insieme e stabilizziamo quel campo di forza."


"Potranno esserci conflitti tra di noi ed essere in disaccordo tra di noi, ma lavoriamo insieme e mettiamocela tutta!"


Nessuno dei circa cento demoni osò battere la fiacca. Anche i sei demoni che si erano scontrati con Lin Ming avevano lentamente abbandonato ogni imbarazzo e rabbia che provavano nei suoi confronti. Primo, non volevano fare nulla che avrebbe offeso gli altri demoni qui e, secondo, desideravano davvero rompere queste gabbie e vendicarsi contro l'Imperatore Spirituale per ottenere la libertà, un vero sollievo da questo inferno.


Sotto gli sforzi congiunti di tutti i demoni, cominciarono a radunare tutta la forza del mondo che potevano evocare nell'area attorno a Lin Ming e a Sheng Mei.


Un campo di forza invisibile coprì completamente Lin Ming e Sheng Mei. Questo campo di forza era come un enorme bozzolo che isolava le leggi e formava uno spazio sigillato, permettendo alla coppia di vivere in un mondo indipendente. E questo mondo indipendente conteneva una forza del mondo incredibilmente ricca!


Il rituale abissale era un processo estremamente lungo, ma ci vollero solo diverse ore per i cento demoni circa per contribuire. Dopodiché la forza del mondo si sarebbe sigillata in un campo di forza e gli sfidanti si sarebbero immersi nell'energia per raffinarla lentamente.


Dopo che il campo di forza si sigillò completamente, Lin Ming e Sheng Mei sentirono il dolore straziante aumentare di diverse volte.


Questa forza del mondo distruggeva e polverizzava continuamente i loro fisici, e anche i loro mondi interni. Energia bruciante imperversava nei loro pori, nei loro punti di agopuntura, irrompeva nei loro meridiani e nei vasi sanguigni dove galoppava temerariamente.


Se prima era un dolore simile a quello che provava un mortale sotto una macina, allora adesso avevano anche la sensazione di essere fritti in un olio bollente!


Sotto il tremendo impatto di energia, la loro carne e il loro sangue iniziò a squarciarsi!


Tuttavia, in questo campo di forza, esistevano leggi speciali che aumentavano il ritmo con cui la carne danneggiata di Lin Ming e di Sheng Mei si rigenerava.


La loro pelle si rompeva e si rigenerava più volte. I due avevano dei fisici incredibilmente potenti, ma anche così, questa distruzione e rigenerazione consumava una quantità di energia stravolgente!


Non avevano preso pillole, né avevano bevuto liquidi spirituali. L'energia che dovevano consumare sarebbe provenuta dalla forza del mondo attorno.


Durante questa tempra ripetuta, i loro corpi assorbirono continuamente la forza del mondo circostante. Lasciando che i loro corpi si rompessero e si rigenerassero, usavano questo metodo per consumare questa forza!


E questo processo sarebbe continuato per anni!


Dolore. Se il dolore fosse durato per un po', allora molte persone avrebbero potuto stringere i denti e sopportarlo. Ma resistere ad una sofferenza del genere per decine o anche centinaia di anni avrebbe fatto impazzire!


Quando uno sfidante si sottoponeva al rituale abissale, avrebbe anche messo alla prova la sua determinazione sopportando un enorme dolore!


Se il suo potenziale fosse stato carente, il suo corpo sarebbe esploso, incapace di sopportare il grande volume di energia.


Se la sua determinazione fosse stata insufficiente, sarebbe impazzito di dolore!


Se la sua anima non fosse stata abbastanza forte, le continue ondate di sofferenza l'avrebbe ridotta in cenere.


Lin Ming e Sheng Mei erano al picco del loro livello per quanto riguardava questi tre aspetti. Anche così, sopportare un dolore così straziante per così tanto tempo era comunque una sfida difficile per loro.


"Dovete ricordarvi entrambi di una sola parola: sopportare!"


Le parole del Sovrano Immortale trapassarono i confini del campo di forza e riecheggiarono nelle orecchie di Lin Ming e di Sheng Mei.


"Concentrate le vostre volontà e non perdete i sensi. Immaginatevi profondi e pesanti come la terra. Non importa quanto dolore sperimentate, dovete rimanere immobili! Difendete le vostre menti ad ogni costo. Se la vostra determinazione cederà, la forza del mondo nel vostro corpo non sarà più controllata da voi. Una volta che accadrà, non solo i vostri corpi non si rigenereranno, ma verrete fatti a pezzi. Se accadrà morirete. Diventerete delle anime solitarie soppresse nella grande formazione sotto di noi, diventando nutrimento per la tomba del Dio Demoniaco!"


"Ciò di cui avete bisogno è di dimenticare il dolore e controllare i vostri nervi, trattando questo dolore come piacere. Solo così potrete resistere per un secolo o anche centinaia di anni!"


Sopportare!


Dimenticarsi del dolore. Era facile da dire, ma quanto era difficile metterlo in pratica?!


Tuttavia, non importava quanto fosse arduo, Lin Ming e Sheng Mei avrebbero comunque fatto un tentativo. Con gli enormi livelli di forza spirituale che possedevano, avrebbero continuato a spingersi oltre i loro limiti e a cercare di trasformarsi.


<em>'Controllare i miei nervi, scacciare via il dolore e trattare perfino questo dolore come piacere!'</em>


Lin Ming rifletté.


Fece del suo meglio per dimenticare questo dolore. Ma come poteva essere così facile farlo visto che aveva la sensazione di annegare nell'olio bollente e venire schiacciato da una macina?


Lentamente, Lin Ming sopportò un dolore del genere per un mese. Ma non importava quanto fosse potente la sua anima divina, si sarebbe indebolita lentamente.


In quel momento Lin Ming era sbiancato. Anche se aveva molta energia, doveva rimanere seduto immobile e venire tormentato da un dolore straziante, così come poteva mostrare un'espressione contenta?


<em>'Il dolore proviene dal corpo, ma si riflette nell'anima e nella mente... se posso controllare la mia anima, allora non importa quanto è doloroso, non può essere così intenso...'</em>


Pensò Lin Ming mentre stava cercando di spingersi oltre i suoi limiti di sopportazione.


<em>'Anima mia, visto che è stata solidificata dal Cubo Magico ed è stata coltivata in sette reincarnazioni, è già tornata ad essere un Anima Eterna. Se dovessi descriverlo a parole, dovrebbe essere immutabile.'


'Dovrei essere stabile come la grande terra con uno spirito immutabile. Come posso non tollerare il dolore così insignificante della carne?'</em>


Lin Ming ruggì. In quel momento la sua coscienza divenne limpida come un cristallo e sentì il dolore nel suo corpo ridursi di molto.


Il suo corpo mortale veniva ancora fatto a pezzi e l'energia stava ancora bruciando nei suoi meridiani, ma era tutto diminuito grazie a questa nuova comprensione.


Lin Ming sentì che il dolore straziante nel suo corpo stava iniziando a fargli provare un lieve entusiasmo. E la sensazione dei suoi meridiani che venivano bruciati assochilometriva a quella di un bagno caldo in una sorgente. Anche se faceva ancora male, non era più insopportabile come prima.


Si sentì simile ad una terra profonda e stabile, capace di sopportare immobile il battesimo della forza del mondo.


Aveva appena iniziato a comprendere, ma se avesse approfondito queste idee, il rituale abissale sarebbe diventato sempre più scorrevole finché non avesse assorbito tutta la forza del mondo che poteva!
                                


                                



