---
title: Capitolo 2205 – La Gloria della Perla Spirituale
pubDate: 2025-12-15T08:37:10.516Z
tags:
    - mw
---


<em>Capitolo sponsorizzato, ringraziamo Federico!
2 capitoli in coda (2 Federico), 0/5
-Schadenfreude</em>


In questi anni, durante la grande calamità tra l'umanità e i saggi, la potenza e il prestigio della Perla Primordiale si erano diffusi per i 33 Cieli. Dopotutto non molti sapevano del Cristallo d'Ametista dell'Origine o della Pietra della Vita Eterna.


"Questo Sovrano dei Saggi ha rinunciato alla sua reputazione e vuole usare la Perla Primordiale per uccidere Lin Ming..."


Dissero con indignazione arrabbiata alcuni praticanti di arti marziali. La coltivazione del Sovrano dei Saggi superava quella di Lin Ming di un grande margine ed era decine di migliaia di volte più vecchio di Lin Ming, eppure voleva usare la Perla Primordiale; era fin troppo spregevole.


"La storia è dettata dal vincitore. Fin dai tempi antichi è sempre importata solo la vittoria. Ogni idea di vergogna o reputazione è completamente insignificante!"


Disse il Monarca Demoniaco Oscuro, i suoi occhi brillavano mentre guardava la Perla Primordiale. Volse lo sguardo verso Lin Ming. Credeva che Lin Ming avesse già previsto questa mossa, perché se avesse voluto sconfiggere il Sovrano dei Saggi, allora avrebbe dovuto affrontare anche l'energia della Perla Primordiale nelle sue mani.


"Lin Ming! Oggi userò il tuo sangue per potenziare ulteriormente la Perla Primordiale! Credo che con la qualità del tuo sangue, la potenza di questa perla arriverà a nuovi livelli!"


Lo sguardo del Sovrano dei Saggi traboccò di intento omicida. In questi anni, aveva raffinato con impegno la Perla Primordiale.


Anche gli strumenti divini dovevano essere coltivati, ma tra i tre artefatti supremi, solo la Perla Primordiale non era stata potenziata da un guerriero Oltre il Divino. Questo perché i tre grandi strumenti divini si erano formati nei 33 Cieli ed erano nate forme di vita solo diverse decine di miliardi di anni fa. Inoltre, il vero picco della civilizzazione c'era stato dieci miliardi di anni fa, ma allora erano apparse solo due guerrieri Oltre il Divino.


Il Sovrano dei Saggi voleva fare arrivare la Perla Primordiale al picco delle sue condizioni. Se avesse potuto nutrirla con la vitalità del sangue di un genio impareggiabile, naturalmente avrebbe ottenuto immensi benefici.


Lin Ming fece un respiro profondo e il suo sguardo si incupì, diventando solenne. Quando aveva iniziato le trattative con Zaohua, non aveva mai contato di ottenere buoni risultati. C'era già la possibilità che le trattative fallissero al 99% e una volta che fosse successo, ciò che Lin Ming avrebbe voluto ottenere di più sarebbe stata la Perla Primordiale!


Con questa perla, il suo desiderio di attivare l'ottavo palazzo del Dao si sarebbe avverato. In realtà, quando era nella tomba del Dio Demoniaco, aveva quasi sbloccato l'ottavo palazzo. Tuttavia aveva deviato la maggior parte della forza del mondo nel consolidare la sua coltivazione da Vera Divinità, così lo stadio delle Nove Stelle del Palazzo del Dao era rimasto leggermente indietro.


In quel momento riecheggiò una trasmissione del suono nelle orecchie di Lin Ming: "Se hai bisogno di aiuto, dimmelo. Anche se non posso affrontare Zaohua, posso sostenerti. Distrarlo non sarebbe affatto un problema."


Il tono di questa voce era preoccupata, scaldando il cuore di Lin Ming. Era la voce di Sheng Mei. Nei 33 Cieli, senza considerare il Sovrano dei Saggi o l'Imperatore Spirituale, Sheng Mei era una guerriera impareggiabile solo inferiore a Lin Ming.


Tra lei e Lin Ming c'era una differenza al massimo di un grado.


"Dovrei poterlo affrontare. I tre strumenti divini non sono invincibili. In passato il Maestro della Strada Asura e il Sovrano Immortale avevano entrambi strumenti divini, eppure non sono riusciti ad uccidere il padrone della tomba del Dio Demoniaco. Allo stesso modo, Zaohua ha la Perla Primordiale, ma non sarà necessariamente in grado di danneggiarmi! Se non potrò davvero vincere, allora non sarà troppo tardi per aiutarmi."


In un duello all'ultimo sangue, naturalmente Lin Ming non si sarebbe intestardito stupidamente a combattere uno contro uno per qualcosa di così astratto come l'onore. Inoltre, anche se lui e Sheng Mei avessero sommato le loro età, questo vecchio mostro era migliaia, se non decine di migliaia di volte più vecchio di loro. Non c'era bisogno di preoccuparsi degli ideali delle arti marziali.


Primo, Lin Ming non voleva che Sheng Mei intervenisse perché voleva mettere alla prova i limiti della sua forza. Secondo e aspetto più importante, non voleva rivelare l'identità di Sheng Mei di fronte a così tante persone.


In questi giorni Lin Ming aveva visto che Sheng Mei non voleva mescolarsi con l'umanità.


Dopotutto, agli occhi dei praticanti di arti marziali umani, Sheng Mei era una spirita, qualcuno che apparteneva ad una razza nemica.


Sheng Mei aveva seguito Lin Ming e non stava contando sull'umanità. Tra l'intera razza umana, le importava solo di Lin Ming. Non avrebbe badato al destino degli altri.


Per quanto riguardava i motivi per cui Sheng Mei aveva seguito Lin Ming, erano tutte situazioni estremamente complicate. Ad esempio, la sua unione con Lin Ming nel pianeta Sky Spill, il rapporto tra la sua vita precedente e il Sovrano Immortale, questo tipo di questioni non poteva essere spiegato al pubblico, né poteva essere descritto chiaramente.


Così, agli occhi degli esseri umani, Sheng Mei sarebbe stata solo una traditrice della sua gente che era scappata con un uomo di una razza nemica.


Anche se mostravano tutti rispetto a Sheng Mei per via della sua forza e della posizione di Lin Ming, inevitabilmente avrebbero avuto idee del genere.


Lin Ming non voleva che Sheng Mei venisse criticata in questo modo, anche se fossero stati solo pensieri subconsci. Questo perché il fato pesava già sulle spalle di Sheng Mei.


In quel momento, di fronte a Lin Ming, la Perla Primordiale vorticò rapidamente. Sembrava che al suo interno fosse sigillata una pozza di sangue infernale!


Anche se erano separati da dieci chilometri di spazio e numerose tempeste spaziali caotiche, Lin Ming iniziò a sentire la vitalità del sangue agitarsi!


Sembrava che la perla Spirituale stesse divorando la sua vitalità in modo invisibile.


"Userò la Perla Primordiale per trafiggerti il cuore!"


Gli occhi del Sovrano dei Saggi erano rossi come il sangue. La sua essenza astrale arrivò al picco della sua forza. Con un ruggito, le sue giunture emisero dei crepitii esplosivi: "Un pugno per governare il mondo!"


Il suo attacco colpì la Perla Primordiale!


Era il pugno più potente del Sovrano dei Saggi. Portava tutta la sua energia che riversò nella Perla Primordiale. Poi l'artefatto divino si precipitò verso Lin Ming!


La sua velocità divenne estrema, così elevata da superare quasi ogni capacità di reazione. Perfino Piaoyu vide solo u bagliore, non riuscì a capire cos'era accaduto.


Nell'oscurità dello spazio, la Perla Primordiale tracciò una linea perfettamente dritta mentre sfrecciava verso il petto di Lin Ming!


Questo attacco finale non aveva bisogno di percorrere una traiettoria insidiosa, era così veloce che nessuno poteva evitarlo!


<em>Puff!</em>


La Perla Primordiale impattò sul petto di Lin Ming!


Il potere degli dei e dei demoni che proteggeva Lin Ming si infranse. La Perla Primordiale continuò ad avanzare con uno slancio inarrestabile, squarciando la carne e il sangue di Lin Ming e affondando nel suo corpo!


Era quasi veloce come la luce. Quando l'artefatto divino entrò nel corpo di Lin Ming, si fermò immediatamente, come se fosse stato catturato da qualcosa!


Tuttavia, non importava, perché in quel momento la Perla Primordiale iniziò a divorare la forza della vitalità del sangue di Lin Ming!


L'aspetto più terrificante della Perla Primordiale non stava nell'impatto fisico dei suoi attacchi, ma sulla sua capacità di prosciugare una persona fino a farla diventare un cadavere rinsecchito!


In quel momento tutti sussultarono. Il Sovrano dei Saggi sogghignò con fare diabolico. Anche se non capiva perché il suo attacco non era riuscito a trafiggere il cuore di Lin Ming, non era importante, perché finché la Perla Primordiale fosse entrata nel suo corpo, avrebbe risucchiato tutta la sua vitalità del sangue.


"Lin Ming!"


Gridò allarmata Xiao Moxian. Tutti i praticanti di arti marziali umani trattennero il respiro, agitati. Lin Ming era la colonna portante dell'umanità. Se fosse perito qui, l'umanità sarebbe morta insieme a lui!


Era accaduto tutto prima che potessero reagire. E in quel momento il corpo di Lin Ming iniziò a cambiare rapidamente!


Il suo corpo cominciò a crescere, la sua pelle divenne nera, i suoi muscoli sporsero con degli spuntoni. In un batter d'occhio il suo aspetto era diventato crudele e orribile, un abissale!


Lin Ming si era trasformato nella sua personificazione demoniaca, usandone la forza per sopportare l'attacco della Perla Primordiale!


La personificazione demoniaca di Lin Ming aveva divorato una parte della forza di Fame e la sua vitalità del sangue era diverse volte più potente perfino del suo vero sé.


Mentre la Perla Primordiale divorava la vitalità del sangue della personificazione demoniaca, gli occhi demoniaci emisero un lampo freddo. Con un ruggito, si lanciò verso il Sovrano dei Saggi!


Dopo aver resistito il potere divorante della Perla Demoniaca, le labbra della personificazione si erano macchiate di sangue, ma si precipitò comunque in avanti!


Era come un confronto in cui uno dei contendenti era stato trafitto da una lancia, ma non solo non si stava ritirando nonostante le gravi ferite, ma si stesse spingendo contro l'arma, lasciando che la lancia trapassasse il suo corpo per lanciare un attacco finale al suo nemico!


"Cosa?!" Il Sovrano dei Saggi era scioccato. Non credeva che Lin Ming sarebbe stato così spietato e aggressivo, né si poteva immaginare perché la Perla Primordiale non avesse trapassato il cuore di Lin Ming!


Anche questo potente abissale di fronte a lui non avrebbe dovuto avere un potere difensivo così formidabile. Non ci sarebbe dovuto essere un fisico mortale capace di sopportare un colpo del genere da parte della Perla Primordiale.


Tuttavia Zaohua non aveva il tempo di pensarci; doveva fronteggiare l'attacco disperato di Lin Ming.


"Umpf, sei già spacciato, precipitarsi qui ti farà solo morire più velocemente!"


Il Sovrano dei Saggi sogghignò. Ma in quel momento il suo sorrisetto si irrigidì.


Fissò impotente il demone Lin Ming che si stava scavando nel petto con gli artigli.


Le scaglie furono lacerate dagli artifgli affilati, facendo schizzare sangue fresco!


Poi, accadde un fenomeno che fece rabbrividire tutti quanti. Il demone Lin Ming aveva estratto una spina dorsale dal suo petto, colante di sangue!


Quando la colonna vertebrale uscì, un'allarmante quantità di sangue e pezzi di carne schizzarono attorno. E la Perla Primordiale era bloccata al centro della spina dorsale!


Ciò che aveva bloccato la Perla Primordiale dal trafiggere il cuore di Lin Ming era l'osso demoniaco che aveva ottenuto dalla tomba!


La personificazione demoniaca di Lin Ming aveva già raffinato questo osso. Lo aveva fuso con il suo corpo e aveva contato su di essa per resistere all'attacco della Perla Primordiale!


In quel momento il Sovrano dei Saggi fu colto dal panico!
                                


                                



