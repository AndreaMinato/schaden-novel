---
title: Capitolo 2214 – Il Potere dell'Imperatore Spirituale
pubDate: 2025-12-15T08:37:10.518Z
tags:
    - mw
---


<em>Capitolo sponsorizzato, ringraziamo Matteo!
7 capitoli in coda (7 Matteo), 0/5
-Schadenfreude</em>


<em>Hu!


Hu!


Hu!</em>


Le anime gridavano e i demoni piangevano. Il mare della lacrima dell'Imperatore Spirituale era pieno di innumerevoli anime sofferenti ed ossa.


Lin Ming sentì l'energia nel suo corpo ristagnare e la sua forza soppressa. Ebbe perfino la sensazione di un lieve soffocamento al petto; era chiaro che questo mare fosse il campo di forza dell'Imperatore Spirituale.


"Questo è il mare della sofferenza. Chi ci entra non ha modo di uscirne e oggi morirai qui."


Mentre parlava, l'Imperatore Spirituale alzò un dito e lo puntò verso l'esterno. La sua pelle era pallida come la carta e si potevano intravedere i vasi sanguigni sotto. Tuttavia i vasi sanguigni di un uomo erano blu, mentre quelli dell'Imperatore Spirituale erano grigi, come se perfino il suo sangue fosse pieno di morte.


Questo dito si ingigantì all'infinito negli occhi di Lin Ming. Non poteva resistere, non poteva schivare. L'impronta a spirale era chiaramente visibile, ogni cerchio sembrava un vortice. Visto che il dito dell'Imperatore spirituale sembrava grande quanto il cielo, ogni impronta circolare assochilometriva ad una catena montuosa a forma di anello!


Lin Ming spalancò gli occhi e strinse la lancia del Drago Nero. Aveva la sensazione di non aver mai incontrato un attacco così terrificante in tutta la sua vita!


Il dito possedeva abbastanza pressione da distruggere il cielo. Lin Ming emise un ruggito tonante mentre scatenava tutta la sua forza. Attorno a lui, gli otto Palazzi del Dao si aprirono e le due leggi più elevate si fusero nel suo mondo interno. Il sangue Asura iniziò a bruciare!


Lin Ming puntò verso il centro dell'enorme dito e scagliò un colpo di lancia. La luce dell'arma spessa quanto una montagna avanzò, come un pilastro che sollevava il cielo!


Tuttavia, di fronte all'enorme dito, anche la potente luce di lancia non era altro che un piccolo ago.


<em>Crack!</em>


La luce di lancia si frantumò. Tuttavia, anche se il grande dito era stato già trafitto, continuò ad abbattersi su di lui come prima!


<em>Bang!</em>


Con Lin Ming al centro, l'intero cosmo sembrò cadere. Un'enorme impronta si formò nel vuoto sconfinato. Lin Ming tossì mentre le sue giunture emettevano dei crepitii. Le sue ossa si ruppero, i suoi organi si frantumarono e sputò una boccata di sangue.


Fu scaraventato all'indietro. Come una sacca di sangue che era stata squarciata, il sangue iniziò a piovere.


Così forte!


Le pupille di Lin Ming si rimpicciolirono. Questa era la prima volta che sperimentava la forza del maestro della tomba del Dio Demoniaco e questa era solo la sua personificazione!


Se la sua personificazione era così terrificante, come sarebbe stata la forma completa del maestro della tomba del Dio Demoniaco?


Lin Ming trattenne il respiro, facendo circolare il potere del divino e dei demoni nel suo corpo. Le sue ossa rotte e i suoi organi squarciati iniziarono a ripararsi rapidamente. L'Imperatore Spirituale rivelò un lampo di lieve sorpresa.


"Sembra che tu abbia aperto l'ottavo palazzo del Dao delle Nove Stelle del Palazzo del Dao, raggiungendo un livello superiore e facendo rinascere il tuo corpo. Inoltre hai assorbito un totem nel tuo corpo. Fondendo insieme le due forme, hai ottenuto il fisico di un demone celeste. Ora le tue capacità di resistenza e di recupero superano di gran lunga qualsiasi coltivatore al tuo stesso livello... ma, quanti attacchi credi che potrai sopportare?"


Disse con un sorriso l'Imperatore Spirituale. Il suo sorriso faceva rabbrividire.


Lin Ming era consapevole che l'Imperatore Spirituale aveva detto la verità. Se non avesse aperto l'ottavo Palazzo del Dao, permettendo alle Otto Porte Nascoste e alle Nove Stelle del Palazzo del Dao di connettersi ed entrare in risonanza, potenziando qualitativamente il suo fisico, allora forse l'attacco dell'Imperatore Spirituale di prima l'avrebbe diviso a metà. Anche se non fosse morto, avrebbe perso metà della sua vitalità e sarebbe stato praticamente impotente.


Ma anche così, alle sue attuali condizioni, non sarebbe riuscito a resistere a molti degli attacchi dell'Imperatore Spirituale prima di esaurire tutta la sua forza!


Questo perché, non importava quanto fossero potenti le sue capacità rigenerative, se avesse voluto riprendersi da gravi ferite, avrebbe dovuto consumare un'enorme quantità di energia. E più potente era il suo fisico, maggiore energia avrebbe usato!


Non poteva permettere all'Imperatore Spirituale di attaccarlo di nuovo!


Lin Ming si morse la punta della lingua e bruciò essenza di sangue della Porta della Vita.


La forza dell'essenza di sangue bruciata fece fremere la vitalità del sangue nel suo corpo!


Strinse i denti, fissò con ferocia l'Imperatore Spirituale.


Tuttavia il nemico si limitò a sorridere lievemente: "Bruci la tua essenza di sangue? Hai aperto la Porta della Vita e se bruci un po' di essenza di sangue, potrai comunque rigenerarla. Ma questo consumerà solo più velocemente la tua forza e ti porterà più velocemente alla morte."


"Lascia che ti aiuti!"


Stavolta l'Imperatore Spirituale stese il suo intero palmo. Questo palmo sembrava contenere un grande universo che iniziò ad abbattersi su Lin Ming!


In quel momento Lin Ming aveva già radunato tutta la sua potenza. Gridò al cielo, il suo corpo quasi si fuse con la lancia del Drago Nero!


Una lancia e un uomo erano una cosa sola!


<em>Weng!</em>


Il corpo di Lin Ming e la lancia del Drago Nero si trasformarono in un drago divino che danzava nell'aria. Il drago divino ruggì mentre sfrecciava verso il palmo dell'Imperatore Spirituale.


Tuttavia, non importava quanto fosse potente e maestoso il drago divino, di fronte a questa mano che sembrava comandare il cielo e la terra, non era diverso da un insetto in realtà. Il drago nero stava per essere schiacciato!


Lin Ming ruggì, bruciando un altro 10% della sua essenza di sangue!


"Aah!"


Risuonò un forte grido nel cielo. Durante questo momento cruciale, la velocità di Lin Ming aumentò ancora e sfuggì dalla presa dell'enorme mano.


<em>Rumble rumble rumble!</em>


Il cielo e la terra collassarono, le stelle furono lacerate. Nei trilioni di chilometri circostanti, la cintura di meteore fu ridotta in polvere. Innumerevoli meteoriti e asteroidi si disintegrarono!


Le onde d'urto esplosive passarono per l'intera galassia. Sembrava quasi che la galassia stessa fosse stata tagliata a metà!


"Cos'è quello?!"


Ad un trilione di chilometri di distanza, diversi Re del Mondo umani videro la scena apocalittica.


"È una supernova di un'enorme stella?" Mormorò scioccato un Re del Mondo. Erano stanziati in questa parte della galassia, ma non sapevano che il pianeta nascosto di Lin Ming fosse nella loro area di guardia.


"No, sono due super esperti che stanno combattendo!"


Disse un Re del Mondo con fare truce: "Sbrigatevi e fate rapporto, informate immediatamente l'Imperatore Shakya!"


"Sì!"


.....


"Mm? Sei davvero riuscito a sfuggire dal mio palmo all'ultimo momento?"


L'Imperatore Spirituale vide Lin Ming scappare dalle fessure delle sue dita, sfrecciando verso di lui senza fermarsi. Un lampo di sorpresa brillò nei suoi occhi sporchi.


"Il mio attacco sembra aver stimolato il potenziale nel tuo corpo. Comunque non è cambiato nulla."


L'Imperatore Spirituale voleva ritirare la mano e attaccare di nuovo. In quel momento però, Lin Ming cambiò traiettoria.


Dal dirigersi verso il nemico, fece un giro improvviso di 90 gradi!


<em>Ca!</em>


Il campo di forza del mare della sofferenza fu lacerato!


Il mare della sofferenza non ostacolava la forza e gli attacchi dell'Imperatore Spirituale, ma avrebbe limitato Lin Ming. Tuttavia, in quel momento, era stato fatto a pezzi!


Con il corpo di Lin Ming come centro, l'acqua formò una tempesta mentre apriva un passaggio fatto da un mulinello!


"Vuoi fuggire? Una decisione intelligente!"


L'Imperatore Spirituale rivelò uno sguardo divertito. L'attacco di Lin Ming non puntava a ferirlo, ma a creare un passaggio attraverso il mare della sofferenza e a scappare!


Di fronte ad un nemico molto più potente contro cui non si poteva resistere, continuare a combattere non sarebbe stato un atto di coraggio, ma di stupidità. Inoltre Lin Ming aveva anche la sua famiglia con sé adesso.


Non voleva che la sua famiglia finisse seppellita con lui.


<em>Bang!</em>


I confini del mare della sofferenza furono strappati. Lin Ming aveva consumato troppa vitalità del sangue. Sopportando l'enorme contraccolpo, dovette sputare una boccata di sangue. Tuttavia Lin Ming ignorò le sue ferite e volò senza fermarsi nelle profondità dell'universo!


Squarciò un canale spaziale e sfrecciò per il vuoto!


In una battaglia tra praticanti di arti marziali, bisognava solo essere lievemente più forti per sconfiggere qualcun altro. Ma uccidere l'altra parte era molto più difficile.


In particolare se l'altra parte stava cercando di scappare con tutte le sue forze.


Dato che Lin Ming sapeva di non poter contendere con l'Imperatore Spirituale, aveva scelto di scappare temporaneamente.


"Tu... credi di poter fuggire?"


Nel momento in cui Lin Ming attraversò il vuoto, un'antica runa brillò nella fronte dell'Imperatore Spirituale. Era un marchio spirituale e cadde direttamente nel corpo di Lin Ming.


In passato Lin Ming aveva già sofferto a causa dei marchi di una Vera Divinità e ora era stato marchiato di nuovo...


Lin Ming si incupì. Poteva percepire il marchio incollarsi al suo corpo e sapeva che adesso stava affrontando una situazione critica.


Gli sembrò di essere tornato al momento in cui era stato inseguito dalla Regina Divina Piaoyu. Non importava quanto squarciasse lo spazio e attraversasse il vuoto, l'Imperatore Spirituale lo seguiva comunque!
                                


                                



