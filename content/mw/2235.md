---
title: Capitolo 2235 – Luce Distruttrice di Mondi
pubDate: 2025-12-15T08:37:10.522Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Lin Ming scese lentamente fino al fondo della piscina divina, sentendo le acque che toccavano gentilmente il suo corpo. Erano delicate come le carezze di una madre e ogni goccia d'acqua era il più prezioso nettare celeste. Quest'acqua entrò nel suo corpo attraverso il naso e la bocca, fluendo nei suoi meridiani e disperdendosi dai suoi 360.000 pori, trasformando e rinnovando costantemente il suo organismo ovunque passassero.


Strani raggi di luce rosso sangue iniziarono a formarsi attorno. Sotto il controllo del maestro della Strada Asura, questo bagliore fluì nella piscina, coprendo l'intera pozza con una lieve aura color cremisi. La forza in questa piscina divenne sempre più ricca, così densa da fare accelerare il battito cardiaco.


Allo stesso tempo il maestro della Strada Asura tirò fuori un bastone demoniaco. Era l'arma dell'Imperatore Spirituale, ma quando l'aveva lanciato verso Lin Ming per poi rapire Sheng Mei non aveva avuto abbastanza tempo per recuperarlo.


Il materiale usato per forgiare questo bastone proveniva dal vero Dio Demoniaco di cento miliardi di anni fa. Ora il maestro della Strada Asura lo lanciò nella piscina divina così che Lin Ming potesse raffinarlo.


"Lin Ming, raggiungerai la perfezione delle Nove Stelle del Palazzo del Dao nella piscina divina e dopo che raffinerai completamente la Strada Asura e l'Universo del Sogno Akashico..."


La voce del maestro della Strada Asura divenne torbida e cupa. Lin Ming divenne pensoso. Alzò lo sguardo e vide che ai confini della piscina divina, mentre il sangue scorreva nell'acqua, la forza dell'incarnazione si stava indebolendo...


I capelli prima neri del maestro della Strada Asura stavano diventando in parte bianchi.


Lin Ming sussultò. Era perché gli stava dando la forza del suo sangue?


"Senior Asura, lei..."


Mentre parlava, il numero di capelli bianchi del maestro della Strada Asura iniziò ad aumentare con un ritmo visibile ad occhio nudo. Lin Ming non riuscì più a rimanere seduto vedendo questo ed emerse.


In quel momento la forza del sangue nella piscina era incredibilmente ricca e sbalordì Lin Ming.


Il maestro della Strada Asura disse con calma: "Lin Ming, non c'è bisogno che ti preoccupi per me..."


"Senior il mio allenamento è appena iniziato e potrebbe dover continuare per diecimila anni. Continuerà ad indebolirsi nel frattempo?"


Lin Ming poteva sentire la forza dell'esperto che si stava indebolendo gradualmente.


All'improvviso ripensò al fatto che lui si era già fuso con la strada Asura. Allora, se avesse raffinato la Strada Asura, non avrebbe influenzato la forza del maestro della Strada Asura? Non sarebbe diventato sempre più debole?


Il maestro della Strada Asura scosse la testa: "In questi anni ho dormito profondamente nella Strada Asura, usando ogni metodo a mia disposizione per prolungare la mia vita. Anche così, non mi rimane molto tempo. Sono vissuto fin troppo a lungo. In più di dieci miliardi di anni, sono partito dal nulla per poi crescere lentamente e lasciare il mio segno, da Sacro Lord a Re del Mondo ad Empireo, e poi a Vera Divinità, sono diventato un grande esperto e sono arrivato al picco dei 33 Cieli."


"Ho fatto innumerevoli esperienze e ho ottenuto così tanto. Ma dieci miliardi di anni fa ho visto la grande calamità con i miei occhi. Ho visto i miei alleati, i miei discepoli e anche una donna che amavo profondamente, ma che non ha scelto me, morire lentamente, uno dopo l'altro. Sono rimasto solo io e mi sono fatto carico di tutto questo, ho continuato a farlo fino ad ora."


"Lentamente non ho provato più interesse per nulla, tutto ciò che vedo è pallido. Non bramo più la vita eterna che mi ossessionava e se desidero qualcosa, è di finire ciò che non ho potuto concludere in passato..."


Mentre parlava, il maestro della Strada Asura sembrava essere invecchiato molto, ma i suoi occhi erano rimasti brillanti come stelle.


Guardandolo, Lin Ming provò una tristezza indescrivibile.


"Anche se mi sono indebolito, non esaurirò completamente le forze. Sarò sempre meno in grado di proteggere la Strada Asura però, così devi completare il tuo allenamento non appena possibile, prima che l'Imperatore Spirituale ti raggiunga."


L'espressione del maestro della Strada Asura era rimasta serena mentre parlava. Lin Ming strinse i pugni. Poteva sentire quanto era pesante il fardello che l'esperto aveva portato sulle sue spalle, ma dire qualcosa adesso sarebbe stato inutile. Ciò che doveva fare era raffinare completamente la Strada Asura e l'universo del Sogno Akashico.


Ma i piani non andavano mai lisci come sperato...


Passarono altri duemila anni. Nella piscina della Conversione Divina, mentre Lin Ming stava raggiungendo un punto critico nel suo allenamento, dal cielo calò un pilastro nero di luce!


Questo bagliore divino assochilometriva ad un enorme drago nero. Attraversò un canale spaziale, ululando mentre si abbatteva sul suo obiettivo. Era terrificante, dotato di una pressione formidabile che fece agitare la vitalità del sangue di tutti gli Empirei nel raggio di diverse centinaia di chilometri, rendendo impossibile per loro guardarla direttamente.


Era come una luce distruttrice di mondi che poteva annientare ogni forma di vita. Sfrecciò dritta verso il palazzo celeste d'ametista dove si trovava Lin Ming!


"Lin Ming!"


"Sua maestà Sovrano dell'Umanità!"


"Senior Lin Ming!"


Numerosi praticanti di arti marziali delle tre grandi razze videro questa scena e gridarono allarmati. Molti non riuscirono nemmeno a rispondere in tempo, questa luce distruttiva era stata fin troppo veloce!


"Oh no!"


Sogno Divino fissò impotente la forza devastante che si riversava sul palazzo celeste d'ametista. Non potevano fermarla. Era troppo formidabile, un potere che superava i limiti dei presenti.


In isolamento, Lin Ming non poteva essere disturbato. Come avrebbe potuto sopportare un colpo del genere?


<em>Che fosse... un attacco del maestro della tomba del Dio Demoniaco?!</em>


Pensò Sogno Divino. Ma in questa situazione critica, un'enorme mano viola si sollevò dal palazzo celeste d'ametista e colpì la luce distruttrice.


Questa mano era ampia mille chilometri. Oscurò il cielo, sembrava capace di afferrare una stella!


<em>Bang!</em>


La luce distruttrice esplose nella mano viola. Terrificanti onde d'urto si sollevarono in ogni direzione, rovinando grandi tratti di cielo.


Quella mano enorme aveva bloccato la luce distruttrice!


Questo improvviso cambiamento lasciò tutti senza parole e sbalorditi. Poi presto scoprirono cos'era successo. Probabilmente era l'attacco del maestro della Tomba del Dio Demoniaco!


Era arrivato il maestro della Tomba del Dio Demoniaco? Che avesse già completato il suo isolamento?


Tutti si innervosirono. Se il maestro della tomba del Dio Demoniaco fosse arrivato davvero in questo momento, ci sarebbero state conseguenze inimmaginabili.


"Non fatevi cogliere dal panico! Non è venuto qui, quel vecchio demone sta solo facendo un attacco attraversando lo spazio-tempo!"


La voce di Sogno Divino riecheggiò per migliaia di chilometri, calmando tutti i praticanti di arti marziali nervosi. Il maestro della tomba del Dio Demoniaco aveva ancora bisogno di un lungo periodo di isolamento. Era rimasto gravemente ferito durante la grande battaglia di 5000 anni fa e come poteva riprendersi così velocemente visti tutti i problemi nel Mare d'Ossa dell'Imperatore? Inoltre doveva ancora raffinare la tomba del Dio Demoniaco.


Dato che il maestro della Strada Asura si era azzardato a fare entrare Lin Ming in isolamento in un momento del genere, doveva avere qualche misura di sicurezza. Altrimenti sarebbe stato come esporre Lin Ming agli attacchi.


"Il vecchio demone non è arrivato?"


"Non è venuto di persona, eppure è stato capace di lanciare un attacco così terrificante attraverso diversi regni spaziali; è stato troppo terrificante!"


Mentre i praticanti di arti marziali pensavano alla luce devastante, provarono tutti paura. Se fossero stati risucchiati da quel bagliore, si sarebbero ridotti in cenere!


"Il maestro della tomba del Dio Demoniaco è davvero feroce, ma anche Senior Asura è incredibilmente forte. Quella mano dev'essere stata formata da lui. È capace di bloccare quella luce nera terrificante senza nemmeno muoversi, sbalorditivo!"


"Giusto, è sbalorditivo! Ahahah!"


Molti praticanti di arti marziali ripensarono alla mano enorme e si sentirono molto più sollevati. Sapevano che il maestro della Strada Asura stava guidando Lin Ming nel palazzo celeste d'ametista e, con la sua protezione, non sarebbe stato facile per il maestro della tomba del Dio Demoniaco disturbarli con attacchi a lungo raggio.


Tuttavia, mentre li sentiva parlare con orgoglio del maestro della Strada Asura, Sogno Divino si incupì.


Era... stata davvero bloccata così facilmente quella luce distruttrice?


Guardò con ansia il palazzo celeste d'ametista. Aveva il presentimento che questo attacco fosse solo l'inizio...


Come poteva il maestro della tomba del Dio Demoniaco lasciare che Lin Ming completasse il suo isolamento e arrivasse ad un livello tale da poterlo minacciare?


"Ascoltatemi tutti. Non fate affidamento su Senior Asura. Per sopravvivere a questa calamità dobbiamo dipendere da noi. Sbrigatevi e tornate a coltivare." Ammonì una voce delicata e solenne. Era stata la Regina Divina Piaoyu a parlare. Fluttuava in alto nel cielo, il suo abito bianco svolazzava attorno a lei.


Cinquemila anni nell'incantesimo temporale equivaleva a 50.000 anni fuori. Grazie alla guida di Inchiostro e Chiaro, la Regina Divina Piaoyu aveva raggiunto gli stadi intermedi della Vera Divinità.


Inoltre la sua forza era discreta al suo livello. Solo per questo era molto più forte del Re Divino Tiangang che era bloccato negli stadi inferiori e non era riuscito ancora a fare progressi.


Piaoyu la pensava in modo simile a Sogno Divino. Probabilmente questo attacco sarebbe continuato. Il maestro della Strada Asura poteva bloccare il primo assalto, ma avrebbe potuto bloccare anche quelli successivi?
                                


                                



