---
title: Capitolo 2242 – Fino alla Fine
pubDate: 2025-12-15T08:37:10.523Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Difendete e basta, aspettate solo la morte! Umpf!"


"Anche se Lin Ming è forte, è in isolamento ed è stato anche ferito dal Dio Demoniaco. La formazione che ha creato non può fermarci!"


Le Vere Divinità abissali attaccarono, coalizzandosi per distruggere la barriera di fronte a loro. Sapevano che ogni formazione poteva contenere una quantità limitata di energia e una volta questo limite fosse stato raggiunto, la barriera si sarebbe frantumata naturalmente. Allora, tutto ciò che aspettava i praticanti di arti marziali dei 33 Cieli sarebbe stato un massacro.


Tuttavia, le Vere Divinità abissali iniziarono ad accigliarsi dopo aver rilasciato scariche di attacchi scioccanti.


La fermezza di questa formazione aveva superato la loro immaginazione! Avevano attaccato per così tanto tempo, ma non aveva perso energia.


"Come può essere...?"


"Questa formazione è strana... quel Lin Ming, anche in isolamento è riuscito a creare una formazione del genere?"


Mormorò scioccata la Vera Divinità abissale.


In effetti, non erano solo ad essere scioccati, anche i praticanti di arti marziali dei 33 Cieli nella formazione del cielo e dell'umanità erano rimasti sbalorditi dall'efficacia della barriera.


Potevano percepirne la struttura ancora più chiaramente all'interno.


Era una composizione sublime e perfetta, come un guscio. Disperdeva gli attacchi di ogni abissale per tutta la formazione, minimizzando l'impatto di ogni colpo il più possibile.


Si chiamava la formazione del cielo e dell'umanità, la luce della barriera era il "cielo" e i praticanti di arti marziali rappresentavano "l'umanità". Quando si combinavano insieme, creavano un'unione perfetta.


Gli abissali possedevano una forza terrificante. Ma anche se avevano oltre 60 Vere Divinità e 8000 Empirei radunati insieme, non riuscivano comunque a rompere la barriera e la persona che l'aveva creata era ancora in isolamento.


"Sembra che Lin Ming sia molto più forte del previsto. Non c'è da meravigliarsi che il Dio Demoniaco lo ritenga così tanto importante..."


"Pensavo che avremmo potuto cancellare lentamente le rune della formazione per poi attaccare tutti quanti e distruggerla, ma non sembra una buona idea."


"Cambiamo metodo. Rompiamo la barriera difensiva con la nostra formazione da battaglia!"


I re demoniaci cambiarono tattica con decisione. Condussero circa 8000 Empirei abissali e 60 Vere Divinità per riattivare la loro formazione e attaccare direttamente la barriera del cielo e dell'umanità.


"Non possiamo lasciare che gli abissali facciano come vogliono. Siamo riusciti a resistere per un giorno finora."


"Rimangono ancora 29 giorni. Dobbiamo resistere fino alla fine, altrimenti tutti i nostri sforzi saranno inutili!"


I praticanti di arti marziali dei 33 Cieli fecero circolare più che potevano la loro vitalità del sangue. L'energia divampò dai loro corpi emanando ondate mostruose!


Erano inferiori all'Abisso Oscuro in quanto a forza in generale, ma contare sulla formazione del Cielo e dell'Umanità poteva compensare di molto il divario.


I 33 Cieli avevano 28 Vere Divinità che sorvegliavano 28 posti diversi nella formazione. I circa 1800 Empirei erano disposti allo stesso modo per la barriera. Tutti utilizzavano più che potevano la loro energia per resistere.


Gli abissali riniziarono ad attaccare. Il cielo distante era stato già divorato dalle ondate di fiamme titaniche!


Luce divina ululò e trapassò il mondo. L'attacco dell'esercito demoniaco cadde brutalmente sulla barriera.


<em>Bang!</em>


Sembrava che migliaia di stelle fossero esplose, ogni suono scomparì mentre la luce pareva svanire.


Anche le capacità difensive della formazione del Cielo e dell'Umanità non potevano proteggerli completamente dall'impatto d'energia. Le increspature apparirono nella barriera e si diffusero in ogni direzione.


Circa venti Empirei sopportarono l'impatto e non riuscirono a resistere. Furono scaraventati all'indietro sputando sangue. Tre Empirei tra di loro scoppiarono mentre venivano scagliati via, morendo miserabilmente!


C'erano stati dei morti!


Fin dall'inizio di questa guerra apocalittica, era la prima volta che moriva qualcuno dei 33 Cieli!


Queste perdite non sembravano così grandi, ma tutti sapevano che era solo l'inizio.


Era passato solo un giorno.


La battaglia sarebbe diventata sempre più accesa e violenta. Avrebbero consumato sempre più energia e inevitabilmente sarebbero morte altre persone.


Questa dura guerra inevitabilmente si sarebbe protratta. La loro sola speranza di sopravvivere era... resistere fino alla fine!


"Guarite i feriti!"


La voce di Sogno Divino riecheggiò da dentro la formazione del Cielo e dell'Umanità.


I tre corpi mutilati e incompleti degli Empirei furono riposti rispettosamente negli anelli spaziali dei loro compagni.


In quel momento nessuno mostrò tristezza, né pianse. Questo perché loro stessi sarebbero potuti diventare freddi cadaveri messi da parte dagli altri.


Se qualcuno fosse riuscito a sopravvivere a questa guerra, allora il suo corpo sarebbe stato seppellito da eroe, la sua memoria sarebbe stata ricordata negli annali di storia e sarebbe rimasta nei cuori dei loro discendenti.


Ma se fossero morti, i loro corpi si sarebbero ridotti in cenere e gli abissali li avrebbero derisi visto che non sarebbero stati altro che schiavi morti.


I praticanti di arti marziali dei 33 Cieli distribuirono silenziosamente le pillole. Tutti iniziarono a meditare e a riprendersi perché sapevano che tra poco sarebbe arrivato il prossimo assalto degli abissali.


Dato che si stavano solo difendendo senza attaccare, il numero degli abissali non sarebbe diminuito nel tempo.


Loro invece ad ogni collisione avrebbero subìto delle perdite. E più persone fossero morte, più la forza difensiva della formazione sarebbe diminuita. E più la barriera si fosse indebolita, più coltivatori sarebbero morti. Questo ciclo sarebbe continuato finché la formazione non sarebbe collassata!


"Questi rifiuti sono così difficili da eliminare..."


I quattro re demoniaci mostravano espressioni incupite. Il loro attacco era riuscito ad uccidere solo tre Empirei. Era difficile per loro pensare che fosse stata una vittoria.


"Un buon numero di loro ha bruciato la sua essenza di sangue e sicuramente sarà un problema per loro guarire. Invece nessuno del nostro esercito ha bruciato la sua essenza di sangue, così si riprenderà più velocemente."


"Se continueremo a fare consumare loro energia, allora moriranno sicuramente!"


"Bruciare essenza di sangue? Umpf!" Luce fredda brillò negli occhi del sovrano della Strada del Re Oscuro. "Se ognuno di loro bruciasse la sua essenza di sangue a turno, visti i loro numeri riuscirebbero a temporeggiare per molto tempo! Non voglio che vivano così a lungo. Il nostro signore, il Dio Demoniaco, ci ha ordinato di distruggerli non appena possibile!
Se possono bruciare la loro essenza di sangue, possiamo farlo anche noi! I nostri sei grandi Sect totemici hanno accumulato innumerevoli pillole del sangue e materiali celesti per tutti questi anni. Se gli Empirei bruciassero la loro essenza di sangue, potremmo comunque fare recuperare loro la vitalità del sangue che hanno perso!"


"Bene! Allora non c'è bisogno di perdere tempo. Distruggiamoli tutti!"


Gli abissali iniziarono ad inghiottire pillole del sangue e recuperare le forze.


Energia infernale divampò dai loro corpi, emanando un'aura maestosa e intendo omicida. Anche da lontano e nella formazione del Cielo e dell'Umanità, i praticanti di arti marziali dei 33 Cieli potevano sentirlo chiaramente.


Gli abissali impiegarono meno di un giorno per tornare al picco delle loro forze.


Avevano ricreato la loro formazione e cercarono di fare a pezzi la barriera del Cielo e dell'Umanità. Stavolta un certo numero di abissali scelse di bruciare la loro essenza di sangue.


Livelli di energia terrificanti iniziarono a condensarsi all'orizzonte.


Il Mare Asura si agitò. Il cielo tremò. Le quattro Vere Divinità superiori abissali sogghignarono tutte diabolicamente.


"Lin Ming, non importa quanto è sbalorditivo il tuo talento, morirai comunque qui!"
                                


                                



