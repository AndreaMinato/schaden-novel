---
title: Capitolo 2250 – Lancia Distruttrice del Mondo
pubDate: 2025-12-15T08:37:10.524Z
tags:
    - mw
---


Capitolo regolare... di domani, ops mi sono accorta che oggi è venerdì e non sabato...
0 capitoli in coda, 0/5
-Schadenfreude


In realtà gli abissali non erano troppo sorpresi che l'avesse ucciso. Si erano già preparati per il caso peggiore prima di iniziare l'attacco.


Non sarebbe stato strano se Malvagio non avesse potuto ferire gravemente Lin Ming. Poteva essere trapassato dalla sua lancia o sopraffatto da una quantità di energia maggiore. Lin Ming avrebbe potuto sconfiggere Malvagio in moltissimi modi.


Ma non si sarebbero mai aspettati che l'enorme totem grosso quanto un pianeta sarebbe stato schiacciato come un insetto!


Che forza anormale era questa?!


Sembrava che Lin Ming avesse completato il suo isolamento.


In altre parole era arrivato allo stadio Oltre il Divino!


Quando la forza raggiungeva il picco dello stadio di Vera Divinità e le proprie leggi diventavano perfette, allora si poteva arrivare a questo livello. Era lo stesso livello del maestro della Strada Asura, del Sovrano Immortale e del Dio Demoniaco!


"Cosa facciamo?" Gli abissali superiori si girarono verso i quattro re demoniaci, tutti furono colti dal panico mentre cercavano aiuto. Ma nemmeno i quattro re demoniaci sapevano cosa fare. In confronto a Lin Ming non erano diversi da uno sciame di formiche davanti ad un leone!


"Come può aver lasciato il suo isolamento così presto? Ha dovuto sopportare diversi attacchi dal Lord Dio Demoniaco, così come può aver completato il suo isolamento?!"


Ruggì con amarezza un re demoniaco. Ma non importava quanto gridasse, fu tutto inutile; Lin Ming si era già precipitato verso di loro!


O, ad essere più accurati, si teletrasportò di fronte all'esercito abissale con un solo passo. La sua figura era relativamente più piccola in confronto agli abissali, ma ora per i nemici non sembrava diverso da un dio assoluto!


I quattro re demoniaci trattennero tutti il respiro!


L'aura emanata da Lin Ming era troppo grande, così pesante da mozzare il fiato. Le loro mani e i loro piedi si gelarono e le loro spalle sembrarono portare un peso così immenso che non poterono che inginocchiarsi a mezz'aria.


Avevano già perso ogni coraggio di resistere.


"Aspetta... non attaccarci, ti riconosceremo come mio signore e padrone..."


Disse a denti stretti un abissale, incapace di resistere alla pressione. Sperava che Lin Ming avrebbe potuto risparmiarlo e si sarebbe limitato a impiantare un sigillo dello schiavo nel suo corpo.


Per i praticanti di arti marziali, vivere con un sigillo dello schiavo era un fato ancora peggiore della morte. I quattro re demoniaci certamente non erano disposti a sacrificare la loro libertà per sopravvivere, ma probabilmente Lin Ming avrebbe lottato contro il maestro della tomba del Dio Demoniaco.


Se Lin Ming li avesse controllati e poi fosse stato ucciso dal maestro della tomba, non avrebbero recuperato la libertà?


Sentendo i suggerimenti astuti di questi abissali, Lin Ming si limitò a sorridere. Sporse una mano. Molti abissali sussultarono quando lo videro, insicuri di cosa avesse intenzione di fare.


Avrebbe impiantato un sigillo dello schiavo in tutti loro o li avrebbe uccisi?


Nessuno osò scappare da questo mostro che poteva schiacciare perfino Malvagio. Pensando a questo, Lin Ming avrebbe dovuto solo attivare un campo di forza per intrappolarli completamente come insetti in una ragnatela, incapaci di fuggire.


Accumulandosi dal cielo e dalla terra, energia infinita iniziò a condensarsi nella mano di Lin Ming, rafforzandosi sempre di più!


Questa forza terrificante sbalordì gli abissali. Cosa aveva intenzione di fare Lin Ming?


Quando aveva ucciso Malvagio, aveva solo sporto una mano. Non aveva condensato energia. Non c'era bisogno di movimenti particolari per uccidere gli abissali.


Anche i praticanti di arti marziali dei 33 Cieli rimasero perplessi. Quando Lin Ming radunò sempre più energia nella sua mano, la Strada Asura sotto i loro piedi cominciò a disintegrarsi sempre più velocemente!


Una fessura di dimensioni senza precedenti iniziò ad attraversare il centro della Strada Asura!


La Strada Asura era lunga e lineare, come una strada dritta. Era per questo che si chiamava in questo modo. E ora un'enorme fessura longitudinale si stava estendendo per tutto questo piano!


Questa fenditura era ampia milioni di chilometri e lunga innumerevoli miliardi di chilometri. L'intera Strada Asura si era aperta dall'inizio alla fine!


Era stata divisa in due!


Magma cominciò a schizzare da sottoterra, formando onde turbolente che si levarono al cielo. Il vuoto collassò e scomparì. Enormi vene minerarie si ruppero, trasformandosi nella forma più pura di energia che fu assorbita. Le varie terre mistiche che costellavano il paesaggio, le innumerevoli zone pericolose, crollarono tutte!


La Strada Asura stava collassando!


Questa era una vera distruzione!


Questo livello di devastazione lasciò tutti sbalorditi: "Questo è..."


"Guardate giù!"


Qualcuno gridò con allarme. Avevano scoperto che la fessura che aveva spaccato la Strada Asura non era senza fondo. Si poteva intravedere una luce gelida e brillante al suo interno.


C'era un enorme cilindro sepolto nelle profondità della Strada Asura.


Questo cilindro scintillava con fare metallico ed era incredibilmente lungo. Se uno avesse usato la percezione di una Vera Divinità per sondarlo, avrebbe scoperto che si estendeva dall'inizio alla fine della Strada Asura!


"Cos'è quello?!"


"Questo è..."


Tutti, sia gli abissali che i praticanti di arti marziali dei 33 Cieli, rimasero tutti senza parole. Sotto la terra della Strada Asura c'era un gigantesco cilindro di metallo!


Che questo cilindro metallico fosse il motivo dietro la forma della Strada Asura?


La Strada Asura in effetti aveva una forma estremamente strana. Normalmente un mondo sarebbe stato creato con la forma di un quadrato o un cerchio, dandogli una sensazione completa e intera, non come questa lunga "Strada" Asura.


La terra si disintegrò completamente e innumerevoli montagne e fiumi furono ridotti in polvere e cenere. Il mare divenne nebbia e l'intera Strada Asura si frantumò completamente, rivelando pienamente il cilindro metallico.


Era inimmaginabilmente enorme, come un pilastro divino che sosteneva tutti e 33 i Cieli. E alla fine di questa colonna portante c'era una lama gelida e tagliente, cupa e lucida, feroce e orribile, come un'arma impareggiabile!


...Un'arma?


Che sia...


Molti pensarono a questa possibilità. Questo enorme cilindro era un'asta, una lancia che era stata ingrandita enormemente!


"Cielo!"


Molti non poterono trattenersi dal gridare allarmati. La lancia divina che poteva trafiggere il cosmo era stata seppellita nella Strada Asura!


Era anche possibile che la Strada Asura stessa fosse formata da questa lancia divina. O che l'obiettivo finale del maestro della Strada Asura fosse stato di utilizzare l'infinito destino e le risorse accumulate per dieci miliardi di anni, di usare il sangue di tutti quei membri d'élite sbalorditivi, per forgiare questa lancia divina!


Questo era il motivo dietro la forma strana della Strada Asura!


La lancia iniziò a rimpicciolirsi sempre di più. Lin Ming guardò questa arma divina finale che fluttuava nel vuoto.


Era un'arma capace di distruggere un universo!


E ciò che voleva eliminare era il mondo della tomba del Dio Demoniaco.


Usare un mondo come un'arma per distruggere un altro mondo!


Che sorta di idea folle era questa?!


Tuttavia per Lin Ming quest'arma era ancora incompleta. Iniziò a condensare di nuovo energia. Attraverso gli innumerevoli strati di spazio, l'universo del Sogno Akashico già raffinato cominciò a disintegrarsi!


L'Universo del Sogno Akashico era stato creato dal Sovrano Immortale. In origine era un enorme mondo spirituale privo di una vera forma di vita fisica. E quando Lin Ming iniziò a raffinare l'Universo del Sogno Akashico, gli spirita avevano già troncato la loro connessione spirituale con quel mondo.


L'enorme Universo del Sogno Akashico iniziò a rimpicciolirsi sempre di più.


Nello sconfinato mare di stelle, alla fine si trasformò nel fantasma di un grande dio spirituale. La sua immagine era confusa, offuscata e difficile da osservare chiaramente.


Questo dio spirituale attraversò strati di spazio fino ad arrivare di fronte a Lin Ming!


Questo fantasma sembrava l'incarnazione di Lin Ming. In quel momento Lin Ming pareva essere diventato una vera e propria divinità, brandendo il Dao Celeste e controllando il ciclo del Samsara.


L'Universo del Sogno Akashico si era disintegrato e si era trasformato in una proiezione divina?


Sia gli abissali che i praticanti di arti marziali dei 33 Cieli rimasero scioccati. Questo fantasma era...


Mentre erano tutti sbalorditi e in soggezione, l'enorme fantasma divino si trasformò in una corrente di luce che si fuse nella Lancia Distruttrice del Mondo!


La luce divina conflagrò. Il bagliore sconfinato dell'universo parve convergere, tutto inghiottito dalla lancia nera come la pece. Sembrava che quest'arma avesse risucchiato tutta l'energia nell'universo!


"Quel fantasma divino è..."


Dissero i quattro re demoniaci con fare tremante. Volevano fuggire, ma non potevano nemmeno muoversi a causa dell'immensa pressione. Inoltre avevano la sensazione che l'energia nei loro corpi sarebbe stata attirata da questa lancia demoniaca.


Il fantasma divino si fuse insieme perfettamente con la Lancia Distruttrice del Mondo.


Questa scena ricordava qualcosa...


'Quello è... lo spirito di un artefatto?!'


Pensò Sogno Divino. Usare la Strada Asura per forgiare il corpo e poi donarci uno spirito con l'Universo del Sogno Akashico!


Era stato tutto calcolato in anticipo oppure era stata opera di Lin Ming?


O che fosse il piano originale del maestro della Strada Asura, e dopo che Lin Ming aveva fuso le due leggi più elevate del cielo e dell'umanità, finalmente era riuscito a completare l'ultimo passo!


Raffinare completamente due grandi mondi e usarli per forgiare la propria arma, questo era il metodo che aveva usato Lin Ming per assimilare questi piani!


"Fin dai tempi antichi, un'arma divina impareggiabile deve bere sangue. Oggi forgerò questa lancia e la creerò. Tutti voi sarete il suo sacrificio di sangue!"


Disse Lin Ming con indifferenza guardando i migliaia di abissali di fronte a lui e le circa trenta Vere Divinità.


Lo sguardo di Lin Ming sembrava osservare dall'alto ogni forma di vita, emanando una pressione che non poteva essere sfidata!


"Ahhh!"


Gli abissali si spaventarono. Usando il loro ultimo briciolo di forza, si dispersero in ogni direzione nella speranza di scappare. Ma come potevano fuggire avvolti da questo campo di forza e pressione?


La lunga lancia squarciò il vuoto, trapassando il cielo. Risuonò un urlo dopo l'altro. migliaia di abissali iniziarono ad esplodere sotto la pressione della forza terrificante, il loro sangue fiorì nel cielo!


Nemmeno i re demoniaci riuscirono a resistere. Alla fine andarono incontro anche loro ad una morte crudele.


Questi erano fiori incantevoli di sangue creati da migliaia di abissali che morivano all'unisono. Era una scena davvero scioccante!


Bisognava sapere che ogni schizzò di sangue proveniva da un impareggiabile maestro!


Una scena del genere non era accaduta nemmeno durante l'antica guerra di dieci miliardi di anni fa!


Tutto il sangue, anche il corpo di Malvagio, fu assorbito dalla Lancia Distruttrice del Mondo.


Nella lancia nera come la pece iniziò ad emettere un bagliore lievemente rosso!


Con la Strada Asura come corpo e l'Universo del Sogno Akashico come anima, quest'arma era stata raffinata per dieci miliardi di anni usando le due leggi più elevate.


Con il sacrificio di sangue di 8000 Empirei e circa 30 Vere Divinità, Lin Ming usò la sua forza Oltre il Divino per brandire questa Lancia Distruttrice del Mondo!


<em>Pa!</em>


Alla fine si rimpicciolì fino a tornare in dimensioni normali nella mano di Lin Ming!


Lin Ming si girò lentamente, il suo sguardo sembrava una scarica elettrica fredda. Volse lo sguardo verso le profondità del vuoto, emanando uno spirito combattivo che bruciava come una stella ardente.


