---
title: Capitolo 2253 – La Fine
pubDate: 2025-12-15T08:37:10.524Z
tags:
    - mw
---


Capitolo sponsorizzato, ringraziamo Simone!
2 capitoli in coda, 0/5
-Schadenfreude


Il cielo sopra l'Abisso Oscuro si era già annerito. Le stelle e la luna erano state tutte divorate dal buio e non si poteva vedere nemmeno oltre un palmo di naso. L'energia del cielo e della terra si agitò sempre di più, sembrava che l'Abisso Oscuro sarebbe crollato!


La tomba del Dio Demoniaco rappresentava le fondamenta di questo piano ed era stata trafitta da Lin Ming, così la base stessa di questo mondo stava tremando!


Lin Ming strinse la lancia con le mani e iniziò a radunare le forze. Di fronte a lui, il vecchio e rinsecchito Dio Demoniaco sogghignò con ferocia. All'improvviso il suo corpo curvo cominciò a rimpicciolirsi; la sua carne secca iniziò a marcire, trasformandosi rapidamente in una pozza di carne e sangue.


Bang!


Un'enorme quantità di forza del mondo discese dall'alto, riversandosi in questa poltiglia!


La tomba del Dio demoniaco era stata fatta a pezzi e la forza che aveva accumulato per oltre cento miliardi di anni si era dissipata a sua volta. Ma il Dio Demoniaco poteva ancora usarla.


Wu wu wu!


In questa tempesta di energia, risuonarono gli ululati sofferenti di innumerevoli abissali. Alcuni abissali ancora vivi erano stati risucchiati in questo vortice. Esplosero tutti al suo interno, trasformandosi in una foschia di sangue che fu assorbita dal Dio Demoniaco.


Questi abissali provenivano dall'Abisso Oscuro. Erano stati attirati dalla tempesta di forza del mondo e trasformati in nutrimento.


Una luce fredda brillò negli occhi di Lin Ming. Come poteva rimanere fermo a guardare mentre il suo nemico radunava le sue energie?


"Se ti fossi fuso con la tomba del Dio Demoniaco, allora avrei potuto temerti, ma dato che hai fallito, non puoi più competere con me!"


La lancia Distruttrice del Mondo si trasformò in una luce lunga 10.000 piedi. Era una lancia divina devastante. Nelle mani di Lin Ming poteva già mostrare il picco della sua forza senza dover ricorrere a tecniche speciali o metodi di coltivazione!


Ca!


La luce di lancia brillò. La massa di carne e sangue in cui si era trasformato il Dio Demoniaco scoppiò, disperdendosi in ogni direzione!


Non solo questo colpo disintegrò l'Imperatore Spirituale, ma anche il vuoto!


Enormi fenditure si diffusero per l'universo, continuando per milioni di chilometri. Foschia grigio scuro schizzò da queste fessure.


Lin Ming non ci badò. Quando fu sul punto di distruggere tutto ciò che era di fronte a lui, una vaga figura apparì dalla foschia grigia...


Questa persona indossava un abito nero e il suo fisico era snello e sublime, sembrava la fonte di ogni oscurità nell'universo.


Lin Ming si irrigidì. La lancia Distruttrice del Mondo nelle sue mani si fermò. Ebbe una sensazione familiare che lo fece sussultare.


Come poteva essere...?


Lin Ming rimase sbalordito. Una donna elegante si stava avvicinando, emergendo lentamente dalla fenditura spaziale. Le sue mani morbide come la giada tenevano la sua lunga gonna mentre camminava in avanti con cautela, come una splendida donna di un villaggio che attraversava una strada piena di pozzanghere.


Quando la vide, Lin Ming ebbe la sensazione di tornare nel passato.


Sheng Mei?!


Com'era possibile?


Sheng Mei alzò la testa e lo guardò. I suoi occhi neri come la pece sembravano contenere migliaia e milioni di mondi. Ma non disse nulla e invece si avvicinò lentamente...


Lin Ming rimase stordito per un bel po' di tempo.


Alla fine sospirò profondamente. Lo shock e l'angoscia nel suo sguardo iniziarono a sparire gradualmente, rimpiazzati da un gelido intento omicida!


Lin Ming attaccò senza nessun avvertimento. La sua lancia sfrecciò verso la testa di Sheng Mei!


"Ahh!"


Il bellissimo viso di Sheng Mei impallidì e il suo sguardo si riempì di infinito rimpianto e tristezza. Ma Lin Ming non rallentò minimamente; presto le avrebbe trafitto la testa.


In quel momento l'aura di Sheng Mei cambiò. Il suo bel viso si contorse, diventando orribile e feroce. Le sue mani divennero artigli taglienti come rasoi che sfrecciarono verso Lin Ming!


Peng!


Sheng Mei si scontrò con la Lancia Distruttrice del Mondo e gridò di dolore, trasformandosi in una fontana di luce che scomparì.


Lin Ming sapeva che tutto ciò che aveva visto era stata un'illusione. Era stato un ottimo attacco spirituale.


Sia la personificazione del maestro della tomba che il suo spirito avevano raggiunto la perfezione nel campo dell'anima e degli attacchi mentali.


Anche una Vera Divinità di livello superiore non sarebbe riuscita a resistere a questo attacco. La sua mente sarebbe caduta in un'illusione e il suo mare spirituale si sarebbe rinsecchito, conducendo alla morte!


Tutti avevano demoni del cuore e questo valeva anche per Lin Ming. Ma la sua anima era molto più forte, Non importava quanto fossero incredibili e misteriosi gli attacchi dell'Imperatore Spirituale, Lin Ming avrebbe comunque mantenuto la sua razionalità e la sua sanità mentale.


Tra lui e Sheng Mei esisteva un'inspiegabile connessione spirituale. Ma questa "Sheng Mei" che era apparsa di fronte a lui non aveva rivelato questo legame. Anche se sembrava piena di vita e aveva sia l'aspetto che l'aura di Sheng Mei, non era nient'altro che una splendida marionetta per Lin Ming.


Uccidere questa illusione lo addolorò comunque. Anche se sapeva che era solo un miraggio, divenne comunque inquieto perché Sheng Mei era scomparsa e non si sapeva che fine avesse fatto!


"Hai capito che era un'illusione!"


Una voce profonda e roca frustò le sue orecchie. Immediatamente Lin Ming sentì un'invasione nel suo mare spirituale. Nel momento in cui aveva ucciso l'illusione di Sheng Mei, il maestro della tomba del Dio Demoniaco si era precipitato nel suo mare spirituale!


Il maestro della tomba del Dio Demoniaco sapeva che non poteva più competere con lui visto che il suo mondo si era disintegrato. Il Dio Demoniaco aveva perso il supporto di un mondo, mentre Lin Ming era riuscito a fondere due grandi mondi insieme e aveva compreso l'apice delle sue leggi. C'era un divario insormontabile tra di loro adesso.


Il solo modo per vincere era divorare il mare spirituale di Lin Ming e impossessarsi del suo corpo.


Il suo primo obiettivo sarebbe stato il Cubo Magico. Aveva intenzione di approfittarsi del breve momento in cui Lin Ming fosse caduto nell'illusione per prendere il controllo dell'artefatto.


Tuttavia il Dio Demoniaco non si sarebbe mai immaginato che Lin Ming si sarebbe ripreso in diversi respiri di tempo e avrebbe attaccato.


Così il Dio Demoniaco fu colto dal panico.


Nel mare spirituale di Lin Ming, il Dio Demoniaco era già tornato nella sua vera forma. Era una figura nera come la pece, incredibilmente grande e formata dal caos. Non aveva una forma fissa a parte delle enormi fauci.


Vedendo la vera forma del Dio Demoniaco, Lin Ming finalmente capì perché gli abissali che superavano con successo il rituale della tomba avrebbero assunto una forma drasticamente diversa rispetto agli altri.


In altre parole, questi totem avevano ereditato una parte del Dio Demoniaco, così assumevano anche l'aspetto di questo enorme mostro.


Lin Ming sentì la forza spirituale del Dio Demoniaco che aveva steso i suoi tentacoli verso il Cubo Magico, voleva cancellare il suo marchio spirituale.


Lin Ming rivelò un sorriso gelido: "Dato che sei venuto qui, tanto vale che rimani. Il tuo corpo si trasformerà nell'energia spirituale più pura per me!"


Da quando la tomba era stata distrutta, il Dio Demoniaco aveva perso la sua forza e le sue fondamenta. Il divario di potenza tra lui e Lin Ming era enorme e ora poteva solo competere con lui in uno scontro tra mari spirituali!


Nel mondo interno di Lin Ming, il Cubo Magico evocò un enorme vortice spirituale. Allo stesso tempo, la lancia Distruttrice del Mondo si fuse nel suo corpo e apparì nel cielo sopra il suo mare spirituale!


"Sono sempre stato io a divorare gli altri ma tu vuoi divorare me?"


Il Dio Demoniaco si infuriò. Tuttavia la sua voce mancava di energia e rivelò perfino un po' di paura.


"Chi percorre la strade della morte dovrebbe aspettarsi sempre di poter venire ucciso a sua volta. Volevi divorare ogni forma di vita per raggiungere la vita eterna, ma alla fine sarai tu ad essere divorato!"


Lin Ming strinse la lancia Distruttrice del Mondo con la mano destra e la Pietra della Vita Eterna con la sinistra. Milioni di raggi dorati sfrecciarono dal suo corpo con un brillante splendore. Nel suo mare spirituale si agitarono fulmini e fiamme. Una forza del mondo sconfinata fu attirata da ogni direzione, anche da strati di universi di distanza, tutti si ingigantirono nel corpo di Lin Ming!


"Muori!"


Il Dio Demoniaco emise un ruggito tonante. Ormai il suo corpo era già rovinato. Il danno alla tomba del Dio Demoniaco aveva fatto scomparire velocemente la sua forza. Aveva già perso ogni razionalità e il solo pensiero che gli rimaneva era uccidere Lin Ming!


Spalancò le fauci, cercando di divorarlo!


Dalla sua bocca volarono innumerevoli anime torturate. Sfrecciarono verso Lin Ming come una tempesta ululante.


In quel momento anche Lin Ming attaccò. Il suo corpo si trasformò in un flusso di luce che si fuse con la lancia Distruttrice del Mondo, diventando una cosa sola. La lancia divina si sollevò con il Cubo Magico, entrambi sfrecciarono in avanti!


La tempesta di energia attorno si convogliò in sé stessa, trasformandosi in luce divina che trafisse la bocca del Dio Demoniaco!


Il tempo si fermò. Il Dio Demoniaco si irrigidì. Il suo corpo tremò, il suo sguardo iniziò ad appannarsi e la sua forma si offuscò...


Forza vitale iniziò a scomparire rapidamente dal corpo del Dio Demoniaco, come se si stesse tramutando in pietra. Poi iniziarono ad estendersi delle fessure nel suo corpo. Raggi di luce dorata fuoriuscirono dalle fenditure, illuminando il cielo come le spade di una divinità.


Queste fenditure si estesero lentamente fino a ricoprire tutto il Dio Demoniaco, che perse ogni vitalità e sprofondò lentamente nel mare spirituale di Lin Ming...


Weng!


Il Cubo Magico si abbatté sulla testa del Dio Demoniaco. L'enorme Dio Demoniaco si disintegrò all'istante e allo stesso tempo un vortice nero si sollevò attorno all'artefatto, assorbendo completamente ogni ricordo del nemico!


Questa enorme quantità di ricordi arrivava a cento miliardi di anni. Contando anche tutti gli abissali che aveva divorato, la quantità totale di memorie arrivava a livelli indescrivibili. Perfino per Lin Ming sarebbe stato impossibile digerirle tutte.


Tuttavia Lin Ming voleva solo cercare una piccola parte specifica di questi ricordi. Presto trovò ciò che stava cercando...


Vide l'Imperatore Spirituale sul punto di sacrificare Sheng Mei. La vide venire risucchiata nel Muro Eterno, osservò il vuoto frantumarsi e una tessera di cristallo viola irrompere attraverso la tempesta d'energia dell'attacco dell'Imperatore Spirituale per poi volare nel vuoto...


"Questa è..."


Lin Ming ne fu scioccato. Sheng Mei, Yue'er e anche il Cristallo d'Ametista dell'Origine erano caduti in una fessura spaziale apparsa all'improvviso?


Cos'era quella fenditura spaziale?


Lin Ming estese la sua percezione divina, sondando l'intera tomba del Dio Demoniaco. Al suo attuale livello, la sua percezione poteva coprire quasi tutti e 33 i Cieli. non c'erano barriere capaci di ostacolare la sua percezione, ma non riuscì comunque a trovare nulla...


Sembrava quasi che questa fessura spaziale non fosse mai esistita.


Lin Ming si recò anche nel posto dove un tempo c'era stato il Muro Eterno. Dopo aver cercato con attenzione, non riuscì comunque a trovare nulla.


Si accigliò. Questa situazione superava ogni sua comprensione. Che ci fosse un mondo parallelo ai 33 Cieli?


Lin Ming non sapeva come entrare in questo mondo. Se non altro... non aveva ancora trovato un metodo per farlo...


Scosse la testa, mettendo la questione da parte per il momento. Sapeva che la sua coltivazione doveva ancora raggiungere il picco.


Aveva coltivato per troppo poco tempo. Anche contando tutto il periodo che aveva trascorso negli incantesimi temporali, aveva passato solo circa 40.000-50.000 anni a coltivare. Non era degno di essere menzionato in confronto al Dio Demoniaco vissuto per cento miliardi di anni o al maestro della Strada Asura che era vissuto per dieci miliardi.


Forse un giorno avrebbe scoperto tutti i segreti dell'universo e avrebbe controllato il Samsara del Dao Celeste!


Allora sarebbe riuscito sicuramente ad esplorare tutto l'universo. Forse avrebbe potuto invertire il ciclo della vita e resuscitare una persona...


La strada delle arti marziali non conosceva confini. Lin Ming non sapeva dove lo avrebbe portato, ma avrebbe continuato ad andare avanti.


E ora doveva tornare nei 33 Cieli.


Sapeva che le sue mogli, i suoi figli e gli innumerevoli eroi dei 33 Cieli lo stavano  tutti aspettando, preoccupati...
                                


                                



