---
title: Capitolo 253 - Difesa Assoluta
pubDate: 2025-12-15T08:37:10.186Z
tags:
    - mw
---


CAPITOLO SPONSORIZZATO ringraziamo goldkira!
-Schadenfreude


I due contendenti rimasero uno di fronte all'altra mentre un vento gelido soffiò per il palco, sfiorando lentamente il velo di Jing Chanyu. Questo velo non era mai stato sollevato dall'attacco di un avversario o da un'onda d'urto provocata da vera essenza. Era il simbolo della tranquillità di Jing Chanyu e anche il motivo per cui quasi tutti la riconoscevano come la futura campionessa tra i 36 paesi.


Questa ragazza aveva lasciato una profonda impressione nel cuore di tutti!


"Sei molto forte. Sfortunatamente il mio metodo di coltivazione è un po' speciale. La tue tecniche non funzioneranno contro di me." Dopo che l'incontro iniziò, Jing Chanyu e Lin Ming non fecero subito la loro mossa, invece si guardarono a vicenda mentre la ragazza parlava.


Insieme alle sue dolci parole, un'aureola di luce cominciò a condensarsi attorno a lei, come se fosse un traslucente guscio giallo.


Lin Ming non reagì in alcun modo.


Tra il pubblico, Zi Ling sussultò. Quando aveva combattuto contro Jing Chanyu, la sua Esecuzione delle 36 Lame di Luce era stata bloccata da questo guscio giallo.


Zi Ling era fiduciosa della forza delle sue 36 lame di luce, tuttavia una volta entrate nel guscio, erano diventate come coltelli smussati che cercavano di tagliare un tronco d'albero. Erano avanzate lentamente e l'energia che dava loro sostanza si era dissipata in fretta.


Lin Ming rimase in silenzio. Chiuse gli occhi e li riaprì. I vortici oscuri degli infiniti Samsara si precipitarono su Jing Chanyu portando una potente forza dell'anima!


Lin Ming aveva usato il 90% della sua forza con questo colpo. Quando aveva combattuto contro Bi Tinghua, il ragazzo si era trattenuto. Dopo che Bi Tinghua aveva usato il Sacrificio di Sangue dello Spirito, Lin Ming l'aveva lasciato resistere per un altro quarto d'ora per assorbire meglio la forza dell'anima seppellita nel suo mare spirituale e ottenere più intuizioni sul suo intento marziale Samsara.


Ora che si trovava di fronte a Jing Chanyu, Lin Ming sentiva che il suo avversario aveva una difesa dell'anima estremamente potente. Anche se avesse usato tutte le sue forze, non sarebbe riuscito a vincere solo con l'intento marziale Samsara.


<em>Bang!</em>


L'attacco dell'anima era invisibile e non aveva sostanza, ma quando impattò sul guscio giallo creò una distorsione sulla superficie.


<em>Zi zi zi!</em>


Il guscio giallo era come una bolla di sapone al vento, non si era rotta nonostante sembrasse sul punto di farlo.


Le piastrelle del pavimento del campo furono distrutte dalle violente vibrazioni del guscio, formando una ragnatela di fessure. Al centro di tutto questo, Jing Chanyu era in piedi, vigile, i suoi occhi erano chiusi mentre manteneva il suo solito atteggiamento pacato.


La violenta tempesta di energia che stava imperversando al di fuori del guscio era in contrasto con l'espressione pacifica di Jing Chanyu. I suoi vestiti fluttuarono nel vento, il suo velo ondeggiò e molti giovani praticanti di arti marziali la stavano guardando con desiderio.


"Una praticante di arti marziali di tipo terra?" Lin Ming capì che quel guscio conteneva un'energia Origin di tipo terra che era riuscita a bloccare i suoi attacchi dell'anima.


"Sì, sono nata con un'energia Origin di tipo terra, con una fusione di grado sei, media qualità. Il mio scudo di vera essenza è formato da energia Origin di tipo terra, nota per la sua difesa e la sua vitalità. Non solo può difendersi dalle tecniche marziali, ma può anche bloccare i tuoi attacchi dell'anima! Questa è la mia difesa assoluta. Nonostante sia inferiore a te e a Bi Tinghua in quanto a forza dell'anima, ho un modo per annullare i tuoi colpi!"


Jing Chanyu non aveva pronunciato queste parole a voce alta, ma tutti avevano potuto sentirle chiaramente.


"Fusione di grado sei, media qualità!"


Non c'erano molti praticanti di arti marziali con dei tipi specifici. Non solo, la maggior parte aveva una fusione di terzo o quarto grado. Una fusione di quinto era già estremamente rara. Una di sesto era rara perfino in tutto il continente Tianyan!


Una fusione di quinto grado di qualità superiore aveva una fusione al 100% tra la vera essenza e una speciale energia Origin. La fusione di grado sei permetteva all'energia di penetrare nel corpo e temprarlo.


"Non c'era da meravigliarsi che Jing Chanyu fosse stata in grado di combattere senza fare un solo passo. Ha una difesa assoluta; non deve temere alcun attacco, quindi non deve nascondersi, né schivare."


"Se Lin Ming non può trapassare il suo guscio difensivo, allora è in una posizione invincibile. Ora che gli attacchi dell'anima non funzionano, come combatterà?" La persona che aveva parlato era un praticante di arti marziali minore ed era uno dei pochi che aveva scommesso su Lin Ming. Credeva che la sua quota fosse buona, ma ora, a giudicare dalla situazione, probabilmente avrebbe perso tutto.


"Eheh, avresti dovuto scommettere su Jing Chanyu. Nonostante non avresti potuto guadagnare più di tanto, aveva una quota molto più alta. Un attacco dell'anima non è il metodo appropriato per combattere. Il solo motivo per cui Lin Ming è riuscito ad arrivare qui con la sua triviale coltivazione al picco della Forgia delle Ossa è stato perché ha contato su dei sotterfugi. I suoi avversari non sapevano come difendersi contro gli attacchi dell'anima, così sono stati colti di sorpresa. Altrimenti come potrebbe un maestro al Circolazione perdere contro un ragazzo al picco della Forgia delle Ossa? Anche quel Bi Tinghua era stupido. Ovviamente aveva un po' di tecniche marziali, perché doveva gareggiare con Lin Ming con degli attacchi dell'anima. Se avesse combattuto direttamente contro di lui, come avrebbe potuto perdere?"


"Ora che ha incontrato un praticante di arti marziali esperto nella difesa della forza dell'anima, non ci sono più altri trucchi che può fare!" Il praticante di arti marziali che aveva detto queste parole era di buon umore. Aveva scommesso 10 pietre di vera essenza su Jing Chanyu. Nonostante non avrebbe fatto molti profitti, era sufficiente per fare qualche spesa.


Nel guscio giallo, Jing Chanyu strinse le sue mani bianche come la giada e della luce ricoprì le sue mani, come se si stesse bagnando in essa.


"Il tuo attacco è finito? Allora... è il mio turno!"


Dato che gli attacchi dell'anima non stavano funzionando, Lin Ming ritrasse la sua forza dell'anima. Sorrise e disse:"Avverti il tuo avversario prima di attaccare, sei davvero sicura di te."


Jing Chanyu iniziò a formare una serie di sigilli con le mani mentre diceva:"Questo è un incontro amichevole, non una battaglia all'ultimo sangue. Inoltre... è difficile sfuggire al mio attacco. Anche se te lo dicessi, non puoi schivarlo!"


Jing Chanyu era una ragazza dalla personalità onesta; non si sarebbe data delle arie esagerando le sue capacità. Se affermava che la sua tecnica non poteva essere schivata, allora era vero!


Le sue dita iniziarono a muoversi sempre più velocemente finché non diventarono una serie di turbinii. In due respiri aveva formato 1000 sigilli!


"Sereno Riflesso: 1000 Mani d'Ombra."


Jing Chanyu volse i palmi verso l'alto e un'ombra a forma di dito si condensò, avanzando come una freccia lucente, oscurando il cielo!


In un istante Lin Ming fu circondato da queste ombre da ogni lato! Queste dita oscure squarciarono l'aria, mentre avanzavano emettevano degli sfrigolii. C'erano migliaia di queste ombre!


Il "Sereno Riflesso: 1000 Mani d'Ombra". Dato che questa mossa aveva un nome così altisonante, naturalmente doveva essere all'altezza della sua reputazione!


"Non c'è da meravigliarsi che avesse detto che non potevano essere schivate, è proprio impossibile farlo!"


Precedentemente, quando Zi Ling aveva affrontato personalmente questa mossa, era stata colpita istantaneamente dalle ombre invisibile ed era stata sconfitta dal "Sereno Riflesso: Palmo della Grande Saggezza".


Zi Ling sapeva bene quanto fosse forte questa mossa, era impossibile resistere. Credeva che Lin Ming non avrebbe avuto via di fuga e che sarebbe stato sconfitto.


Di fronte a mille ombre di dita, se fosse stato qualcuno come Fang Qi, poteva facilmente bloccarle tutte con la sua forza, ma schivarle? Zi Ling non credeva che fosse possibile.


"Radunatevi!"


Jing Chanyu strinse le mani e le dita d'ombra attaccarono Lin Ming insieme!


Il ragazzo sorrise maliziosamente, Roc Dorato che Squarcia il vuoto!


<em>Pah pah pah pah pah pah pah!</em>


In quel momento non si sapeva quante dita avessero trafitto Lin Ming. Passarono attraverso il suo corpo, tagliarono il terreno e distrussero le piastrelle dell'arena, scagliandole in aria!


Il pubblico non ebbe nemmeno il tempo di gridare, in quel momento il ragazzo scomparve - era solo un'immagine residua!


"Eccolo!"


Urlò uno spettatore verso il cielo. Gli spettatori seguirono il suo sguardo, ma potevano vedere solo ombre, una serie di turbinii per il cielo. Era impossibile capire quale fosse il vero Lin Ming!


<em>Ta ta ta ta ta!</em>


Lin Ming era come un turbine vorticante. Grazie alla sua acuta percezione poteva capire chiaramente la posizione di ogni ombra. Aveva scoperto che queste dita avevano una sequenza, non era una raffica. Doveva essere difficile perfino per Jing Chanyu controllare tutte le mille dita simultaneamente.


Lin Ming vide quest'apertura tra le mille dita, come un'agile bufera vi passò attraverso!


Con l'aiuto del Concetto di Vento, i movimenti del ragazzo sembravano illusori. Perfino quando il pubblico vedeva che era stato messo all'angolo e non poteva più schivare, alla fine si rivelava essere solo un'altra immagine residua lascia da Lin Ming.


Riuscire a mantenere una velocità così alta e una grande agilità sotto la densa pioggia di ombre, il pubblico poté solo sussultare più e più volte. Era uno spettacolo incredibile!


"Bella velocità!"


Perfino Mu Qinghong, che era seduta nella Grande Sala era scioccata. Era inconcepibile che un sedicenne avesse questa sorta di agilità. Non solo, erano movimenti controllati dai sensi umani; non c'era un ordine, né una legge che governava il percorso degli attacchi. Per schivarli non bisognava essere solo veloci, ma avere anche una percezione acuta e una capacità di valutazione istantanea!


<em>Whiz whiz whiz whiz!</em>


In questa tempesta caotica, Lin Ming riuscì ad evitare ogni attacco e avvicinarsi a Jing Chanyu.


La ragazza aveva perso tutta la sua calma precedente. Il suo sguardo limpido era sbalordito mentre fissava Lin Ming con il cuore che batteva rapidamente nel petto.


Cosa stava per fare?


Ricordando della sua difesa, Jing Chanyu si sentì un po' più tranquilla, ma in quel momento Lin Ming sollevò il suo pugno.


Questa forte difesa era in grado di mettere in difficoltà molti praticanti di arti marziali, tuttavia non era un problema per Lin Ming. 'Forza Penetrante' era particolarmente utile per sconfiggere i maestri di arti marziali specializzati nella difesa. La vera essenza sarebbe penetrata direttamente gli ostacoli e avrebbe fatto collassare la strutta interna di ogni difesa con le sue vibrazioni!


Tutte le piccole unità nel corpo di Lin Ming cominciarono a respirare allo stesso tempo, la vera essenza del ragazzo si agitò e 5000 filamenti di vera essenza si condensarono nella sua mano!


"Pugno Spacca Ossa!"


Gridò Lin Ming, il suo pugno sembrava un Drago del Fiume che si Addentrava nei Mari!


<em>Bang!</em>


Il pugno di Lin Ming si scontrò con lo scudo. I 5000 filamenti ruggirono e iniziarono a disintegrare il 'guscio' di Jing Chanyu.


<em>Ka ka ka ka!</em>


Risuonò un rumore tintinnante di vetro che si spaccava. Nonostante il guscio fosse stato definito una difesa assoluta, in questo momento si stava spaccando come del vetro, infrangendosi in migliaia di piccoli pezzi!


La vera essenza vibrante era in grado di distruggere qualsiasi cosa che incontrasse. Se Lin Ming fosse riuscito ad avanzare allo stadio in cui si potevano creare centinaia di milioni di filamenti, allora 'Forza Penetrante' avrebbe potuto trasformare qualsiasi cosa toccasse in polvere!


Vedendo la fine della sua difesa assoluta, Jing Chanyu si spaventò!


Cosa?!


Com'era possibile?!


Jing Chanyu non era un tipo a cui piaceva vantarsi. Se aveva osato chiamare la sua abilità una "difesa assoluta", allora ne era completamente sicura. Il suo guscio era incredibilmente duro.
Di fronte ad un potente attacco si sarebbe solo deformato, ma non si sarebbe rotto.


Ma ora non poteva nemmeno deformarsi, era stato direttamente fatto a pezzi!
                                


                                



