---
title: Capitolo 264 - La Lama di Sangue di Zhang Yanzhao
pubDate: 2025-12-15T08:37:10.189Z
tags:
    - mw
---


<em>Non sarebbe un'esagerazione paragonare il talento di Lin Ming a quello di Qianyu. Nell'Isola della Divina Fenice sarebbe sicuramente uno dei migliori talenti. Ho fatto bene a venire qui, perfino per un Anziano varrebbe la pena di venire qui personalmente .'</em>


Mentre ci pensava, Mu Qinghong divenne di buon umore. Anche se non avesse raggiunto il suo altro obiettivo, sarebbe stata soddisfatta.


<em>'Se il trambusto nel regno del Mare del Sud non arrivasse fin qui... allora forse dopo 100 o 200 anni, quando Lin Ming crescerà, potrebbe diventare un'esistenza fondamentale per l'intera Regione del Sud.'</em>


Mu Qinghong si preoccupò pensando alla situazione della Regione dell'Orizzonte Sud. Il caos nel Mare del Sud avrebbe influenzato il destino dell'Isola della Divina Fenice.


............


Negli incontri successivi non apparvero altre figure importanti o famose. Naturalmente questa era una considerazione relativa, perfino le persone più deboli a questo livello erano molto più forti di Bi Tinghua.


Dopo tre battaglie, Zhang Yanzhao scese in campo. Doveva affrontare il discepolo della Fazione della Spada, Liu Yan.


Liu Yan non era debole, nell'ultimo Incontro di Arti Marziali tra le Fazioni era finito al ventesimo posto; questo risultato non era troppo lontano da quello di Zhang Yanzhao.


Ora che tutti i discepoli della Valle dei Sette Misteri avevano visto le capacità di Lin Ming, nessuno osava sottovalutare i praticanti di arti marziali all'esterno della Valle dei Sette Misteri. Specialmente Zhang Yanzhao, che per la casa da gioco aveva la possibilità di diventare campione con una quota a 1:35.


Anche Liu Yan era in questa lista e la sua quota era simile a quella del suo avversario.


La maggior parte delle persone credeva che sarebbe stato un incontro molto combattuto, tuttavia non si sarebbe svolto come previsto...


All'inizio Zhang Yanzhao e Liu Yan erano alla pari.


Tuttavia dopo venti mosse, Zhang Yanzhao tirò fuori una sciabola cremisi lunga quattro piedi dal suo anello spaziale. Mostrò una tecnica marziale incredibilmente potente, simile ad un'onda di sangue piena di intento omicida. Liu Yan perse quasi subito ed rimase anche gravemente ferito.


Gli spettatori erano scioccati, dove aveva nascosto questa forza Zhang Yanzhao? Che cos'era quella sciabola? Non sembrava un tesoro normale. Da quando i 36 paesi e le 16 famiglie di coltivatori erano diventati così potenti? Avevano coltivato due praticanti di arti marziali che potevano raggiungere i primi 10 posti.


Come se Lin Ming non bastasse, era apparso un Zhang Yanzhao!


"Quella sciabola di sangue è troppo bizzarra, non capisco a che grado sia. Probabilmente non è un comune tesoro di grado Human d'alta qualità."


"Forse è un tesoro di grado Earth..."


"Com'è possibile? Perché una famiglia di coltivatori avrebbe un tesoro di grado Earth? Nemmeno molti degli Anziani della nostra fazione ha un tesoro di grado Earth. In ogni caso, anche se la famiglia Zhang possedesse qualcosa di così prezioso, è impossibile che lo diano ad un ragazzo per vantarsi ad un torneo."


"Questo è davvero un tesoro di grado Earth; è il cimelio di famiglia degli Zhang." Una voce profonda interruppe le discussioni dei discepoli. Tutti si volsero e si inchinarono velocemente, porgendo i loro rispetti.


"Saluti Apprendista Senior Liang."


Questo Apprendista Senior Liang aveva una coltivazione al picco dell'Houtian. Non solo, aveva 30 anni e avrebbe avuto un futuro glorioso. Di recente aveva ricevuto una Pillola Apertura Celeste e probabilmente avrebbe raggiunto lo Xiantian.
Una volta fatto sarebbe diventato un Anziano, per questo i discepoli l'avrebbero trattato con molto rispetto.


L'Apprendista Senior Liang disse: "Il primo patriarca della famiglia Zhang era un maestro al del Nucleo, quella sciabola di sangue era l'arma che usava in passato. Una volta unito alla tecnica inventata dal primo patriarca, il suo potere diventa soverchiante!"


"Il primo patriarca della famiglia Zhang era un maestro al del Nucleo? Credevo che fosse una diceria esagerata..."


"Maestro al del Nucleo... è davvero incredibile. Se fosse vero, allora perché la famiglia Zhang è ridotta in questo stato?"


Molti discepoli lo ritenevano assurdo. L'Apprendista Senior Liang aggiunse: "Il tempo cambia molte cose. Tremila anni fa la famiglia Zhang era un titano mostruoso che governava diversi paesi ricevendo le loro risorse; erano un po' migliori rispetto al Sect di terzo grado più debole. Tuttavia, dopo che il primo Patriarca morì di vecchiaia, la famiglia Zhang non riuscì a coltivare un nuovo maestro al del Nucleo per condurre la famiglia.
Dato che avevano accumulato moltissime ricchezze e risorse, alla fine una calamità discese su di loro. Furono vittima di una carneficina e solo pochi discendenti diretti riuscirono a mettere da parte un po' di ricchezze e a scappare via, nascondendo la propria identità. Dopo 1000 anni i conflitti si sono spenti. Non sono tornati allo splendore di prima e sono diventati lentamente l'attuale famiglia Zhang. Naturalmente non potete sottovalutare la loro eredità! Perfino i nostri Anziani devono portare rispetto al loro Patriarca."


L'Apprendista Senior Liang sospirò pieno di emozione. Se una famiglia avesse perso le forze, poteva andare solo incontro alla rovina.


Il motivo principale per cui l'attuale famiglia Zhang non era stata distrutta completamente dalla Valle dei Sette Misteri era perché consegnavano un'enorme quantità di risorse alle sette Fazioni e il loro patriarca era andato personalmente a negoziare con loro. Inoltre la maggior parte dell'eredità e delle antiche tecniche della famiglia Zhang riguardavano la sciabola. Dato che non c'era alcuna Fazione della Sciabola nella Valle dei Sette Misteri, nessuno prestava loro attenzione.


La famiglia Zhang aveva mantenuto un basso profilo per molti anni; nessuno credeva che Zhang Yanzhao avrebbe mostrato l'arma del suo antenato durante l'Incontro di Arti Marziali tra le Fazioni. Sembrava che la famiglia Zhang si stesse preparando ad espandere la propria influenza. Era rimasta nascosta davvero per troppo tempo.


......


Mentre l'Apprendista Senior Liang parlava, Jiang Baoyun stava osservando Zhang Yanzhao.


Zhang Yanzhao sembrava un po' grande rispetto alla sua età, non sarebbe stato troppo strano se qualcuno gli avesse dato 25 o 26 anni. Con la sciabola al suo fianco emanava un'aura tirannica, ma il suo respiro era profondo e la sua andatura tranquilla.


"L'energia della sciabola è trattenuta; questo è lo stadio del ritorno alle origini. Che buon risultato!
L'ho sottovalutato, ma sembra che la famiglia Zhang gli abbia dato la Sciabola di Sangue per sbalordire il mondo in questo Incontro di Arti Marziali. Pochi potrebbero difendersi dalla Sciabola di Sangue unita alla tecnica dell'antenato Tre Mosse Letali del Re Cruento!"


"Questo Incontro di Arti Marziali tra le Fazioni sta diventando sempre più interessante! I primi dieci posti non sono più riservati ai discepoli diretti, ma sono un terreno di scontro tra fieri eroi!"


Il settimo e l'ottavo incontro furono vinti da Huan Xiaodie e Qin Wuxin, la bellissima coppia orgogliosa di questa generazione. Nonostante i loro avversari non fossero deboli e avessero ottenuto dei risultati discreti nell'ultimo Incontro di Arti Marziali, furono battuti da Huan Xiaodie e Qin Wuxin in poche mosse.


Quando le due bellissime donne scesero in campo, il pubblico esultò. Tuttavia Lin Ming ignorò tutto questo trambusto, immerso nel suo intento marziale, così da poter recuperare velocemente le forze.


La seconda fase era terminata!


A parte lo sfortunato Fang Qi, tutti gli altri discepoli diretti non avevano incontrato un avversario potente. Avevano spazzato via ogni opposizione.


Quando la terza fase iniziò, Lin Ming ritornò finalmente in perfette condizioni, aveva completato la compressione di vera essenza nella Forza del Dio Blasfemo. Rimase seduto a meditare ancora per un po' e alla fine aprì gli occhi. In quel momento vide Fang Qi al centro del campo.


<em>Uh? Fang Qi è nel primo incontro... è rimasto ferito nell'ultima fase, ma è riuscito a recuperare così velocemente. Le medicine della Valle dei Sette Misteri sono davvero miracolose. A meno che non si sia ferita l'anima, si può guarire in mezz'ora. Mi chiedo quale sarà l'avversario di Fang Qi...'</em>


Mentre pensava questo, sentì una risata strana.
Un tipo con il volto affusolato e la pelle rugosa scese in campo portando una strana borsa sulle spalle. Era ricoperto di bende e sembrava proprio una mummia. Era magro come uno stecco e indossava dei vestiti stravaganti. Sembrava un cadavere sepolto che aveva iniziato a marcire, ma che poi era tornato in vita portando con sé una pila di bende e stracci.


Mentre vedeva questa strana mummia scendere in campo, Fang Qi impallidì.


<em>'Che sfortuna di me**a, le ultime otto generazioni della mia famiglia sono state maledette o cosa? Prima ho incontrato quello scherzo della natura di Lin Ming e ora devo combattere contro questo cadavere rinsecchito della Fazione delle Marionette.'</em>


Anche se il suo avversario era un discepolo diretto, era ridotto in questo modo. Fang Qi aveva la nausea.


Lin Ming era scioccato. <em>'Questo tipo probabilmente è il discepolo diretto della Fazione delle Marionette Mugu Buyu; anche Fang Qi è un discepolo diretto. Credevo che i discepoli diretti non si sarebbero incontrati fino alle fasi finali... sarà perché Fang Qi ha perso contro di me e così non è più un favorito?</em>


<em>Lin Ming pensò che era solo naturale. Dopotutto il motivo per cui i sette discepoli diretti di solito si scontravano alla fine era per aumentare la natura competitiva del torneo, non per prendersi cura di alcuni allievi a discapito di altri. Se un discepolo diretto non fosse stato abbastanza forte, allora sarebbe stato eliminato prima.</em>


<em>"Che l'incontro abbia inizio!"</em>


<em>L'arbitro disse le parole che Fang Qi temeva di più. Avrebbe preferito affrontare Jiang Baoyun invece che questo Mugu Buyu. Era un tipo troppo strano, Fang Qi sospettava che nemmeno Jiang Baoyun potesse sconfiggerlo.</em>


<em>Non solo, ma tra poco questa mummia avrebbe tirato fuori marionette fatte di cadaveri, strumenti in pelle umana e anche lanterne illuminate con olio ricavate dal grasso umano. Questa persona macabra era davvero inquietante.


E cosa peggiore di tutte, aveva esaurito tutte le rune della Bandiera della Luce Dorata e aveva dovuto prendere in prestito un tesoro di seconda categoria dalla sua fazione che aveva meno di un terzo del potere della Bandiera della Luce Dorata. Si aspettava di perdere contro questo Mugu Buyu.


"Jejeje! Bambino della Fazione delle Formazioni, sei pronto ad ammettere la sconfitta?" Sorrise stranamente Mugu Byu.
Nonostante non fosse molto più grande di lui, parlava come se fosse un vecchio e non considerava nemmeno Fang Qi.


Fang Qi impallidì. Un momento fa aveva pensato ad ammettere la sconfitta, ma dopo aver sentito ciò che aveva detto Mugu Buyu, non poteva arrendersi. Altrimenti sarebbe davvero diventato una tartaruga. Era comunque un discepolo diretto. Se avesse perso senza combattere e avesse dovuto anche sopportare gli insulti del suo avversario, allora avrebbe perso la faccia.


Questo non riguardava solo la sua reputazione, ma anche quella dell'intera Fazione delle Formazioni. Se si fosse ritirato a questo punto, non sarebbe riuscito più a tenere la testa alta di fronte agli altri discepoli.


Fang Qi strinse i denti e disse: "Se vuoi combattere allora combattiamo! Chiudi la bocca!"


"Eheh, sei coraggioso! Sfortunatamente, più parli e più avrai bisogno di forza per far valere le tue parole, altrimenti sembrerai solo uno stolto." Mentre diceva questo, Mugu Buyu scosse la borsa sulle sue spalle e una marionetta a forma di ragno balzò fuori da essa.


Questa marionetta aveva la parte superiore di un essere umano, ma la parte inferiore di un enorme ragno. La parte superiore in realtà era molto bella, ma non appena Fang Qi vide che era composta da più cadaveri, ne rimase disgustato.                                


                                



