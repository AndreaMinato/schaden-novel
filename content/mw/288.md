---
title: Capitolo 288 - Il Culmine del Torneo
pubDate: 2025-12-15T08:37:10.194Z
tags:
    - mw
---


<em><strong>CAPITOLO SPONSORIZZATO</strong> ringraziamo akisame</em>
<em>da editare</em>
<em>-Schadenfreude</em>


La squadra di arbitri era molto interessata allo scontro finale tra Lin Ming e Jiang Baoyun. Avevano deciso di lasciare che i due entrassero nel picco delle loro condizioni. L'incontro era stato rimandato a tre ore dopo, aspettando fino alla fine dell'ora di pranzo.


A questo punto in realtà molti non erano dell'umore adatto per pensare a pranzare. Erano rimasti tutti ai loro posti, aspettando con fervore l'incontro e discutendo.


I discepoli comuni della Valle dei Sette Misteri non avevano idea di cosa sarebbe davvero accaduto. Tuttavia avevano una fervida immaginazione e iniziarono ad idea innumerevoli modi in cui si sarebbe svolto l'incontro tra Lin Ming e Jiang Baoyun. Avevano perfino "indagato" sulla Spada Cristallina Nera e sulle sue caratteristiche. Specialmente i discepoli della Fazione dei Raffinatori, nonostante non fossero così bravi a combattere, questa era un'ottima opportunità per mostrare le loro competenze. Analizzarono la Spada Cristallina Nera e cercarono di dedurne le caratteristiche. Sembrava addirittura che fossero stati loro stessi a creare la spada.


La luce del sole pomeridiano d'inverno era tenue e confusa. Dopo mezzogiorno l'ultima battaglia dell'Incontro di Arti Marziali tra le Fazioni sarebbe iniziato. Questo era la lotta finale tra i due migliori talenti nel raggio di diverse centinaia di migliaia di chilometri del territorio dei Sette Profound; questo avrebbe deciso il titolo di numero uno nella giovane generazione!


Quando arrivò il momento fatidico, il tifo nell'arena divenne fragoroso, soffocando ogni altro suono per centinaia di chilometri. In quel momento nessuno osava deridere o sottovalutare Lin Ming, nemmeno i discepoli della Valle dei Sette Misteri. Tutti volevano vedere lo scontro finale tra questi due geni.
Questa era un'opportunità che avveniva una volta ogni qualche secolo. Si poteva definire un'occasione fortunata. Se un praticante di arti marziali non avanzava allo stadio Xiantian, allora al massimo avrebbe vissuto per 200 anni. Per loro questa battaglia sarebbe capitata una volta in tutta la loro vita! Solo questo era sufficiente ad entusiasmarli al punto da schiumare dalla bocca!


Sul palco di arti marziali, Lin Ming e Jiang Baoyun erano a 200 piedi di distanza. Jiang Baoyun aprì la scatola che portava sulle spalle e ne tirò fuori una spada lunga color blu.


Solo tenendo la spada in mano l'aura di Jiang Baoyun era aumentata all'improvviso. Il suo sguardo si animò come se contenesse una luce di spada, trapassando il cuore di chi lo osservava.


Se Jiang Baoyun prima era un uomo calmo dal temperamento gentile, al momento sembrava avere le qualità di una spada. Aveva un'aura affilata, gelida e piena di intento omicida!


Jiang Baoyun puntò le dita verso Lin Ming e disse: "Prima che questo Incontro di Arti Marziali iniziasse, una volta il capo del mio Sect mi ha detto che Ouyang Ming, contro cui avevo perso tre anni fa nell'ultimo Incontro di Arti Marziali, aveva raggiunto il picco del Circolazione e sarebbe stato il mio più grande rivale. Mi ha detto di fare attenzione, ma io gli ho detto che il mio più grande rivale non era Ouyang Ming ma me stesso! Se non posso sconfiggere i talenti di un Sect di terzo livello, allora come potrei perseguire il pinnacolo dell'arte della spada?"


"Ma ora, quelle parole..." Jiang Baoyun fece un respiro profondo, i suoi occhi brillavano come delle stelle in una notte nera come l'inchiostro.


"Devo ammettere che il tuo talento supera di molto il mio. Quando ero alla tua età non ero forte come te. Ma sono ancora più entusiasta. Un guerriero impareggiabile ha bisogno di un'arena dove crescere. Questo piccolo territorio dei Sette Profound non è sufficiente ed essere il numero uno qui non ha alcun significato per me. Questo titolo potrebbe perfino farmi diventare troppo sicuro di me stesso, debole! Per questo quando avevo 18 anni ho iniziato a sfidare i talenti di tutti gli altri Sect di terzo livello, inclusa perfino la Montagna del Pavone. All'inizio ho perso molte volte e vinto raramente. Ma dopo ho ribaltato la situazione! E ora, quest'anno, ho sfidato quattro geni e non sono stato sconfitto nemmeno una volta!"


"Per questo, ancora una volta ho pensato di aver perso la vita. E poi sei apparso tu! Sei destinato a diventare il mio rivale. Una volta che ti sconfiggerò diventerò l'eroe di quest'era. Più grande sarà il tuo talento, più il mio spirito brucerà con passione!"


"Lin Ming non mi deludere!"


Lin Ming guardò sorpreso Jiang Baoyun, non si immaginava che avrebbe avuto una visione così ampia del mondo.


In un anno aveva sfidato altri quattro grandi geni di Sect diversi e li aveva sconfitti tutti.
Era un risultato straordinario. Dopotutto la Valle dei Sette Misteri non era considerata la migliore tra i Sect del suo grado.


Nonostante Jiang Baoyun avesse perso contro Ouyang Ming nell'ultimo Incontro di Arti Marziali tra le Fazioni, la sua forza e la sua influenza superavano di gran lunga Ouyang Ming e aveva una posizione irremovibile nel cuore di ogni discepolo della Valle dei Sette Misteri. Tutto questo era stato ottenuto con la sua spada!


Lin Ming capiva perché Jiang Baoyun l'aveva invitato ad unirsi alla Fazione della Spada. Questo perché non aveva paura di una sfida. Al contrario, desiderava un vero avversario contro cui testarsi. Il desiderio di migliorarsi... questo era il suo cuore delle arti marziali, questo era il cuore delle arti marziali che un vero maestro avrebbe dovuto avere!


Lin Ming disse lentamente: "Dal momento in cui ho cominciato a percorrere il cammino delle arti marziali, ho sentito il grande nome della Valle dei Sette Misteri. Per me allora la Valle dei Sette Misteri era come un tempio proibito nel cielo ed era impossibile che noi comuni mortali potessimo accedervi.
Dopo che sono entrato nelle sale del Palazzo delle Sette Arti di Fortuna Celeste, sono diventato sempre più consapevole di quanto fossero terrificanti la Valle dei Sette Misteri.
A causa della vostra esistenza, ci sono molti praticanti di arti marziali come me, gente comune, che ha perso per sempre la possibilità di praticare le arti marziali.
Questo è il loro fato deciso fin dalla loro nascita! Da quel momento ho deciso che un giorno avrei portato la mia lancia qui per sfuggire a questa prigione, combattere per ciò che mi appartiene e controllare il mio destino!"


"Ora, se vuoi che io sia un tuo rivale, allora ti dirò che non ti deluderò. Comunque, se puoi mantenere o no il mio passo, dipenderà da te!"


Il pubblico sussultò sentendo queste parole.


Questo era un discorso folle, un praticante di arti marziali dei 36 paesi aveva davvero detto delle parole così insolenti. Se l'avesse detto pochi giorni fa, allora i discepoli della Valle dei Sette Misteri si sarebbero rotolati a terra dalle risate, ma ora nessuno osava ridere. Questo perché Lin Ming era sufficientemente talentuoso per dirlo!


"Bene!" Jiang Baoyun rise: "Lin Ming, tira fuori la tua lancia!"


Queste parole piene di spirito combattivo sembravano un tuono che risuonò per tutte le Montagne del Cielo Misterioso.


"Tira fuori la tua lancia!"


"Tira fuori la tua lancia!"


"Tira fuori la tua lancia!"


L'eco riecheggiava nel cielo!


In quel momento l'atmosfera nell'arena divenne frenetica. Stavolta il pubblico non tifava per Jiang Baoyun, né per Lin Ming. Era qui solo per questo incontro che avrebbe deciso chi era il migliore nella giovane generazione! Lin Ming girò il polso e una Lancia Pesante d'Argento Flessibile apparve nella sua mano. La sua aura esplose; sembrava una montagna implacabile!


In quel momento anche Jiang Baoyun si mosse. Iniziò ad avvicinarsi lentamente verso Lin Ming. Tuttavia i suoi passi portavano una sensazione misteriosa, come se il terreno su cui passava fosse sacro. Dopo un po' di passi accadde qualcosa di incredibile. Mentre si muoveva, Jiang Baoyun lasciò dietro di sé un fantasma identico a lui!


Anche quest'ombra stava indossando vestiti neri e teneva la spada Picco Blu nella sua mano. Era quasi impossibile capire quali fossero le differenze tra i due.


Fantasma?


Lin Ming corrugò le sopracciglia e lo sondò con la forza dell'anima; riuscì a sentire un intento omicida a quel corpo!


Non era solo un fantasma, ma un vero spirito che poteva attaccare. Il suo potere d'attacco non sarebbe stato più debole del vero Jiang Baoyun!


Lin Ming sussultò, esisteva davvero un metodo di coltivazione del genere a questo mondo?


Mentre i due Jiang Baoyun apparvero, il pubblico rimase sbalordito.


Jiang Baoyun disse: "Dalla tua espressione sembra che tu abbia capito. Hai ragione, il fantasma dietro di me non è solo uno spirito, è un vero spadaccino. Ha la mia stessa velocità e potere d'attacci, è la mia Personificazione dello Spirito della Spada. Al momento stai praticamente per combattere contro due di me."


"Cosa? Combattere contro due Jiang Baoyun?!"


Molti furono terrorizzati. Jiang Baoyun era già un mostro anormale e le sue capacità erano impareggiabili. I suoi attacchi erano feroci ed agili. E ora Lin Ming doveva combattere due Jiang Baoyun alla volta, come avrebbe fatto?


Tutti sapevano quanto fosse terrificante Jiang Baoyun. In un anno aveva sfidato quattro massimi talenti di Sect di terzo livello e aveva vinto contro tutti loro. Ma visto che Jiang Baoyun aveva combattuto in terre lontane, le sue mosse erano sconosciute e nessuno sapeva i limiti della sua forza.


Nel pubblico, Qin Xingxuan si stava torcendo le mani nervosamente, i suoi palmi erano già fradici di sudore. Lin Ming poteva difendersi? E Jiang Baoyun aveva ancora la Spada Nera Cristallina!


"Personificazione dello Spirito della Spada?"


Lin Ming era di mentalità aperta. C'erano innumerevoli tipi di stili e troppi che non poteva comprendere. Ce n'erano alcuni di cui non aveva mai sentito parlare e altri che non poteva nemmeno immaginare.


Quasi tutte queste tecniche non erano né mediocri, né di origine dubbia. Visto che ce n'erano troppe, dovevano esserci metodi di coltivazione, che sarebbero stati considerati dei tesori perfino nel Regno Divino e che sarebbero stati in attesa di essere trovati.


"Agile Spada!"


Jiang Baoyun gridò e ci fu solo un bagliore blu. Quella luce era troppo rapida, sembrava uno sfarfallio che era apparso all'improvviso di fronte a Lin Ming!


Le pupille del ragazzo si contrassero.


Roc Dorato che Squarcia il Vuoto!


<em>Ka!</em>


La luce della spada trapassò Lin Ming, Jiang Baoyun e la sua spada avevano tagliato il suo corpo, ma presto fu chiaro che era solo un'immagine residua!


Jiang Baoyun non si volse nemmeno, la sua personificazione stava avanzando con la stessa velocità, inarrestabile!


La spada blu brillò, puntando verso la gola di Lin Ming. In quel momento il ragazzo era a mezz'aria, non poteva schivare!


"Ah!" Il pubblico non ebbe nemmeno il tempo di gridare allarmato. Lo sguardo di Lin Ming si animò, Concetto di Vento!


<em>Ka!</em>


Un'altra immagine residua fu tagliata in due. Lin Ming atterrò con la sua lancia, aveva un taglio lungo un piede nei suoi vestiti.


"Bella velocità!"


Lin Ming era scioccato. Non era affatto lento. Il Concetto di Vento era fuso nei suoi attacchi e nei suoi movimenti. Sia la rapidità di spostamento che d'attacco superava di gran lunga un praticante di arti marziali dello stesso livello!


Tuttavia, non riusciva a raggiungere la velocità di Jiang Baoyun. La sua rapidità era anormale!


Com'era possibile?


Lin Ming lo trovò incredibile; era davvero la rapidità che un praticante di arti marziali al Circolazione avrebbe dovuto avere?


"Capisco... quindi Jiang Baoyun ha già compreso il suo Passo della Spada."


Nella Grande Sala della Valle dei Sette Misteri, Shi Zongtian stava guardando Jiang Baoyun, aveva difficoltà a rimanere calmo. Il cosiddetto Passo della Spada consisteva nella fusione tra il proprio movimento e l'intento della spada. Quando i propri movimenti raggiungevano lo stadio del diventare tutt'uno con la spada, l'arma si sarebbe mossa velocemente quanto l'utilizzatore e viceversa.
Per questo Jiang Baoyun era in grado di raggiungere ad una velocità terrificante.


Per perseguire il percorso dell'arte della spada, non bisognava avere solo una coltivazione profonda, ma anche un'ottima percezione. Jiang Baoyun era riuscito ad arrivare allo stadio del Passo della Spada grazie al suo talento e alla sua percezione!


Non era solo Shi Zongtian ad essere rimasto impressionato, anche molti altri Anziani erano sbalorditi. La velocità di Lin Ming era davvero ammirevole, ma la rapidità di Jiang Baoyun era ancora superiore! Aveva uno Spirito della Spada innato ed era riuscito a raggiungere il suo Passo della Spada alla giovane età di 19 anni. Non si era mai visto uno spadaccino così terrificante nei territori della Valle dei Sette Misteri nell'ultimo millennio!


Il capo della Fazione dei Raffinatori Huo Xuan non poté trattenersi dal chiedere: "Anziano Jiang, che stadio ha raggiunto Jiang Baoyun? L'ho visto in azione solo un anno fa ed è completamente diverso da allora."
                                


                                



