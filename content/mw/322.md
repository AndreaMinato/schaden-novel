---
title: Capitolo 322 - Uccidere il Pitone
pubDate: 2025-12-15T08:37:10.200Z
tags:
    - mw
---


<em>da editare</em>
<em>-Schadenfreude</em>


Il Pitone del Fiume Scarlatto era lungo oltre 200 piedi e il suo corpo sinuoso era più spesso di un albero centenario. Ogni scaglia del suo corpo era più grossa dello scudo di un soldato e i suoi artigli affilati sembravano delle lance. Quando apriva la bocca, era abbastanza ampia da poter ingoiare un elefante.


Questo mostro era la specie più debole tra le bestie feroci di quarto livello, ma la sua forza equivaleva a quella di un maestro negli stadi intermedi dell'Houtian. Nell'intero regno di Fortuna Celeste, senza includere i maestri del Palazzo delle sette arti, sarebbe stato difficile trovare qualcuno capace di uccidere questa bestia.


Perfino il Maresciallo di stato Qin Xiao e il Signor Muyi avevano una coltivazione negli stadi intermedi dell'Houtian. Ma a Qingsang non c'era alcun maestro del genere.


"Lin Ming, sta attento!" Lin Wanshan gridò da dietro mentre osservava il ragazzo.


"Giovane Eroe Lin, quella è una bestia feroce di quarto livello! Aspetta che noi fratelli arriviamo e combatteremo insieme al Giovane Eroe Lin!" Shi Linkai era lontano, ma iniziò subito a farsi strada con dei fendenti per avvicinarsi a Lin Ming. Se questo pitone fosse riuscito a raggiungere l'esercito, avrebbe spazzato via la linea difensiva di scudi con un solo colpo di coda. Una volta distrutta la barriera, l'esercito avrebbe avuto innumerevoli perdite; sarebbero stati tutti uccisi!


Ora potevano solo contare su Lin Ming.


Il ragazzo guardò il pitone che sochilometriva ad una piccola collina e strinse gli occhi. La forza di questa creatura era negli stadi intermedi dell'Houtian. Al massimo sarebbe stata al livello di Huo Yanluo. Per l'attuale Lin Ming ucciderla istantaneamente sarebbe stato semplice!


Tuttavia non voleva mostrare i suoi assi nella manica all'assassino che si nascondeva tra la folla.


<em>Pu pu pu!</em>


Lin Ming spazzò attorno a sé con la sua lancia, spazzando via tutti i Lupi Putrescenti attorno a sé. Prese la mira e puntò verso il Pitone del Fiume Scarlatto!


"Giovane Eroe Lin, sta attento!"


I praticanti di arti marziali di Qingsang non avevano idea di quali fossero i limiti di Lin Ming.
Per loro i geni della Valle dei Sette Misteri erano un'esistenza troppo remota. Nonostante sapessero che Lin Ming era incredibilmente potente, tutti trattennero il respiro mentre guardavano il ragazzo caricare verso il Pitone del Fiume Scarlatto.


Lo sguardo feroce della persona che si stava nascondendo tra la folla si incollò a Lin Ming. "Un mero Pitone del Fiume Scarlatto non può batterlo. Vediamo quanta forza userà."


Questa pedina che Ouyang Boyan aveva incaricato di rimanere qui proveniva dalla Valle dei Sette Misteri, quindi capiva quanto fosse terrificante un discepolo diretto. Con la sua posizione, quando era giovane non era riuscito a combattere contro talenti come Jiang Baoyun, quindi poteva intuire quanto fosse forte un discepolo dalle voci e dai combattimenti tra geni.


Ma durante questo Incontro di Arti Marziali tra le Fazioni, è stato costretto a rimanere nel regno di Fortuna Celeste e non aveva visto la battaglia tra Lin Ming e Jiang Baoyun. Per questo non sapeva quanto fosse potente il ragazzo e doveva valutarlo osservandolo in combattimento.


"Saaa!"


Il Pitone del Fiume Scarlatto stridette e scagliò la sua enorme coda verso Lin Ming.


Roc Dorato che Squarcia il Vuoto!


Lin Ming aveva rallentato appositamente la velocità della sua tecnica di movimento, ma riuscì comunque a schivare facilmente il colpo del Pitone del Fiume Scarlatto.


<em>Bang!</em>


La coda colpì il terreno, provocando delle fratture e facendo tremare il campo di battaglia. Diversi Lupi Putrescenti sfortunati furono ridotti in poltiglia!


Mentre Shi Linkai vide questa scena, rabbrividì. Una bestia feroce di quarto livello era un'esistenza temibile. Se fosse stato colpito da quella coda, non sarebbero rimaste nemmeno le ossa di lui. Non solo, era così veloce. Con le sue misere tecniche di movimento non aveva idea se sarebbe riuscito a schivarla...


Un momento fa Shi Linkai aveva detto che si sarebbe unito a Lin Ming per uccidere il mostro, ma ora che aveva visto quanto era letale, si chiese: poteva davvero aiutare? Probabilmente sarebbe morto a causa dell'impatto!


Gli altri praticanti di arti marziali erano in una situazione ancora peggiore. Zhuang Fan e gli altri erano al massimo agli inizi del Circolazione; la loro forza era inferiore a Shi linkai. Se fossero stati sfiorati dalla coda del pitone, probabilmente sarebbero morti immediatamente!


A parte Lin Ming, nessun altro aveva la possibilità di affrontare il Pitone del Fiume Scarlatto. Chiunque avesse provato ad affrontarlo sarebbe morto!


<em>Boom!</em>


<em>Boom!</em>


Il Pitone del Fiume Scarlatto colpì violentemente il terreno con la sua coda. Lin Ming la schivò usando la sua tecnica di movimento. Ogni volta sembrava che il pitone lo stesse per colpirlo, ma il ragazzo riusciva ad evitarlo per un soffio.


Lin Wanshan iniziò a sudare copiosamente. Se Lin Ming avesse fatto un solo errore sarebbe morto!


Lin Ming era la speranza della famiglia Lin. Se fosse morto qui allora... non solo la famiglia Lin avrebbe subito un'enorme perdita, forse non sarebbero riusciti a difendere Qingsang.


Lin Wanshan deglutì. Al momento era incredibilmente nervoso, ma non poteva farci nulla.


Decine di cadaveri di Lupi Putrescenti massacrati giacevano a terra. Nessuno delle altre creature osò avvicinarsi, lasciando un ampio spazio ampio diverse centinaia di piedi di distanza da Lin Ming e il Pitone del Fiume Scarlatto. La carica delle bestie era rallentata.


"Non hai intenzione di usare i tuoi assi nella manica?" Mormorò tra sé e sé l'ombra nascosta tra la folla.
Non credeva minimamente che Lin Ming sarebbe stato sconfitto. Si chiedeva solo quanta forza avrebbe preservato il ragazzo. Dopotutto questa ondata di bestie era appena iniziata e ci sarebbero state altre bestie feroci ancora più potenti.


<em>Fwaaa!</em>


Il Pitone del Fiume Scarlatto apri le fauci e sputò del veleno viscoso.
Questo umano non osava combattere apertamente e stava saltellando in giro; questo aveva fatto infuriare la creatura.


Il veleno si disperse nell'aria, cadendo come pioggia; era impossibile schivarlo.


Mentre il ragazzo stava per essere avvolto dalla tempesta velenosa, all'improvviso girò la sua lancia. Delle scariche elettriche sibilarono!


<em>Chi chi chi!</em>


Tra le nuvole della sera, la luce del Fulmine Divino del Drago del Fiume Viola risaltava ancora di più!


Tutto il veleno attorno a Lin Ming fu bruciato dal potere del tuono, tutto il suo corpo era percorso da scariche elettriche viola. Caricò verso il Pitone del Fiume Scarlatto con la sua lancia.


La luce scintillava!


Con le nuvole cineree a fare da sfondo, Lin Ming sembrava un dio del fulmine. Il Pitone del Fiume Scarlatto aprì le fauci cercando di mordere Lin Ming!


<em>Pa!</em>


Il ragazzo schivò la bestia, conficcando la sua arma nella mandibola della creatura.
Poi salì sul corpo del Pitone del Fiume Scarlatto trascinando la lancia ancora infilzata nella pelle del mostro e scavando una profonda ferita. Carne e sangue schizzarono nel cielo.


Questo singolo attacco aveva diviso il pitone dalla testa alla coda!


"Saa!"


Il Pitone del Fiume Scarlatto gridò in modo orribile, i suoi sibili erano agghiaccianti.
Enormi scariche elettriche viola si intrecciarono sul suo corpo e il sangue schizzava come una cascata dall'enorme fessura lasciata dietro dalla lancia, arrivando fino a decine di metri di altezza!


L'intero corpo di Lin Ming era zuppo di sangue e il laccio dei suoi capelli si era allentato durante l'attacco. In quel momento sembrava un signore degli inferi uscito dall'Inferno Asura, inarrestabile!


Dopo aver visto questa grande battaglia, i 10.000 soldati rimasero senza parole.
Questo pitone lungo 200 piedi stava creando una pioggia di sangue. Questa scena era davvero impressionante.


Aveva vinto?


Lin Wanshan stava saltando di gioia.


Lin Ming aveva davvero vinto! Aveva ucciso un Pitone del Fiume Scarlatto di quarto livello!


Non appena il pitone morì, la carica dei Lupi Putrescenti si affievolì immediatamente. Dopo un po' di altre piccole cariche, iniziarono a ritirarsi come una bassa marea.


"I lupi si stanno ritirando!"


"Siamo riusciti a difendere la città!"


Dopo aver sopportato la carica di decine di migliaia di Lupi Putrescenti, i soldati esausti cominciarono ad esultare. Gli arcieri continuarono a scoccare le loro frecce, ma inseguirli era impossibile. I soldati avevano esaurito le forze e, anche se fossero nelle loro migliori condizioni, era impossibile inseguire una carica di Lupi Putrescenti per una lunga distanza indossando un equipaggiamento pesante.


Lin Ming portava la lancia sulle spalle e tornò dal campo di battaglia da solo. Durante questa battaglia aveva ucciso oltre mille Lupi Putrescenti insieme a decine di bestie feroci di terzo livello e anche un Pitone del Fiume Scarlatto di quarto livello. Gli sforzi combinati di tutti gli altri praticanti di arti marziali al Circolazione non potevano nemmeno raggiungere la metà dei suoi risultati.


Naturalmente non erano paragonabili. La loro forza non era allo stesso livello di Lin Ming.


Mentre i soldati stavano tornando, la figura che si nascondeva nell'ombra mormorò tra sé e sé: "Finalmente ha usato il potere del fulmine, ma non ha usato quella sua arma..."


Nonostante non avesse visto l'Incontro di Arti Marziali tra le Fazioni, aveva ricevuto molte informazioni. Lin Ming non aveva solo il potere del fulmine, ma anche quell'ago condensato da energia. Quest'arma era la vera mossa finale di Lin Ming.


"Se non contassi la sua arma a forma d'ago, allora Lin Ming deve aver rivelato tutte le sue capacità prima. Dovrebbe riuscire a sconfiggere un normale maestro negli stadi avanzati dell'Houtian, che è al mio stesso livello. Ma non può battermi. Se voglio ucciderlo, devo assicurarmi di avere successo... altrimenti sarebbe troppo problematico!"


Il sottoposto che Ouyang Boyan aveva lasciato dietro aveva una coltivazione negli stadi avanzati dell'Houtian, ma era comunque un discepolo della Valle dei Sette Misteri ed era più formidabile di un normale maestro negli stadi avanzati dell'Houtian.


I lupi si ritirarono e vennero contate le vittime. Più di 800 soldati avevano sacrificato le loro vite ed erano morti sul campo.


Dopo che Lin Ming tornò a Qingsang, andò in isolamento ed iniziò a meditare. In realtà non si era stancato molto. Grazia alla sua resistenza, aveva mantenuto quasi tutte le sue riserve di vera essenza. Questo isolamento era tutto una recita.


Attirare il serpente dalla sua tana per poi ucciderlo, questo era il piano di Lin Ming.


Dopo la vittoria della prima battaglia, il morale delle truppe di guarnigione dell'esercito era aumentato. Ma ora non era il momento di festeggiare. Probabilmente c'erano altre cariche di bestie feroci in arrivo e dovevano resistere fino all'arrivo dei rinforzi.


La cena fu ricca. Tutte le più grandi famiglie avevano radunate le loro risorse, portando buona carne e altri cibi soddisfacenti. Era stato sufficiente per tutti.


Nonostante i soldati rimpiangessero di non poter bere, mangiarono fino a scoppiare, bevendo acqua anziché vino.


Al banchetto, i soldati discutevano animatamente di come Lin Ming aveva usato un solo colpo di lancia per uccidere il Pitone del Fiume Scarlatto nel caos della battaglia mentre era circondato da decine di migliaia di lupi. Per un comune soldato, Lin Ming era praticamente una leggenda.


"Vecchio Lin, la sua famiglia Lin ha davvero prodotto un eroe che farà la storia." Disse Zhuang Fan dopo cena mentre fumava una pipa d'oro mentre camminava accanto a Lin Wanshan. Tra tutti le più grandi organizzazioni a Qingsang, la famiglia Lin e la famiglia Zhuang erano le più affiatate a causa della loro cooperazioni in molti campi commerciali.


"Non credevo che la nostra esperienza fosse così insufficiente. La forza di un discepolo diretto della Valle dei Sette Misteri può davvero raggiungere un tale livello." Lin Wanshan guardò con emozione la luce calda nella tenda in cui Lin Ming si era ritirato.


Questo divario era troppo sbalorditivo! Non riusciva a capire come un discepolo diretto della Valle dei Sette Misteri agli stadi iniziali del Circolazione fosse più potente di un maestro Houtian del regno di Fortuna Celeste!


"L'esercito al fronte è partito due giorni fa, dovrebbero arrivare tra altri sette o otto giorni. Con Lin Ming dovremmo riuscire a resistere fino ad allora. Oggi il numero di mostri che Lin Ming ha ucciso erano un decimo del totale, ma tutte le bestie feroci di alto livello sono state uccise da lui."
                                


                                



