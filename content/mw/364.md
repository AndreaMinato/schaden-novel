---
title: Capitolo 364 - Trappola
pubDate: 2025-12-15T08:37:10.208Z
tags:
    - mw
---


<em><strong>CAPITOLO SPONSORIZZATO, ringraziamo Weed!
</strong>da editare
0/5€, 8 Capitoli in coda
-Schadenfreude</em>


"Disgustoso maiale, guarda dove punti gli occhi!" Disse con una trasmissione di vera essenza. Naturalmente non poteva dire ad alta voce parole così dure.


"Eheh, signorina, cosa c'è di male nel guardarti? È vietato? Come potrai fermarmi? Se tu fossi mia moglie, allora ti ascolterei, ma non lo sei. L'Isola della Divina Fenice ha così tante belle donne, è un peccato sprecarle così. Che ne dici di sposarti nel nostro Sect della Terra Profonda?"


Queste parole fecero infuriare Song Xiaoyue. Specialmente la parte 'è un peccato sprecarle così'. Come considerava le discepole dell'Isola della Divina Fenice?


"Ti ucciderò!"


Song Xiaoyue sbuffò e una spada lunga apparì nelle sue mani. Fece un affondo verso Shi Hanshan!


Aveva usato immediatamente le 'Divine Cronache Proibite dell'Uccello Vermiglio' evocando una cascata di fiamme che sembravano degli splendidi fuochi d'artificio, bombardando il suo avversario.


<em>Boom boom boom!</em>


Shi Hanshan creò uno spesso muro marrone per bloccare tutti gli attacchi. Questa barriera sembrava una foglia scossa da una tempesta, pareva che si stesse rompendo da un momento all'altro, ma sarebbe sempre rimbalzata all'indietro.


Dopo 20 o 30 mosse, Song Xiaoyue non era ancora riuscita a superare il muro difensivo.


"Cosa succede? Xiaoyue ha perso la testa. I discepoli della setta della Terra Profonda sono famosi per le loro difese. Ciò che desiderano di più è che il loro avversario li attacchi all'impazzata consumando tutta la vera essenza. Se continua così, al massimo Xiaoyue potrà sperare solo in un pareggio." Disse con ansia Mu Zhaoxuan.


"L'Apprendista Junior Song è forte, ma è inesperta. Ha solo lottato in pochi Incontri di Arti Marziali o gare tra discepoli principali. Questa è la prima volta che ha combattuto contro un discepolo di un altro Sect."


Il miglior metodo per affrontare un membro della setta della Terra Profonda quando creava uno scudo era ignorarlo completamente. Questo genere di barriera consumava vera essenza, naturalmente non avrebbe continuato a mantenerla se non fosse stato attaccato. Ma se qualcuno avesse sferrato una raffica di attacchi, allora sarebbe stata una situazione ideale per continuare ad usare lo scudo.


I discepoli dell'Isola della Divina Fenice erano preoccupati. Durante un combattimento così intenso non potevano avvertire Song Xiaoyue tramite una trasmissione del suono.


Dopo oltre 30 mosse, anche Song Xiaoyue capì che c'era qualcosa di strano. Aveva quasi consumato metà della sua vera essenza, mentre quella del suo avversario non si era indebolita minimamente.


Fu costretta a rallentare il suo sbarramento, ma in quel momento Shi Hanshan sorrise scaltramente e scagliò un pugno, mirando direttamente verso il volto di Song Xiaoyue!


La ragazza strinse i denti e menò un fendente verso il pugno di Shi Hanshan!


<em>Peng!</em>


Un suono metallico riecheggiò nell'aria. Shi Hanshan aveva un guanto di grado Earth. La maggior parte dei discepoli della setta della Terra Profonda usavano i pugni per combattere.


Mentre bloccava la spada di Song Xiaoyue con la mano, con l'altro pugno diede un colpo verso lo stomaco della ragazza!


"Colpo Distruttore!"


Shi Hanshan mostrò un sorriso selvaggio. Sembrò agitare l'aria attorno con il suo attacco.


Song Xiaoyue aveva consumato troppa vera essenza. Non poteva evocare l'energia necessaria per difendersi e fu costretta ad arretrare.


Mentre si ritirava passo dopo passo, come poteva Shi Hanshan dare tregua alla sua avversaria?


Mentre raggiungeva la parte frontale del palco, le dure piastrelle di pietra sotto i piedi di Shi Hanshan iniziarono a scricchiolare nonostante fossero state rafforzate dalla formazione.


"Grande Pugno di Roccia Astrale!"


Il colpo di Shi Hanshan sfrecciava come il vento, decine di immagini residue danzavano nell'aria. Lo slancio del pogno era come una marea che spazzava via tutta la vera essenza ardente radunata sulla spada di Song Xiaoyue.


"Pugno dell'Ordine Universale!"


Shi Hanshan scagliò un ultimo colpo, la sua forza aveva raggiunto il culmine e si avventò sulla sua avversaria come una valanga!


<em>Puff!</em>


Song Xiaoyue fu scagliata all'indietro, il suo volto era pallido e sputava sangue, diverse delle sue costole erano state rotte.


"Xiaoyue!"


"Apprendista Senior!"


Molte delle discepole dell'Isola della Divina Fenice si radunarono attorno a lei per aiutarla.
"Xiaoyue, stai bene?"


"Sto bene." Song Xiaoyue si tirò su a sedere con difficoltà. Si morse le labbra e disse con vergogna:"Ho perso. Sono stata troppo stupida, ho portato disonore a tutti quanti."


Song Xiaoyue aveva capito che Shi Hanshan l'aveva provocata apposta, ma la sua espressione stupida e semplice le aveva fatto abbassare la guardia. Alla fine poteva solo biasimare la sua inesperienza, altrimenti non sarebbe stata agitata da un po' di parole e non avrebbe perso in un modo del genere.


Se non si fosse fatta prendere dall'agitazione allora avrebbe potuto ottenere almeno un pareggio. Song Xiaoyun era dispiaciuta per tutti quelli che avevano contato su di lei. Aveva richiesto di combattere su sua iniziativa e alla fine aveva perso in un modo così orribile.


Mu Xhaoxuan esaminò le ferite di Song Xiaoyue. Aveva diverse costole rotte, ma sarebbero guarite in fretta con un po' di pillole e un po' di riposo. Tuttavia non sarebbe stato più possibile partecipare a questa competizione per lei.


Ora, dei 15 Houtian junior dell'Isola della Divina Fenice, Song Xiaoyue non poteva più lottare e Hua Hong aveva consumato troppe energie a combattere contro Zhang Lin. Erano rimasti solo 13 persone, ma i discepoli più potenti dei sei grandi Sect avversari non erano ancora intervenuti.


Una volta passati altri round, non ci sarebbe stato nessuno capace di combattere.


Mu Dingshan aveva un'espressione davvero preoccupata. Poteva solo guardare impotente mentre i suoi junior incontravano queste situazioni problematiche. Non poteva fare nulla al riguardo.


In questo tipo di competizioni, c'era una regola implicita; le persone sarebbero scese in campo dal più debole al più forte. Prima si sarebbero presentati gli allievi più deboli, poi quelli di livello intermedio, quelli di grado superiore e infine i migliori: i discepoli diretti e i capi degli allievi.


In termini di coltivazione, prima avrebbero combattuti quelli al Circolazione, poi quelli all'Houtian. Questo evento sarebbe durato un giorno intero e i veri maestri si sarebbero scambiati colpi alla fine. Altrimenti non ci sarebbe stata l'opportunità di lottare per i comuni discepoli.


Se Mu Dingshan fosse sceso in campo in questo momento, avrebbe infranto questa regola. Non solo, ma anche la Principessa del Sole Ardente, Zhang Yunjian e altri come loro lo avrebbero sfidato. Lui e Mu Xiaoqing sarebbero stati due contro sei; avrebbero anche loro subito una grande pressione.


Anche loro avrebbero dovuto farsi avanti e avrebbero dovuto dare delle giustificazioni in caso di sconfitta.


"A questi tipi della Regione dei Cinque Elementi non importa della loro reputazione." Disse con un'espressione cupa Mu Dingshan.


"Sì. Durante questo tipo di competizioni di solito non provocherebbero in modo così ovvio. I sette Grandi Sect della Regione dei Cinque Elementi si sarebbero sfidati l'uno con l'altro e anche la Regione dell'Orizzonte Sud avrebbe fatto partecipare il Misterioso Tempio Supremo e la setta dello Vuoto. Ogni volta la nostra Isola della Divina Fenice sarebbe potuta brillare, ma ora, tutti stanno competendo contro di noi. Non finiscono più." La persona che aveva risposto era il Rispettabile Maestro Tianguang. Ora che il suo quattrocentesimo compleanno era arrivato a questo punto poteva solo sorridere con amarezza.


Mentre parlavano, altre persone salirono sul palco. Erano i migliori discepoli principali dell'Isola della Divina Fenice e del Palazzo del Ghiaccio. Il fuoco e il ghiaccio si scontrarono e la barriera difensiva tremò. Dopo diverse mosse, andarono in stallo. I sette grandi Sect della Regione dei Cinque Elementi aveva gareggiato per molto tempo con l'Isola della Divina Fenice e avevano compreso l'uno la forza dell'altra. La forza dei due contendenti era simile.


Mentre i due combattevano per un bastoncino di incenso di tempo, entrambi rimasero feriti, ma continuarono comune, l'esito era incerto.


"Non ha più senso continuare a lottare, dichiariamolo un pareggio!"


Disse un Anziano del Palazzo del Ghiaccio.


I due discepoli erano già gravemente feriti. Se avessero continuato, sarebbe diventata una battaglia all'ultimo sangue.


Il discepolo dell'Isola della Divina Fenice si ritirò a malincuore. In quel momento, inaspettatamente Shi Hanshan della setta della Terra Profonda scese in campo. Era al centro del palco, non sembrava diverso da una torre di ferro. Disse:"Shi Hanshan della setta della Terra Profounda, vorrei sfidare i giovani eroi dell'Isola della Divina Fenice!"


"Questo bastardo, è di nuovo spuntato fuori!"


Secondo le regole implicite del banchetto, si poteva continuare a combattere senza alcun limite in caso di vittoria. Ma se si fosse stati sconfitti si poteva solo rimanere seduti tra il pubblico. Avrebbero potuto combattere solo se gli altri li avessero sfidati. Dato che Shi Hanshan aveva vinto, naturalmente aveva il diritto di lottare di nuovo.


Shi Hanshan era davvero entusiasta. Poter combattere contro la Regione dell'Orizzonte Sud era un'occasione davvero rara. Se avesse ottenuto grandi risultati, non solo sarebbe diventato più famoso, ma avrebbe ricevuto più attenzione dal Sect e avrebbe ottenuto perfino dei premi una volta tornato a casa.


Dopo aver fatto esaurire le forze a Song Xiaoyue per poi sconfiggerla, in realtà non aveva consumato molta vera essenza. Aveva usato il tempo dopo l'incontro per assumere qualche pillola rigenerante e meditare per un bastoncino di incenso di tempo, recuperando pienamente le forze.


Il motivo per cui era sceso in campo era per sfidare altri discepoli.


"Mi chiedo con quale giovane eroe dell'Isola della Divina Fenice mi possa confrontare?"


La voce di Shi Hanshan rimbombò come un tuono. Song Xiaoyue strinse i denti, gettando un'occhiataccia verso questo maiale sleale, desiderando di poterlo picchiare selvaggiamente. I discepoli nella terza, quarta e quinta posizione avevano già lottato. Ora erano rimasti solo quelli nella prima e nella seconda. Se avessero affrontato Shi Hanshan, dopo non sarebbe rimasto nessuno per confrontarsi con i discepoli principali più potenti.


Hua Hong strinse i denti preparandosi ad alzarsi e affrontare la sfida di questo maiale. Aveva vinto il suo incontro e quindi anche lei aveva i requisiti per lottare di nuovo. Nonostante avesse consumato molta energia, era riuscita a recuperarne una grande parte nell'ultima mezz'ora.


"Apprendista Junior Hua, non essere così avventata. Non sarebbe un bene che tu combattessi contro di lui. Non hai recuperato ancora pienamente le forze. Aspetta per un po' più di incontri e poi scendi in campo quando sarai nelle tue condizioni migliori, altrimenti lo farai solo diventare ancora più arrogante."


Mentre Mu Zhaoxuan tratteneva Hua Hong, diee un'occhiata a tutti gli altri discepoli principali Houtian.
A parte lei e il discepolo principale Mu Dianqing, non c'era nessun altro capace di entrare in campo. I soli rimasti erano i discepoli diretti che non potevano ancora intervenire.


Sembrava che potesse solo farsi avanti lei. Mu Zhaoxuan si alzò, ma in quel momento risuonò una trasmissione di vera essenza nelle sue orecchie:"Apprendista Senior, permettimi di combattere."


Mu Zhaoxuan si girò e mostrò un'espressione stupita. Aveva visto Lin Ming alzarsi.


"Apprendista Junior Lin, sfiderai un maestro Houtian?" Mu Zhaoxuan era sbalordita.


"Sì."


Lin Ming non si era fatto avanti e invece aveva osservato i primi due incontri così da poter comprendere al meglio la forza di un genio Houtian di un Sect di quarto livello. Aveva queste intenzioni fin dall'inizio.


Aveva concluso che un discepolo principale come Shi Hanshan o Song Xiaoyue aveva una forza simile a quella di Huang Zixuan, che aveva ucciso tre mesi fa.


Nonostante Huang Zixuan avesse poco talento, era comunque un maestro al picco dell'Houtian di un piccolo Sect. Questi discepoli potevano confrontarsi con un guerriero del genere, se avessero raggiunto il picco dell'Houtian avrebbero potuto perfino battersi contro un maestro Xiantian.


Questa potenza corrispondeva alle aspettative di Lin Ming.


Shi Hanshan vide il ragazzo alzarsi. Ne fu sorpreso, ma poi diventò entusiasta. Si tirò su le maniche, si sfregò il naso e disse sorridendo:"Eheh, interessante. Vieni. Volevo già sfidarti."
                                


                                



