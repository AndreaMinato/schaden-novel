---
title: Capitolo 408 - Uscita
pubDate: 2025-12-15T08:37:10.215Z
tags:
    - mw
---


<em><strong>CAPITOLO SPONSORIZZATO, ringraziamo Weed!</strong></em><em>
da editare
0/5€, 11 Capitoli in coda
-Schadenfreude</em>


Dopo aver trascorso dieci mesi nel Mistico Regno della Divina Fenice, Lin Ming sembrava in condizioni pietose. Aveva i vestiti a brandelli, era quasi nudo. All'inizio aveva portato diversi set di vestiti di ricambio nel suo anello spaziale. Quando i suoi abiti fossero stati tutti strappati, avrebbe messo quelli nuovi. Presto erano stati danneggiati tutti. A Lin Ming rimaneva solo un ricambio relativamente completo per quando avrebbe lasciato questo posto. Ecco perché al momento era vestito di stracci.


I capelli di Lin Ming erano già lunghi in origine, ma ora erano scompigliati ed erano cresciuti ancora di più, arrivando oltre la sua vita.


Lo Spirito del Palazzo fluttuò di fronte a Lin Ming come una lingua di fuoco e si condensò formando un volto umano bianco. Aveva un'espressione un po' sorpresa.


"Ho superato la prova?" Chiese Lin Ming allo Spirito del Palazzo.


"Tutto ciò che rimane è l'ultima parte. Prima ho detto che se sarai ancora vivo quando completerai la quinta prova, allora saresti riuscito ad ottenere un premio nel frattempo."


Lin Ming ne fu sorpreso, poi si ricordò in effetti che lo Spirito del Palazzo aveva detto delle parole del genere. Tuttavia era stato in una situazione tesa e difficile in cui aveva massacrato innumerevoli nemici. Per questo si era quasi dimenticato di queste parole e non ci aveva più pensato.


"La quinta parte. Ho solo completato la quinta parte?"


"Sì, ogni stadio è molto lungo. Ti rimane solo un'ultima parte, la sesta. È la più corta, ma anche la più difficile. Se potrai completarla allora potrai andartene. E in quel momento... ti darò anche il sangue dell'Antica Fenice!" Lo Spirito del Palazzo guardò con solennità Lin Ming. Se il ragazzo avesse potuto farcela, sarebbe stato il primo che non apparteneva alla famiglia Reale a completare questa prova entro un anno!


Lin Ming si rallegrò. Finalmente aveva visto la luce in fondo al tunnel! Nonostante la sua forza fosse progredita velocemente, dopo aver combattuto innumerevoli battaglia, tutto ciò che sentiva era grandissima solitudine. Lin Ming era quasi diventato una marionetta assassina, se avesse continuato così sarebbe impazzito.


"Ora ti darò un premio per aver superato la quinta parte. Dato che l'hai completata in dieci mesi potrai ottenere i premi più grandi. Puoi scegliere tra l'Essenza di Sangue dell'Uccello Vermiglio, una tavoletta di coltivazione e una medicina miracolosa di tipo fuoco. Puoi sceglierne uno tra le tre."


Essenza di Sangue dell'Uccello Vermiglio, una tavoletta di coltivazione e una medicina miracolosa di tipo fuoco!


Lin Ming escluse l'Essenza di Sangue dell'Uccello Vermiglio dato che voleva combattere per la stirpe dell'Antica Fenice e anche perché l'Essenza di Sangue dell'Uccello Vermiglio avrebbe avuto solo un effetto limitato.


Poi escluse anche il metodo di coltivazione. A Lin Ming non mancavano queste risorse.


La medicina miracolosa di tipo fuoco sembrava la scelta migliore. Se proveniva dal Clan dell'Antica Fenice allora non era sicuramente ordinaria. Forse avrebbe potuto potenziare la sua Tempra del Midollo di un altro 20-30%. Se fosse accaduto allora la sua Tempra del Midollo avrebbe raggiunto l'80-90%, vicina alla Perfezione.


Tuttavia, per prudenza, Lin Ming chiese:"Che tipo di metodo di coltivazione e di medicina sono?"


Questa era solo una domanda noncurante, ma la risposta dello Spirito del Palazzo fece quasi sussultare e ansimare Lin Ming. Lo Spirito rispose:"Il metodo di coltivazione consiste nei primi otto strati delle 'Divine Cronache Proibite dell'Uccello Vermiglio'. La medicina di tipo fuoco è il Loto di Fuoco dalle Nove Rivoluzioni di 3000 anni..."


I primi otto strati delle 'Divine Cronache Proibite dell'Uccello Vermiglio'!


Lin Ming era più che scioccato.


Giusto, avrebbe dovuto capirlo prima. Le 'Divine Cronache Proibite dell'Uccello Vermiglio' e il 'Codice Illusorio del Luan Blu' erano stati ottenuti dalla fondatrice dopo essere andata nel Mistico Regno della Divina Fenice. Era solo naturale che fosse riuscita ad ottenere le 'Divine Cronache Proibite dell'Uccello Vermiglio' nel Mistico Regno della Divina Fenice!


Le 'Divine Cronache Proibite dell'Uccello Vermiglio' che aveva ottenuto la fondatrice erano piene di difetti. Da ciò che sapeva Lin Ming, c'erano solo i primi cinque strati!


Anche con così tanti difetti, le 'Divine Cronache Proibite dell'Uccello Vermiglio' non erano inferiori ai metodi di coltivazione dei Sect di quinto livello!


Bisognava sapere che più il metodo di coltivazione saliva di livello e più il suo potere era terrificante. Le vere e proprie 'Divine Cronache Proibite dell'Uccello Vermiglio' sarebbero un metodo di coltivazione di massima qualità perfino nel Regno Divino. Secondo le leggende, dopo averlo allenato, ci si poteva bagnare nei fuochi del Nirvana e rinascere, diventando immortali!


Se si potesse davvero ottenere un effetto del genere, allora temeva che questo metodo di coltivazione potesse perfino superare la Forza del Dio Blasfemo.


Le 'Divine Cronache Proibite dell'Uccello Vermiglio' era estremamente importante per Lin Ming. Nei ricordi dei Supremi Anziani del Regno Divino c'erano diversi tipo di manuali, tuttavia non tutti erano adatti a Lin Ming. Ad esempio il ragazzo aveva coltivato il 'Roc Dorato che Squarcia il Vuoto' per molto tempo ed era riuscito solo a toccare appena il secondo strato. Lin Ming non era un mostruoso genio in termini di velocità. Era stato superato in rapidità perfino da Jiang Baoyun nell'Incontro di Arti Marziali della Valle dei Sette Misteri.


Alla fine il 'Roc Dorato che Squarcia il Vuoto' non era una tecnica adatta a Lin Ming, inoltre il ragazzo non aveva una grande compatibilità con il vento.


Ma le 'Divine Cronache Proibite dell'Uccello Vermiglio' erano diverse. Con il supporto della Forza del Dio Blasfemo, Lin Ming aveva allenato le 'Divine Cronache Proibite dell'Uccello Vermiglio' ancora più in fretta di Mu Qianyu.


Questa medicina miracolosa avrebbe dato benefici solo a Lin Ming e ci sarebbero state sempre opportunità per ottenere rare risorse in futuro. Ma le 'Divine Cronache Proibite dell'Uccello Vermiglio' erano molto difficili da trovare. Se avesse potuto ottenere la tavoletta delle 'Divine Cronache Proibite dell'Uccello Vermiglio', allora non solo questo avrebbe aiutato Lin Ming, ma anche Mu Qianyu e l'Isola della Divina Fenice.


Se avesse tirato fuori i primi otto strati di questo metodo di coltivazione, allora molto probabilmente molte persone dell'Isola della Divina Fenice sarebbero impazzite!


Lin Ming fece un respiro profondo e poi chiese:"Quanti strati ha le 'Divine Cronache Proibite dell'Uccello Vermiglio' complete?"


"Nove strati! Tuttavia lo strato finale appartiene solo alla famiglia Reale, non può essere dato come premio. Quindi non puoi ottenerlo."


Lin Ming sentì un po' di rimpianto, ma gli otto strati erano comunque incredibili.


"Vorrei la tavoletta con il metodo di coltivazione!" Disse senza esitare Lin Ming.


"Come desideri!"


Brillò una luce rossa e poi una tavoletta cremisi apparì nel palmo di Lin Ming. Al tatto era molto calda. Era il doppio delle dimensioni di una normale tavoletta ed era molto pesante.


Lin Ming la sondò e poi represse il desiderio di leggerla. Prima la depositò nel suo anello spaziale.


Dato che rimaneva solo una parte ed era anche la più corta, Lin Ming doveva superarla con la sua forza soverchiante. Ora non aveva il tempo di allenare le 'Divine Cronache Proibite dell'Uccello Vermiglio', né era abbastanza calmo per farlo.


In quel momento la formazione della prova aveva iniziato di nuovo ad attivarsi!


Con un rombo, la terra si frantumò e un enorme demone rosso sangue con un'ascia norma apparì, strisciando fuori dal suolo.


Era una creatura alta venti piedi avvolta da catene. Il suo volto aveva due lunghe zanne proprio come un cinghiale selvatico e aveva dei capelli cremisi.


Lin Ming lo guardò scioccato. Questo demone... sembrava molto simile al Grande Imperatore Infernale!


Questo demone era il doppio dell'altezza del Grande Imperatore Infernale e la sua pelle era cremisi invece che blu.


"Cosa sta succedendo?"


Lin Ming aveva qualche sospetto e voleva fare qualche domanda allo Spirito del Palazzo, ma era già scomparso dopo aver emesso una luce bianca.


Lin Ming non perse tempo. In breve, questo era un nemico e avrebbe fatto di tutto per sconfiggerlo!


Nnon aveva fretta di combattere. Prima controllo il suo respiro e si sedette a meditare. Mischiò il Frammento del Cristallo dello Spirito con il suo sangue e poi lo inghiottì.


Lin Ming ora poteva assorbire un intero Frammento del Cristallo dello Spirito con facilità. Si era abituato a reprimere la volontà residua del Grande Imperatore Infernale. Iniziò a direzione l'energia verso il midollo come era abituato a fare...


.........


Quindici giorni dopo, in una remota montagna dell'Isola della Divina Fenice ci fu un'esplosione assordante. Le rocce crepitarono, volarono detriti ovunque ed era apparso un vortice che era stato capace di respingere la guardia agli inizi dello Xiantian che stava sorvegliando il luogo!


"Attacco nemico!


"La Regione Demoniaca del Mare del Sud è arrivata!"


"Cosa?!"


Ci fu il caos. Questo era un luogo sacro per l'Isola della Divina Fenice e anche la sua base, il Mistico Regno della Divina Fenice. Per loro era terrificante che il nemico fosse arrivato qui.


"Tu... tu sei..." La guardia rimase a bocca aperta mentre fissava con incredulità un giovane di fronte a lui. Era alto e di bell'aspetto. Il suo viso sembrava scolpito dalla lama di una sciabola e le sue sopracciglia erano slanciate. C'era un marchio a forma di fuoco tra le sue sopracciglia che sembravano una cicatrice naturale.


I suoi capelli erano scompigliati. In confronto i suoi abiti erano abbastanza puliti. Più la guardia lo osservava e più questo giovane sembrava...


Come... com'è possibile?!


<em>Bang!!!</em>


La polvere si sollevò ovunque. Il giovane aveva spiccato il volo. La sua velocità era sufficiente per fare vergognare ogni maestro Xiantian presente.


"Non... non mi sbaglio!"


"Quel giovane, non sembrava Lin Ming?" Le guardie presenti avevano visto il ragazzo prima che entrasse nel Mistico Regno della Divina Fenice.


"Esatto. Quel giovane era solo un po' più alto di lui e ha quell'impronta tra le sopracciglia."


Un anno fa Lin Ming era un ragazzo di bell'aspetto, ora era diventato un affascinante giovane dall'aspetto eroico.


"Che sia davvero..."


Le espressioni di tutti quanti cambiarono drasticamente.


Lin Ming era vivo?!


Tirarono fuori frettolosamente dei talismani di trasmissione del suono per riferire una questione così importante.


Lin Ming era molto veloce. Prima che le guardie avessero trasmesso i loro messaggi, era già arrivato nella Sala Principale dell'Uccello Vermiglio. Era incredibilmente rapido e questo non solo per la sua tecnica di movimento, ma anche per la densità della sua vera essenza; era così densa che perfino dei maestri Xiantian non potevano rivaleggiare con lui!


"Chi sei? Questa è un'area limitata... fermo! Non puoi entrare!" Gridò una giovane donna. Era la guardia della Sala Principale. Brandì la sua spada per bloccare Lin Ming, ma un'improvvisa raffica di vento la fermò, costringendola ad arretrare. In un batter d'occhio Lin Ming era già entrato nella Sala Principale.


Il ragazzo era incredibilmente preoccupato al momento. Non sapeva cosa fosse accaduto quando era nel Mistico Regno della Divina Fenice, ma dopo aver ascoltato le parole sorprese delle guardie, era riuscito a capire che la Regione Demoniaca del Mare del Sud aveva già iniziato la sua guerra con l'Isola della Divina Fenice.


Prima si affrettò a trovare Mu Qianyu o Mu Yuhuang per capire qual era la situazione.


Inoltre Lin Ming era preoccupato per un altra questione, cioè se i suoi genitori avessero ricevuto notizia della sua morte. Lin Ming era il loro unico figlio e la loro unica speranza. Se fosse accaduto qualcosa ai suoi genitori perché pensavano che fosse morto, non sarebbe mai riuscito a sopportare un dolore del genere!


Non appena il ragazzo era entrato nella Sala Principale, il talismano di trasmissione del suono si era appena spento di fronte a Mu Yuhuang.


La vecchia signora aveva saputo cos'era accaduto dalle guardie. Tuttavia non riusciva comunque a credere ai suoi occhi mentre guardava Lin Ming passare per l'entrata!


Guardando l'eroico e attraente giovane con gli occhi brillanti, Mu Yuhuang, che poteva guardare una montagna crollare senza battere ciglio, rimase scioccata.


Lin Ming era rimasto nel Mistico Regno della Divina Fenice per dieci mesi e mezzo ed era sopravvissuto! Non solo la sua coltivazione era arrivata negli stadi avanzati dell'Houtian!


Oh cielo!


Un diciassettenne con una coltivazione negli stadi avanzati dell'Houtian?!


Perfino Mu Qianyu alla sua stessa età era solo agli inizi di questo livello!


"Onorabile Maestra della setta." Lin Ming aveva troppa fretta per inchinarsi:"Qual è la situazione? I miei genitori hanno pensato che fossi morto? Come sta l'Apprendista Senior Mu?"


Mu Yuhuang era stordita. Si riprese e disse:"Yu'er... è scesa sul campo di battaglia. Per quanto riguarda le notizie della tua morte, si sono già diffuse..."


Lin Ming si incupì, quasi fu colto dal panico. Non poteva immaginare in che condizione fossero i suoi genitori ora. Prima doveva andare subito a trovare Qin Ziya e a vedere i suoi genitori.
                                


                                



