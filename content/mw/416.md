---
title: Capitolo 416 - La sensazione di non averti perso è davvero meravigliosa
pubDate: 2025-12-15T08:37:10.216Z
tags:
    - mw
---


<em><strong>CAPITOLO SPONSORIZZATO</strong>, ringraziamo Marco!</em>
<em> da editare</em>
<em> 0/5€, 4 Capitoli in coda</em>
<em> -Schadenfreude</em>


<strong>Il capitolo 415 è stato saltato dall'autore per un errore e quindi non esiste</strong>


Ou Xiong morì contorcendosi per il dolore. Visto che la sua coltivazione era alta, il Fulmine Malvagio Nemesi del Sangue non era riuscito ad ucciderlo istantaneamente, ma questo significava solo che avrebbe sofferto di più e, alla fine, tutto ciò che rimase di lui fu un cadavere rinsecchito.


Le tre scariche elettriche del Fulmine Malvagio ulularono mentre tornarono nella mano di Lin Ming integrandosi nell'Anima del Tuono.


Qin Yao deglutì. Un metodo d'assassinio del genere era davvero inquietante, al punto da farla rabbrividire. Questo non era assolutamente la via virtuosa.


Lin Ming si girò a guardarla e Qin Yao sussultò. Le sue mani si bagnarono di sudore.


"Grazie." Disse Lin Ming, aveva visto il momento in cui Qin Yao aveva salvato Qin Xingxuan. Immaginava che l'avesse protetta molte volte, altrimenti sarebbe stato impossibile per Qin Xingxuan sopravvivere fino ad ora.


"Questi sono per te." Lin Ming tirò fuori due bottiglie di pillole dal suo anello spaziale.


Quando il ragazzo aveva preso l'anello spaziale di Lei Mubai, a parte la replica della Grande Alabarda Sanguigna e l'antico Tomo Demoniaco, c'erano anche molti vari tipi di pillole preziose e tesori. Alcuni medicinali erano ancora più preziosi della Pillola Apertura Celeste.


Lin Ming non era taccagno. Tirò fuori una bottiglia di Pillole della natura e una di Pillole della Terra Spirituale. Erano cure miracolose usate rispettivamente da maestri Xiantian e Houtian. Erano in grado di stabilizzare la propria coltivazione e aiutare a raffinare la vera essenza nel proprio corpo.


Lin Ming aveva già una coltivazione dalle basi solide quindi queste due bottiglie di pillole erano relativamente inutili per lui.


Le pillole che potevano stabilizzare la coltivazione erano molto più preziose di quelle che potevano aumentarla. Ogni due Pillole della Terra Spirituale equivalevano ad una Pillola Apertura Celeste e una Pillola della Natura era ancora più preziosa di una Pillola Apertura Celeste.


In un attimo Lin Ming aveva dato via otto Pillole della Terra Spirituale e tre Pillole della Natura.


Qin Yao le prese. Dopo aver sentito la fragranza che emanavano rimase esterrefatta:"Queste sono... Pillole della Terra Spirituale?!"


Per Qin Yao erano pillole che si potevano trovare solo nelle leggende. Nella Valle dei Sette Misteri solo il discepolo diretto di una fazione come Jiang Baoyun, Qin Wuxing o altre persone del genere avrebbero potuto ottenerne una o due dopo aver raggiunto gli inizi dell'Houtian.


Ma Lin Ming le aveva appena consegnato otto pillole!


Due Pillole della Terra Spirituale equivalevano ad una Pillola Apertura Celeste!


Per un praticante di arti marziali della Valle dei Sette Misteri questo era un medicinale dal prezzo astronomico; come avrebbe potuto mangiarle?


Dato che aveva ottenuto delle Pillole della Terra Spirituale, avrebbe potuto scambiarle per Pillole Aperture Celesti. Nonostante la Pillola della Terra Spirituale fosse ottima, si poteva ottenere un effetto simile allenandosi per diverso tempo.


Ma una Pillola Apertura Celeste era diversa. Senza di essa, non importava quanto si fosse diligenti, sarebbe stato impossibile avanzare allo Xiantian.


Perciò per un discepolo della Valle dei Sette Misteri, una Pillola della Terra Spirituale era come una deliziosa carne di bestia feroce per un pover'uomo. Un pover'uomo non sarebbe riuscito a mangiare nemmeno dei ravioli al vapore, perché mangerebbe della preziosa carne di bestia feroce? Tanto valeva scambiarla per diverse borse di riso e farina, sarebbe stato meglio usarla in questo modo.


"Io..." Qin Yao non sapeva cosa dire. Sapeva cos'era una Pillola della Terra Spirituale ma non aveva mai visto una Pillola della Natura prima. Comunque, a giudicare dall'energia Origin Heaven Earth condensata in esse, immaginava che questa preziosa pillola fosse ancora più preziosa della Pillola della Terra Spirituale.


In realtà, una o due Pillole Aperture Celesti erano più che sufficienti per lei. Il motivo per cui aveva rischiato la vita nell'Isola del Demone del Sangue era per ottenere abbastanza pietre di vera essenza di medio livello da scambiare per le Pillole Aperture Celesti. Per quanto riguarda le Pillole della terra Spirituale, erano dei tesori lussuosi.


Lin Ming si immaginò cosa stesse pensando Qin Yao. Sorrise e disse:"Le Pillole della Terra Spirituale sono da mangiare. La tua vera essenza e la tua coltivazione sono molto instabili. Altrimenti un po' di demoni del sangue non sarebbero sufficienti a metterti in difficoltà. Se avrai queste Pillole della Terra Spirituale potrai stabilizzare la tua coltivazione, così da aumentare le tue possibilità di riuscita. Per quanto riguarda queste Pillole della Natura, usale per scambiarle per Pillole Aperture Celesti. Tre di esse sono sufficienti per scambiare almeno tre Pillole Aperture Celesti. Una volta che la tua coltivazione si stabilizzerà saranno abbastanza per farti raggiungere lo Xiantian!"


Tre Pillole della Natura potevano essere scambiate per tre Pillole Aperture Celesti?


Qin Yao era sbalordita.


In quel momento Qin Ziya rise e disse:"Qin Yao, queste Pillole della Natura sono utilizzate dai maestri Xiantian. Il loro valore è superiore perfino alla Pillola Apertura Celeste. Posso chiedere al capo della fazione di aiutarti nello scambio. Gli Anziani della Valle dei Sette Misteri saranno lieti di fare questo affare."


Qin Ziya era un Anziano della Fazione del Guqin. Se l'avesse aiutata, allora la ragazza non avrebbe dovuto temere di essere imbrogliata e sarebbe stato più sicuro. Qin Ziya non aveva delle Pillole Aperture Celesti, altrimenti sarebbe stato contento anche lui di fare questo scambio. Per u maestro Xiantian le Pillole Aperture Celesti erano inutili, ma le Pillole della Natura potevano essere usate per stabilizzare la coltivazione.


Qin Yao rimase senza parole per l'entusiasmo. Strinse le mani al petto mentre ansimava. Ogni cosa le sembrava così irreale!


Stadio Xiantian! Da tempo aveva deciso di fare i sacrifici necessari per arrivare a questo obiettivo, eppure si era appena realizzato in un istante!


Mentre guardava l'espressione entusiasta di Qin Yao, Lin Ming non poté non sospirare con emozione. Capiva molto bene le sue sensazioni. Nel regno di Fortuna Celeste c'erano molti praticanti di arti marziali che avevano il sogni di avanzare al Circolazione, per loro un maestro Xiantian non era diverso da un dio delle antiche leggende.


Ma queste due bottiglie di pillole erano in grado di creare un praticante di arti marziali e realizzare i sogni di un discepolo di un Sect di terzo livello.


Si poteva solo dire che c'era una disuguaglianza troppo grande in questo mondo. Tutti gli esseri viventi non erano diversi da formiche e quelli che credevano di essere superiori in realtà erano solo formiche più grosse.


La via che Lin Ming doveva percorrere era ancora lunghissima.


"Qin Yao, per favore non diffondere la notizia che sono ancora vivo."


"C... Capisco." Qin Yao annuì. Nonostante stesse provando a calmarsi, la sua voce era ancora un po' tremante.


Lin Ming sorrise. Poi si chinò e sollevò Qin Xingxuan che stava dormendo pacificamente.


Mentre stava calmando temporaneamente il suo intento omicida, Lin Ming cercò un posto pacifico nelle vicinanze dell'Isola del Demone del Sangue per stendere un giaciglio temporaneo fatto d'erba e di vestiti, lasciando che Qin Xingxuan ci riposasse sopra.


Una volta che la ragazza si fosse ripresa, allora Lin Ming avrebbe avuto la mente lucida per andare a porgere visita alla Valle dei Sette Misteri.


Qin Xingxuan riposò per due interi giorni. Durante questo periodo di tempo Qin Ziya rimase nelle vicinanze a discutere di metodi di coltivazione con Qin Yao; i due erano persone molto simili. Il talento di Qin Ziya era estremamente alto, solo che aveva iniziato a coltivare troppo tardi e quindi aveva perso il periodo migliore per avanzare di livello. Tuttavia aveva ancora una ricchissima esperienza e conoscenza dei metodi di coltivazione della Fazione del Guqin e anche della complessità del Cuore del Guqin. Qin Yao trasse molti benefici dalla conversazione con l'Anziano.


Passarono pacificamente due giorni. Lin Ming aveva creato una semplice formazione di isolamento. Fiamma Brillante era troppo vistoso. Nonostante si fosse nascosto in una caverna, non temeva i demoni del sangue, ma che un combattimento avrebbe turbato il riposo di Qin Xingxuan.


.........


Qin Xingxuan dormì profondamente. La sua espressione era tranquilla e il suo viso era arrossato e dolce come quello di un bambino.


Occasionalmente avrebbe aggrottato le sopracciglia e sarebbe stata colta dal panico. Probabilmente aveva passato troppi momenti difficili ultimamente. La morte di Lin Ming, la caduta imminente della sua famiglia, il serpente Ouyang Boyan e anche la pericolosa Isola del Demone del Sangue; tutti questi erano diventati incubi per Qin Xingxuan, le pesavano sul petto rendendole difficile respirare.


Quando Lin Ming la vedeva così, poteva solo preoccuparsi ed innervosirsi. Le tenne la mano sperando di darle conforto...


Questo approccio era stato davvero miracoloso. Quando lo faceva, Qin Xingxuan si sarebbe sempre calmata e a volte mostrava un sorriso contento e soddisfatto.


La caverna era fresca. L'umidità si condensava sul soffitto della caverna, trasformandosi in gocce cristalline d'acqua. Una volta che queste gocce fossero state sufficientemente grandi, il loro gocciolio sarebbe riecheggiato per tutta la caverna.


Tuttavia Qin Xingxuan non sentiva freddo. L'Essenza di Sangue dell'Uccello Vermiglio continuava a trasformare il suo sangue, la sua vitalità era accesa come un forno. A volte Qin Xingxuan avrebbe emesso una perspirazione fragrante. Inconsciamente si sarebbe tolta la coperta e avrebbe anche cercato di strapparsi i vestiti.


Quando accadeva questo, Lin Ming poté solo arrossire e deglutire mentre la avvolgeva di nuovo nella coperta aspettando che l'Essenza di Sangue dell'Uccello Vermiglio penetrasse nel suo midollo e si fondesse completamente con lei.


Il tempo continuò a scorrere lentamente. Così passò un altro giorno.


Era tardi, la luna brillava nel cielo notturno. Visto che l'Isola del Demone del Sangue era sempre avvolta dalla nebbia cremisi, la luna piena sembrava tinta di rosso, ma questo la rendeva solo particolarmente bella.


Qin Xingxuan si era completamente calmata. Il rossore sul suo volto era già svanito.


La trasformazione del sangue si era completata silenziosamente.


Una singola lacrima si formò nell'angolo degli occhi di Qin Xingxuan. La luce della luna era di un pallido rosso, sembrava che una perla scarlatta fosse nascosta nel cielo notturno. Questa scena era particolarmente toccante.


La lacrime fu colta da un dito. Lin Ming la asciugò gentilmente sentendosi addolorato.


In quel momento Qin Xingxuan aveva tossito e mostrato un'espressione di dolore, poi... aveva aperto gli occhi.


Mentre la sua vista annebbiata iniziò a schiarirsi, vide il volto di Lin Ming.


Ne fu scioccata.


In questi ultimi due giorni aveva fatto innumerevoli sogni vivaci e terribili incubi.
Ora Qin Xingxuan trovava difficile distinguere i sogni dalla realtà. Si ricordava vagamente che, prima di morire, aveva visto Lin Ming arrivare con un Uccello Vermiglio. A volte questa immagine le sarebbe venuta in mente, ma non sapeva con certezza se fosse davvero vivo.


In quel momento quando si era svegliata pensava che avrebbe dovuto affrontare da sola questo mondo desolato e tetro. Tuttavia vide Lin Ming accanto a lei, mostrò un sorriso dolce e contento.


Qin Xingxuan non poté fermare le lacrime. Si lanciò tra le braccia di Lin Ming piangendo.


Strinse il petto di Lin Ming. Temeva che se l'avesse lasciato andare l'avrebbe perso.


"Va tutto bene, va tutto bene. Ci sono io ora." Lin Ming accarezzò gentilmente la schiena di Qin Xingxuan con il cuore pieno di emozione. La sensazione di non averla persa era davvero meravigliosa..


Così Qin Xingxuan rimase abbracciata a Lin Ming. Pianse senza dire nulla. Tutte le ingiustizie e la tristezza che provava si sciolse come neve al sole.


Qin Xingxuan sentì che la sua vita era inseparabile da quella di Lin Ming. Anche se erano divisi da molti ostacoli, avrebbe fatto di tutto per inseguirlo. Non lo avrebbe lasciato, anche se fosse dovuta diventare una falena che si avvicinava troppo alle fiamme...


Anche Lin Ming si stava godendo questo momento mentre stringeva al petto Qin Xingxuan, fragrante e preziosa come la giada. Dopo molto tempo Qin Xingxuan mormorò:"Umh... ho fame..."


Dopo tre giorni senza aver mangiato, Qin Xingxuan stava morendo di fame.
                                


                                



