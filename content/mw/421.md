---
title: Capitolo 421 - Spazzare Via Tutti
pubDate: 2025-12-15T08:37:10.216Z
tags:
    - mw
---


<em><strong>CAPITOLO SPONSORIZZATO, ringraziamo Weed!</strong></em>
<em> da editare</em>
<em> 0/5€, 9 Capitoli in coda</em>
<em> -Schadenfreude</em>


La forza di Lin Ming aveva già superato le capacità di comprensione di tutti i presenti. I giovani eroi presenti che credevano di aver dimostrato le loro capacità durante la competizione del banchetto, capirono che in confronto a Lin Ming non erano nient'altro che formichine.


Lin Ming era più giovane e il divario tra di loro era come quello tra il cielo e la terra; come potevano continuare a vivere dopo aver saputo tutto questo?


In quel momento, al centro della piazza, l'Anziano Ouyang Boyan della Fazione Acacia stava sanguinando dal naso e aveva il volto arrossato. Prima aveva detto che avrebbe mostrato a Lin Ming quanto fosse forte lo stadio Xiantian, ma ora in solo poche mosse era stato ferito al punto da sanguinare dal naso.


Ouyang Guang aveva perso vergognosamente di fronte ai membri della giovane generazione!


La lancia di Lin Ming tremò e puntò direttamente verso la testa di Ouyang Guang. La punta stava scintillando!


Ouyang Guang si illividì, questo Lin Ming aveva esagerato!


Per qualcuno di nobile e rispettato come Ouyang Guang, ciò a cui dava più valore era la sua reputazione, ma ora era stato provocato da un giovane in questa maniera!


Inoltre si rese conto di non poter fermare Lin Ming. Se avesse provato ad attaccarlo di nuovo, il risultato sarebbe stato lo stesso!


Questo era uno schiaffo in piena faccia, una serie di schiaffi!


"Bene! Molto bene!" Ouyang Guang tremava di rabbia:"Cosa state fermi lì impalati? Avete intenzione di lasciare fare quello che vuole a questo ragazzo arrogante?!"


In quel momento Ouyang Guang non badò più alla sua reputazione. Fece un cenno chiamando gli Anziani della Fazione Acacia.


In quel momento il loro orgoglio era già stato distrutto da Lin Ming. Se non si fossero fatti forza e non avessero cooperato, allora forse la loro Fazione Acacia non avrebbe più avuto la faccia di rimanere nel territorio Sette Profound.


Si erano presentati cinque Anziani della Fazione Acacia a questo banchetto. A parte Ouyang Guang e Ouyan Boyan, gli altri erano agli inizi dello Xiantian.


Cinque Anziani che circondavano un giovane, figuriamoci i discepoli della Fazione Acacia, perfino i praticanti di arti marziali dei piccoli Sect stavano arrossendo per la vergogna.


...............


Ouyang Ming guardò il conflitto al centro della piazza e si innervosì. Non poteva più guardarlo. "Mandate una trasmissione del suono al capo. Lo faccia tornare dal suo isolamento, altrimenti la nostra Fazione Acacia sarà distrutta da Lin Ming!"


Mentre parlava, Ouyang Ming era stato completamente stordito da Lin Ming. Un anno e mezzo fa lo aveva visto sconfiggere Jiang Baoyun al picco del Circolazione. Nonostante fosse incredibile, avrebbe potuto accettarlo.


Solo un momento fa però con una coltivazione negli stadi avanzati dell'Houtian era riuscito a sconfiggere Ouyang Guang. Non riusciva a crederci.


Ora avrebbe resistito da solo alla forza combinata di cinque Grandi Anziani!


<em>'Lin Ming, oh Lin Ming, per quanto ti scatenerai finché non sarai disposto ad arrenderti?'</em>


...............


"Teschio Sanguigno Spacca Anime!"


Anche Ouyang Boyan si era unito alla battaglia nella piazza. Con una sola mossa del suo Teschio Sanguigno Spacca Anime, metà della piazza fu ricoperta da brillante fiamme viola.


Dietro di lui, i due Anziani promossi da poco usarono la Spada Mortale dell'Osso, bloccando ogni via di fuga per Lin Ming!


Ben presto, Ouyang Guang usò di nuovo la Lancia d'Osso della Fiamma Purpurea. Questa tecnica e quella di Ouyang Boyan si fusero insieme creando un'onda di sangue soverchiante che calò dal cielo!


Era mostruosa, sembrava che stesse squarciando il vuoto stesso. I cinque Anziani avevano usato tutte le loro forze durante questo attacco!


In quel momento avevano rinunciato all'ultimo briciolo di reputazione che era rimasta per loro. Erano pronti a fare ogni sacrificio. Se non avessero potuto sconfiggere Lin Ming, la loro Fazione Acacia non sarebbe mai riuscita a sopravvivere!


La cooperazione di cinque Anziani Xiantian creò un potere formidabile. I praticanti di arti marziali presenti sentirono solo ribollire la loro Essenza di Sangue, come se il loro stesso sangue fosse stato attratto verso il centro del palco e che volesse uscire dai loro corpi. Era una sensazione estremamente sgradevole!


Molti praticanti di arti marziali dovettero usare tutta la loro vera essenza per resistere a questo effetto corrosivo.


"È troppo forte!"


"Davvero degno di essere l'attacco di cinque grandi Maestri Xiantian. Chi potrebbe resistere visto che solo l'aura è così potente?!"


Di fronte a questo attacco turbolento come le onde del mare in tempesta, l'espressione di Lin Ming si incupì.


La vera essenza della Tempra del Midollo si scatenò!


Sulla Lancia della Cometa Viola, la Divina Anima del Tuono Demoniaca e la Fiamma della Meteora ulularono. Una serie di scoppiettii risuonò dal corpo di Lin Ming.
Dietro il giovane si formò l'illusione di un Drago Azzurro. Le fiamme coversero, il fulmine tuonò!


La vera essenza eruppe come un vulcano!


Annientamento Thunderfire!


<em>Bang!!</em>


Lin Ming scagliò la sua lancia e fece esplodere un potere terrificante che riecheggiò nell'aria. Sembrava che il mondo stesso avesse perso ogni colore!


Una luce accecante oscurò la vista di tutti i presenti. In quel momento il rimbombo assordò tutti quanti. Il potere degli elementi si sollevò come un enorme tsunami e le acque del lago formarono onde alte decine di metri, distruggendo tutti i padiglioni vicini; ogni tavolo fu ribaltato! I praticanti di arti marziali furono scagliati all'indietro! E alcuni dei più deboli vomitarono sangue e si schiantarono a terra, privi di sensi.


La piazza della competizione era localizzata nell'isola principale, quindi la maggior parte dei discepoli presenti proveniva dalla Fazione Acacia. Per loro sfortuna avevano dovuto sopportare l'impatto di questo attacco.
Al confronto, i praticanti di arti marziali dei piccoli Sect erano meno importanti ed erano stati collocali nelle isole vicine. Iniziarono tutti a ringraziare il cielo di aver potuto evitare questa catastrofe.


<em>Plop! Plop! Plop! Plop!</em>


Decine di discepoli della Fazione Acacia che erano stati scagliati all'indietro caddero nel lago. L'isola era nel caos più totale!


Dopo che il lampo sparì, l'intera piazza entrò nel panico. Al centro del palco erano rimaste solo tre persone in piedi: Lin Ming, Ouyang Boyan e Ouyang Guang.


Per quanto riguarda gli altri tre, giacevano a terra sul punto di morire.


Lin Ming aveva battuto tre grandi Anziani Xiantian con la potenza della sua lancia!


Quando gli altri praticanti di arti marziali lo videro, sussultarono. Qin Ziya ne fu scioccato e perfino Qin Xingxuan dietro di lui aveva un'espressione simile a lui. Sapeva che il suo Lin Ming era estremamente forte, ma non si sarebbe mai immaginata che sarebbe stato così terrificante. Non c'era da meravigliarsi che Lin Ming avesse osato assaltare le porte della Fazione Acacia della Valle dei Sette Misteri.


Lin Ming strinse la Lancia della Cometa Viola, la punta era rivolta verso il terreno. I suoi lunghi capelli erano stati scossi dalle onde di vera essenza e svolazzavano al vento. In quel momento il suo aspetto non era diverso da quello di un Dio della Guerra.


Ouyang Guang arretrò istintivamente di diversi passi. Le sue labbra tremavano e iniziò ad avere molta paura.


Era davvero la forza che poteva possedere un essere umano? A 17 anni questo Lin Ming era riuscito a resistere all'attacco combinato di cinque Anziani Xiantian! Non solo, tre di loro erano stati feriti gravemente!


"Muori!" Lin Ming non avrebbe concesso tempo per riprendersi al nemico. Avanzò puntando la lancia verso Ouyang Boyan.


Ouyang Boyan che di solito aveva un'espressione cupa e fredda ora mostrava solo terrore! Aveva capito che se fosse stato sfortunato oggi, sarebbe potuto morire davvero qui!


Sotto la minaccia di morte imminente, Ouyang Boyan si diede un pugno al pezzo, forzandosi a sputare una boccata di sangue per poi spruzzandola sulla sua spada. L'arma prima blu si tinse di un inquietante rosso dopo aver assorbito il sangue.


Questa era una mossa del 'Divino Potere Acacia' che danneggiava la propria coltivazione ed esigeva di pagare con l'Essenza di Sangue! Una volta usata sarebbe stato difficile recuperare il danno alla sua energia Origin, ci avrebbe messo almeno un anno per riprendersi. Per quanto riguarda la sua Essenza di Sangue, quella sarebbe stata persa per sempre.


Ouyang Boyan non aveva Essenza di Sangue dell'Uccello Vermiglio, né tecniche segrete come quelle dell'Isola della Fenice per trapiantare Essenza di Sangue. Una volta perduta, non sarebbe mai più riuscita a recuperarla!


Dopo aver usato questa mossa, l'espressione di Ouyang Boyan divenne selvaggia e arcigna. Il suo volto era diventato rosso, come se fosse stato posseduto da un demone.


Ouyang Boyan odiava già Lin Ming fino all'osso, desiderava ucciderlo il più velocemente possibile!


"Lin Ming, morirai qui!"


L'Anziano menò un fendente. La lama diventava sempre più rossa, come se da essa stesse colando del sangue fresco. Grida terrificanti riempirono l'aria. L'energia della spada uluò e mostruose onde di sangue ricoprirono il cielo!


<em>Ca!</em>


La spada cremisi aveva formato una tempesta. Le piastrelle sotto i suoi piedi si ruppero ancora, volando nel cielo. Il vento vorticava attorno alla spada, creando una lunga linea rossa che sfrecciava direttamente verso Lin Ming.


Il giovane sogghignò. L'ago d'acciaio era fuso nella Lancia della Cometa Viola, l'arma e il fulmine divennero una cosa sola mentre le scariche elettriche sfrigolavano all'impazzata!


"Fulmine Malvagio Nemesi del Sangue!"


Lin Ming avanzò, il suo corpo emetteva degli sfrigolii esplosivi. La Lancia della Cometa Viola era ricoperta da uno pitone elettrico di colore rosso. Ululava mentre colpiva la tempesta cremisi.


<em>Hong hong hong!</em>


Una serie di esplosioni squarciarono l'aria. La tempesta cremisi veniva costantemente strappata e fatta a pezzi dal potere del fulmine. Allo stesso tempo il pitone rosso si sciolse.
Ouyang Boyan aveva bruciato la sua Essenza di Sangue per fare questo attacco disperato ed era riuscito a rivaleggiare con Lin Ming!


"Uh?"


Lin Ming ne fu un po' sorpreso. Immediatamente roteò la lancia e il Fulmine Malvagio Nemesi del Sangue si rimpicciolì fino a formare un ago. Trovò un'apertura e trapassò la tempesta cremisi!


Mentre erano bloccati in una battaglia disperata, Lin Ming e Ouyang Boyan non avevano energie per fare altro. La tempesta rossa che era riuscita ad avvicinarsi a Lin Ming fu bruciata dal potere della Fiamma della Meteora.


Nel frattempo l'ago d'acciaio aveva già raggiunto Ouyang Boyan!


Quando vide quel piccolo bagliore, Ouyang Boyan rimase incredibilmente scioccato. Fece circolare la sua vera essenza protettiva più che poteva e innumerevoli fiamme viola lo ricoprirono.


L'ago d'acciaio viola e rosso infilzò spietatamente tra le fiamme, con un crepitio, ci penetrò attraverso!


In quel momento Ouyang Boyan si sentì come se il suo spirito avesse lasciato il suo corpo; sentiva chiaramente il respiro della morte avvicinarsi!


La sua protezione di vera essenza era riuscita a resistere solo per un momento. Poi fu completamente bruciata dal potere del fulmine. In questo momento critico, Ouyang Boyan gridò e sporse una mano per afferrare l'ago d'acciaio.


"Ahhhh!"


La mano sinistra di Ouyang Boyan fu carbonizzata istantaneamente, l'energia e il sangue del suo braccio furono assorbiti rapidamente dall'Anima del Tuono attraverso i suoi meridiani. Il braccio sinistro di Ouyang Boyan si rinsecchì completamente.


Ouyang Boyan aveva gli occhi iniettati di sangue. Senza esitare si tagliò il braccio destro. Il sangue schizzò.


<em>Pa!</em>


Un braccio rinsecchito cadde a terra come un pezzo di pancetta troppo stagionato.


Quando tutti i coltivatori sull'isola lo videro, ammutolirono completamente.


Aveva perso un braccio!


Ouyang Boyan era diventato un invalido!


Una ferita grave e una mutilazione erano due concetti completamente diversi. In molti casi per un praticante di arti marziali un braccio tagliato non era molto diverso dall'ucciderli!


Prima molti dei presenti pensavano che ci sarebbe stato un po' di dramma e delle belle scene prima che la questione si sistemasse. Nonostante stesse mostrando la sua forza, alla fine Lin Ming non sarebbe riuscito a ferire gravemente Ouyang Boyan, ma ora sembrava che questo banchetto fosse diventato un campo di battaglia sanguinoso!


Lin Ming sogghignò freddamente. Per fermare l'Essenza di Sangue che lasciava il suo corpo, Ouyang Boyan si era tagliato il braccio. Questi praticanti di arti marziali della Fazione Acacia erano davvero risoluti quando si parlava della loro sopravvivenza.


"Ma come ti difenderai dal mio prossimo attacco?"


Lin Ming piegò le dita. L'ago d'acciaio che aveva costretto Ouyang Boyan a tagliarsi il braccio riapparì ancora una volta e si precipitò nuovamente verso il nemico!


In quel momento i capelli di Ouyang Boyan erano arruffati, il suo braccio sinistro era sparito ed era bruciacchiato e ferito. Quando vide l'ago d'acciaio avvicinarsi, iniziò a mostrare uno sguardo disperato.


Se questo ago lo avesse punto, sarebbe morto!


In quel momento risuonò un grido tonante:"Fermo!"
                                


                                



