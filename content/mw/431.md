---
title: Capitolo 431 - Nessun'altra Scelta
pubDate: 2025-12-15T08:37:10.218Z
tags:
    - mw
---


<em>Capitolo regolare
da editare
0/5€, 0 Capitoli in coda
-Schadenfreude
</em>


Isola della Divina Fenice, montagne posteriori, palazzo dell'Uccello Vermiglio.


Il Terzo Anziano della setta, Mu Yanzhuo, uscì dal palazzo con lo sguardo torvo.


"Terzo Anziano!"


Un paio di serve al di fuori del palazzo si inchinarono verso di lui.


Mu Yanzhuo si limitò a dare un lieve sbuffo senza disturbarsi a rispondere. A 100 piedi di distanza dall'entrata della sala principale, Mu Yanzhuo ondeggiò le maniche e volò via.


Nonostante non ci fossero regole che stabilissero di non poter volare di fronte alla piazza del palazzo, era comunque il posto che rappresentava il potere supremo della Fazione dell'Uccello Vermiglio dove risiedeva Mu Yuhuang. Una persona normale avrebbe volato solo fuori dalla piazza per poi camminare, ma Mu Yanzhuo non badò più alle regole.
La conversazione che aveva avuto con Mu Yuhuang un momento fa lo aveva reso davvero scontento.


La cerimonia di matrimonio che aveva proposto era stata respinta da Mu Yuhuang. Aveva trovato qualche scusa a caso posporla indefinitamente!


<em>Hu!</em>


Un talismano di trasmissione del suono si accese di fronte a Mu Yanzhuo; la persona che lo aveva contattato era il Grande Anziano Mu Chihuo.


Mu Yanzhuo si accigliò. Non aveva alcun rapporto particolare con il Grande Anziano. C'erano molte complesse battaglie per il potere nell'intricato palco dell'Isola della Divina Fenice. Mu Yanzhuo era il Terzo Anziano e rappresentava una fazione, mentre Mu Chihuo era a capo di un altro gruppo.


Tra queste due grandi fazioni, naturalmente avevano molti punti di conflitto. Questo aveva reso il rapporto tra Mu Yanzhuo e Mu Chihuo discordante, era inevitabile.


Mu Yanzhuo esitò e poi volò verso il Palazzo del Fuoco Spirituale in cui il Grande Anziano lo attendeva.


"Ahah, Fratello Yanzhuo, è passato molto tempo da quando ci siamo incontrati. Come sta?" Al di fuori del Palazzo del Fuoco Spirituale, Mu Chihuo stava indossando un lungo abito rosso e lo aspettava con un sorriso.


"Ringrazio il Fratello Chihuo per la preoccupazione, sto bene." Mu Yanzhuo atterrò e poi porse i suoi saluti.


"Bene? Temo che non stia affatto bene!" Disse con un lieve sorriso il Grande Anziano.


Mu Yanzhuo si accigliò, ma non lo negò.


"Fratello Yanzhuo, so che ha lavorato molto duramente per il matrimonio di Qingshu. Ma ad essere sinceri, dovrebbe rinunciarci. Sembra che Mu Yuhuang abbia già deciso di fare sposare Mu Qianyu con Lin Ming. Non solo, ma a giudicare dal rapporto tra i due, molto probabilmente accetteranno. Sembra che Qingshu dovrà fare altri piani in futuro!"


Le parole di Mu Chihuo erano dure e Mu Yanzhuo si incupì. Lo sapeva già, ma aveva ancora difficoltà ad accettare questa verità.


Mu Chihuo sorrise e disse:"Il Fratello Yanzhuo è un uomo ragionevole. Prima abbiamo avuto un po' di problemi spiacevoli tra di noi, ma alla fine facciamo parte della stessa famiglia. Negli ultimi 3000 anni dell'Isola della Divina Fenice si sono uniti molti discepoli dal cognome diverso al Sect, che poi sono diventati Anziani. Temo che in futuro Lin Ming continuerà a diventare sempre più forte fino a diventare un Anziano! La posizione di Lin Ming sta diventando sempre più importante. In futuro, se sposerà Mu Qianyu, potrebbe perfino diventare il capo dell'Isola della Divina Fenice.


Mu Yanzhuo disse:"In questi ultimi 3000 anni, non c'è mai stato nessun capo il cui cognome non fosse Mu. Sarebbe praticamente come consegnare l'Isola della Divina Fenice ad estranei. Il Concilio degli Anziani non sarebbe mai d'accordo; chi potrebbe garantire che un estraneo non abbia intenzioni malvagie?"


L'Isola della Divina Fenice era un Sect, ma in realtà dava molta importanza alla stirpe. La maggior parte dei suoi membri aveva Mu come cognome ed era molto simile ad un clan.


Un clan non avrebbe mai dato la posizione di capo ad un estraneo. Perciò gli Anziani della setta non avrebbero accettato un capo dal cognome diverso.


"Eheh, potrebbe non essere necessariamente vero. Mu Fengxian predilige questo Lin Ming e anche Mu Yuhuang ha molta fiducia in lui. Non solo, il potenziale del ragazzo è troppo terrificante. Il fratello Yanzhuo potrebbe non saperlo, ma stavolta Lin Ming si è introdotto nella Fazione Acacia dei Sette Profound e ha lottato contro sette o otto Anziani della Fazione. Ha anche sconfitto il loro capo al picco dello Xiantian!"


"Cosa?!" Mu Yanzhuo cambiò immediatamente espressione:"Ha detto che il Lin Ming negli stadi avanzati dell'Houtian ha sconfitto un maestro al picco dello Xiantian?!"


"Sì! Questo è un livello di talento che potrebbe avere solo un futuro Imperatore Impareggiabile. Ecco perché ho detto che un giorno Lin Ming sarebbe diventato il capo dell'Isola della Divina Fenice in futuro. Perfino controllare tutto la setta non sarà impossibile. Allora non avremo davvero un posto dove andare!"


L'espressione di Mu Yanzhuo divenne estremamente scontenta. Strinse i denti:"In tal caso allora non ho niente da dire. L'ascesa di Lin Ming è semplicemente inarrestabile. Proverò a consigliare a Qingshu di rinunciare a questo matrimonio e a concentrarsi a coltivare. Se il suo talento è inferiore agli altri allora non potrà fare altro che accettare il suo fato! Nonostante sarò sotto il controllo degli altri e la mia influenza diminuirà lentamente, riuscirò comunque a sopravvivere. È sempre meglio che essere distrutto! Sprono anche il fratello Chihuo a non disturbare Lin Ming! Una persona del genere diventerà terrificante una volta cresciuta! Se qualcuno lo offenderà, morirà miserabilmente!"


Mu Chihuo disse con sdegno:"Fratello Yanzhuo, perché prova a proteggersi? Lo abbiamo già offeso!"


"Umpf, è solo il Fratello Chihuo ad averlo offeso. Il Fratello Chihuo e la Maestra dell'Isola Yuhuang sono come l'acqua e il fuoco. Io non ho il coraggio di lottare per l'autorità. Posso accettare di essere un sottoposto. Il Fratello Chihuo farebbe meglio a non provare a trascinarmi in questo guaio!"


"Eheh," Mu Chihuo sogghignò. "Il Fratello Yanzhuo è troppo ingenuo. Non sa perché Lin Ming si è introdotto nelle Sette Misteriose Valli?"


Mu Yanzhuo esitò. Sbuffò lievemente e non rispose. Non sapeva delle circostanze riguardo Lin Ming e Ouyang Boyan. Per l'Isola della Divina Fenice, le questioni minori del regno di Fortuna Celeste erano come delle lotte tra formiche. Non era sufficiente per suscitare l'interesse dell'Isola della Divina Fenice, per non parlare del fatto che la setta fosse già occupato con il caos della guerra.


Mu Chihuo rise e disse:"Diversi mesi fa, le notizie della morte di Lin Ming sono arrivate al territorio Sette Profound. Uno dei nemici di Lin Ming voleva usare quest'occasione per vendicarsi e aveva deciso di rivalersi sulla famiglia Lin e costringere l'amica di Lin Ming in una via senza uscita. Le persone che hanno fatto questo appartenevano alla Fazione Acacia dei Sette Profound. Questo è stato il motivo per cui Lin Ming si è fatto strada fino alla Fazione Acacia per uccidere Ouyang Boyan. Tutte le persone che ha ucciso erano Anziani della Fazione Acacia, maestri Xiantian."


"E allora?"


"Eheh, sembra che il Fratello Yanzhuo non lo sappia davvero. Fratello Yanzhuo ci pensi per un po'. Se i familiari e gli amici di Lin Ming fossero sull'orlo della morte perché non avrebbero chiesto aiuto all'Isola della Divina Fenice? Dopotutto sapevano che Lin Ming e Mu Qianyu erano amici. Tuttavia sfortunatamente per loro Mu Qianyu era insieme a tuo nipote Mu Qingshu. Poi, per qualche motivo sconosciuto, tuo nipote ha deciso di bruciare la lettera mandata a Mu Qianyu. In effetti ha bruciato molte lettere senza darle a Mu Qianyu.
Questo ha quasi fatto morire in battaglia la ragazza che aveva buoni rapporti con Lin Ming."


Mentre Mu Chihuo parlava lentamente, Mu Yanzhuo rimase impassibile. Mu Chihuo non avrebbe mentito su una cosa del genere, era molto probabile che fosse vero. Mu Chihuo sapeva che tipo di personalità avesse Mu Qingshu ed era molto probabile che avrebbe fatto una cosa del genere.


Mu Yanzhuo alzò le sopracciglia. Si arrabbiò e disse freddamente:"Mi ha fatto spiare da qualcuno?"


Se questo Grande Anziano non avesse nascosto qualche spia, allora non avrebbe mai saputo di questioni così insignificanti.


"Ahah, Fratello Yanzhuo non sia così duro. Farebbe meglio a pensare a come affrontare la rabbia di Lin Ming. Questo ragazzo si vendicherà sicuramente per ogni ostilità; basta vedere lo stato miserabile della Fazione Acacia. Una volta che Lin Ming tornerà nell'Isola della Divina Fenice indagherà al riguardo e proverà a rintracciare degli indizi. In passato suo figlio credeva che Lin Ming fosse morto, quindi è stato molto noncurante e non ha cancellato le sue tracce. Se indagasse al riguardo, Lin Ming non avrebbe difficoltà a scoprire il colpevole. Al momento non potrebbe fare del male a Qingshu, ma in futuro, dopo che raggiungerà il del Nucleo, il fratello Yanzhuo riuscirà ancora a proteggerlo? Allora forse Qingshu..."


Mentre parlava, Mu Chihuo iniziò a scuotere la testa. Mu Yanzhuo fece una smorfia. Mu Qingshu era il giovane più promettente della sua stirpe. Se non ci fossero stati incidenti sarebbe diventato un Anziano e avrebbe assunto la sua posizione.


Diventare Anziani era estremamente importante. Se una fazione non avesse avuto un Anziano, allora non avrebbe avuto alcun potere nei ranghi più alti della setta. La sua influenza sarebbe diminuita lentamente per poi scomparire.


Se questo fosse stato un normale conflitto, Mu Yanzhuo si sarebbe scusato, tuttavia Lin Ming potrebbe non dimenticarselo comunque!


Mu Yanzhuo cambiò espressione diverse volte. Alla fine chiese con una trasmissione di vera essenza:"Il Fratello Chihuo ha un piano?" Secondo Mu Yanzhuo, con l'attuale talento e la forza che possedeva, insieme al supporto di Mu Fengxian, la posizione di Lin Ming era completamente stabile e anche se si fosse coalizzato con Mu Chihuo non sarebbe cambiato nulla.


"Fratello Yanzhuo, non c'è bisogno di preoccuparsi. C'è sempre un modo. Fratello Yanzhuo, che ne dice di tornare nel mio Palazzo del Fuoco Spirituale e discuterne lentamente?"


Mu Yanzhuo annuì. Non aveva altra scelta.


............


Su un'isola a 1000 chilometri di distanza da quella della Divina Fenice, c'era una scogliera accidentata e le onde si infrangevano sulla spiaggia.


Un'unità di discepoli dell'Isola della Divina Fenice stava facendo una ronda di routine. Poco prima di mezzogiorno, il capo Xiantian della squadra vide all'improvviso una fiamma brillante nel cielo. La sua vista era eccezionale, così fu il primo a vedere che era un Uccello Vermiglio!


Ed era anche un adulto!


L'Isola della Divina Fenice aveva pochi Uccelli Vermigli adulti. Quelli che potevano cavalcarne uno molto probabilmente erano Anziani.


Il discepolo accese immediatamente un talismano di trasmissione del suono.


............


Al centro di una piccola isola, Mu Qianyu stava annaffiando dei fiori in una piccola costruzione elegante.


In questi ultimi giorni Mu Qianyu era stata di buonissimo umore. Quando aveva del tempo libero sarebbe andata a piantare dei fiori.


Mu Qingshu era nel cortile e stava guardando in silenzio la donna mentre annaffiava le piante.


In questi giorni Mu Qianyu si stava comportando molto meglio nei suoi confronti, ma questo improvviso cambio di atteggiamento non aveva reso contento Mu Qingshu.


Da quando aveva saputo che era ancora vivo, Mu Qingshu era sempre molto scontento. Non solo Lin Ming era ancora vivo, ma la sua coltivazione aveva raggiunto gli stadi avanzati dell'Houtian.


Un diciassettenne negli stadi avanzati dell'Houtian aveva già superato Mu Qianyu quando era alla sua età.


Questo aveva mandato in crisi Mu Qingshu. Di questo passo forse in pochi anni la forza di Lin Ming avrebbe superato la sua.


Quando sarebbe arrivato quel momento, non avrebbe avuto il minimo vantaggio.


Questi ultimi anni sarebbero stati la sua ultima possibilità.


Suo nonno aveva già provato a fare un ultimo sforzo. Nonostante le possibilità non fossero così grandi, aveva comunque un briciolo di speranza. Questo perché aveva un enorme vantaggio su Lin Ming, il suo cognome era Mu.


In quel momento brillò all'improvviso una fiamma di fronte a Mu Qingshu.


"Uh? Alcune persone stanno venendo qui su un Uccello Vermiglio?"


......
                                


                                



