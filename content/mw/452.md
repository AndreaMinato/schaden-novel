---
title: Capitolo 452 - Trappole Mortali Nascoste
pubDate: 2025-12-15T08:37:10.221Z
tags:
    - mw
---


<em>Capitolo regolare, da editare</em>
<em> -Schadenfreude</em>


I praticanti di arti marziali della Coalizione del Mare del Sud brandirono le loro armi. La situazione era critica. I guerrieri dispersi erano inferiori in qualità rispetto alla Regione Demoniaca del Mare del Sud. Il loro unico vantaggio stava nel numero.


Ma a causa della tempesta spaziale, tutti i deboli erano caduti nell'abisso o erano morti. Per questo le perdite della Coalizione del Mare del Sud erano state superiori a quella della Regione Demoniaca del Mare del Sud.


La fronte di Lu Huo era fradicia di sudore, erano davvero, davvero messi male.


L'uomo dai capelli bianchi di nome Incubo sogghignò in modo malvagio mentre guardava i suoi nemici. Sembrava che stesse guardando una preda. Inclinò la testa e disse al giovane dai capelli rossi:"Emissario, liberiamoci di questa spazzatura prima, se incontrassimo qualche crisi o pericolo, potrebbero approfittarsene per contrattaccare."


Il giovane dai capelli rossi aveva un'espressione cupa e malvagia. Fluttuavano moltissime rocce attorno a lui, conferendogli un'aura solenne. Proveniva dalla Regione Demoniaca del Mare del Sud, quindi la sua esperienza era molto più ricca di Incubo, Ossa di Sangue e Vipera.


Poteva sentire debolmente che era stato attirato in uno spazio indipendente!


Questo genere di spazio poteva non avere un'uscita!


Se fosse stato bloccato qui per il resto della sua vita... pensandoci, il giovane mostrò un'espressione davvero scontenta. Era una stella nascente dal futuro brillante, non voleva morire in un posto dimenticato dagli dei!


"Emissario, pensa..." Incubo notò che il giovane dai capelli rossi non rispondeva, così provò di nuovo a fare una domanda.


"Silenzio!" Il giovane dai capelli rossi era di pessimo umore al momento.


Incubo rimase sorpreso dall'urlo del giovane. Quasi tutti coloro che lo vedevano gli mostravano rispetto. Da quando era stato rimproverato in questo modo? Ma di fronte al giovane, poté solo sopportare questa vergogna. Figuriamoci questo giovane, molti praticanti della Regione Demoniaca del Mare del Sud erano discepoli diretti della setta.


In quel momento il giovane dai capelli rossi non era dell'umore adatto per preoccuparsi dei pensieri di Incubo o della guerra. Aveva il presentimento che il motivo per cui fosse stato risucchiato in questo posto sconosciuto avesse qualche collegamento con la missione segreta di cui si stavano occupando gli Anziani della Regione Demoniaca del Mare del Sud!


Quei sei raggi color sangue che erano sfrecciati dalle Isole del Demone del Sangue e dello Yin Infernale molto probabilmente erano state causate dagli Anziani.


Forse perfino l'offensiva aveva qualche rapporto con questa missione segreta. Altrimenti non ci sarebbe stato motivo di lanciare un attacco così insensato.


Il giovane dai capelli rossi strinse i pugni con un'espressione incupita:"Questi vecchiacci mi hanno usato come carne da cannone!"


Il giovane sospirò e poi diede un'occhiata ai praticanti di arti marziali della Coalizione del Mare del Sud.


Tutti quanti si rivolsero a Lu Huo.


Lu Huo si riempì di amarezza. Era solo un capo nominale, in realtà aveva poca autorità sugli altri. Erano tutti praticanti di arti marziali liberi e avevano una natura e un portamento mercenario. Chi lo avrebbe ascoltato? In quel momento chi lo avrebbe aiutato?


Lu Huo si fece coraggio e disse:"Sono io."


Il giovane dai capelli rossi lo guardò. La coltivazione di Lu Huo era al picco dello Xiantian, ma le sue basi erano tremolanti e debole. Era un tipo di forza che aveva accumulato lentamente negli anni, toccando a stento il picco dello Xiantian. Le sue capacità combattive erano limitate.


"Faremo una tregua per ora. Prima dobbiamo lasciare questo dannato posto, ma fino ad allora dovrete ascoltarmi tutti, altrimenti vi ucciderò!" Disse il giovane emanando un'aura omicida. Tutti i praticanti di arti marziali della Coalizione del Mare del Sud avevano delle coltivazioni debole. Di fronte a questa presenza si sentirono il respiro bloccato, come se la temperatura fosse calata all'improvviso.


Lu Huo non ebbe alcun modo di rifiutare una proposta del genere. Rimase in silenzio, annuendo tacitamente.


"Ora muovetevi tutti insieme. Se scoprite qualcosa di fuori dal comune allora informatemi! Specialmente qualcosa che abbia qualche rapporto con quel vortice di energia!"


Il vortice era l'entrata di questo posto. Ora il giovane dai capelli rossi poteva solo trovare il mulinello per tornare nel suo mondo.


Mentre Ossa di Sangue, Vipera e Incubo videro l'espressione incupita del giovane dai capelli rossi, si guardarono a vicenda senza aggiungere nulla. Era ovvio che questa situazione fosse più grave di quanto avessero immaginato, questo posto non era affatto semplice come pensavano!


Lin Ming si nascose tra la folla senza attirare l'attenzione. Capì lentamente che questo era uno spazio diverso. Se non avesse potuto andarsene, sarebbe rimasto qui per il resto della vita. Non poteva fare altro che lasciare che il giovane dai capelli rossi cercasse un'uscita.


"Alabarda Selvaggia, ehi! Sei davvero tu!"


Risuonò una voce tra la folla. Lin Ming si girò e vide il tipo barbuto della squadra Ascia di Fuoco, sembrava che fosse sopravvissuto anche lui. Questo rientrava nelle sue aspettative. Nonostante il tipo barbuto non avesse una coltivazione alta, poteva comunque uccidere guerrieri al suo stesso livello. La sua vera essenza protettiva era anche piuttosto formidabile.


"Alabarda Selvaggia, sapevo che saresti sopravvissuto!"


Risuonò un'altra voce e Lin Ming si volse per vedere il capitano camminare verso di lui. Accanto c'erano Spada Oscura, Pioggia Viola e Fantasma, erano tutti al sicuro. Nonostante il colorito di Fantasma fosse un po' pallido, era relativamente illesa.


Tuttavia non c'erano Spuma Fredda, Albero Verde e Foresta Verde...


Lin Ming si incupì. Questi tre avevano ruoli particolari, non erano molto forti individualmente. Temeva che non sarebbero stati capaci di sopportare la tempesta spaziale.


Ascia di Fuoco sospirò e disse:"Durante l'offensiva, ho detto a Spuma Fredda, Albero Verde e Foresta Verde di rimanere indietro visto che avevano una forza limitata. Non avrei mai pensato che... l'isola sarebbe collassata..."


Ascia di Fuoco non disse altro. Sia l'abisso che la tempesta spaziale dopo, sarebbero stati entrambi fatali per loro.


Anche Pioggia Viola e Fantasma mostrarono espressioni tristi.


Solo il tizio barbuto e robusto stava sorridendo contento. Disse:"Quel ragazzino Spuma Fredda è una canaglia in gamba, come può morire così facilmente? Ha anche una barca spirituale!"


La percezione di Spuma Fredda era piuttosto forte ed era lui a guidare la barca spirituale della squadra. Naturalmente l'imbarcazione sarebbe stata nel suo anello spaziale.


Tuttavia nemmeno la vera essenza protettiva di un praticante di arti marziali poteva sopportare la forza traente della tempesta spaziale, figuriamoci una barca spirituale.


Lin Ming sospirò. Questa era la crudeltà della guerra. I membri dell'Ascia di Fuoco erano abituati a rischiare la vita e prima che arrivasse Lin Ming, probabilmente avevano rimpiazzato diverse volte i loro compagni.


Lin Ming rimase in silenzio. Pioggia Viola, Fantasma e Barba non dissero altro.


Ma proprio in quel momento risuonò un grido miserabile. Lin Ming ne fu sorpreso e estese istantaneamente la sua percezione. Si raggelò. Di fronte, un maestro agli inizi dello Xiantian era stato tagliato da qualcosa. Il suo corpo cadde dividendosi in due pezzi e schizzando sangue sul terreno!


"Cos'è quello?"


Lin Ming entrò in all'erta. Un attacco diretto era facile da schivare, ma una trappola era difficile da schivare. Questo tipo di attacco furtivo che poteva evadere ogni percezione era il più terrificante in assoluto!


<em>Sou! Sou!</em>


Al centro del gruppo, molti volarono in avanti arrivando nel luogo in cui era morto il praticante di arti marziali. Erano i tre pezzi grossi e il giovane dai capelli rossi.


Mentre esaminò le due metà del cadavere, l'espressione del giovane dai capelli rossi si incupì di nuovo.


La ferita partiva dalla parte destra della gabbia toracica, penetrando il petto e il corpo attraverso la parte sinistra della vita. Sembrava che fosse stato tagliato in due da una sciabola affilata.


Non riusciva a percepire nulla anche se stava estendendo la sua percezione.


Le sopracciglia del giovane dai capelli rossi tremarono. In quel momento sembrò capire qualcosa. La sua espressione cambiò drasticamente e iniziò a ritirarsi lentamente all'indietro.


Che fosse...


All'improvviso il giovane dai capelli rossi afferrò un praticante di arti marziali della Coalizione del Mare del Sud e lo scagliò di fronte!


"Ah!"


L'uomo urlò miserabilmente e accadde una scena incredibile. Mentre volava, il suo corpo fu tagliato in modo strano. Fu tagliato a metà come una carota gettata su un filo!


<em>Peng! Peng!</em>


Le due metà del cadavere caddero a terra schizzando sangue ovunque!


I praticanti di arti marziali attorno erano per la maggior parte della Coalizione del Mare del Sud. Tutte le loro espressioni cambiarono. In quel momento non potevano infuriarsi per i loro compagni caduti, sentirono solo terrore a causa di questo pericolo sconosciuto e letale come un dio della morte.


L'espressione del giovane dai capelli rossi era cupa e solenne. Così era davvero una fessure dello spazio. In questo mondo sull'orlo del collasso era normale che ci fossero delle enormi fessure nello spazio. Queste crepe non potevano essere viste, né percepite. Ma una volta che fossero stati colpiti, perfino un praticante di arti marziali al picco dello Xiantian sarebbe stato tagliato in due!


Nonostante il giovane dai capelli rossi fosse arrogante, non era così folle da credere di poter resistere all'impatto con una fessura nello spazio!


Queste crepe impercettibili che si diffondevano nell'aria erano come un dio della morte invisibile con le fauci aperte, pronto ad inghiottire chiunque si fosse avvicinato.


Dato che non poteva percepirle, poteva solo avanzare. Il giovane dai capelli rossi disse freddamente:"Tutti i praticanti di arti marziali Houtian della Coalizione del Mare del Sud vadano immediatamente di fronte al gruppo. Sbrigatevi!"


Tutti i guerrieri della Coalizione del Mare del Sud attorno al giovane si infuriarono. Prima aveva ucciso il loro compagno senza degnarlo di alcun riguardo. E ora voleva usare i maestri Houtian come carne da cannone! In quel momento essere gettati di fronte significava essere spacciati!


Cosa sarebbe accaduto una volta che i maestri Houtian fossero tutti morti? Sarebbe stato il turno di quelli Xiantian?


I guerrieri della Coalizione del Mare del Sud si indignarono.


Lin Ming si accigliò. La sua coltivazione era all'Houtian e così anche Fantasma. In quel momento la vide impallidire e mostrare uno sguardo disperato. La donna poteva già immaginare che fine avrebbe fatto, ma se non avessero seguito gli ordini, chi sarebbe riuscito a resistere alla Regione Demoniaca del Mare del Sud?


Fantasma guardò istintivamente Lin Ming. In questi mesi, non importava quale pericolo avrebbero affrontato, il ragazzo sarebbe rimasto sempre calmo. Lo considerava già onnipotente.


Non solo, anche Lin Ming era un maestro Houtian. Avrebbe affrontato questa calamità insieme a lei.


"Non muoverti." Disse con calma Lin Ming. La sua mano destra stava già premendo l'anello spaziale.


"Giusto, non muoverti. La nostra forza è inferiore alla loro, ma non ci faremo schiacciare in questo modo!" Disse stringendo i denti Ascia di Fuoco.
                                


                                



