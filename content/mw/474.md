---
title: Capitolo 474 - Uccidere tre persone consecutivamente
pubDate: 2025-12-15T08:37:10.224Z
tags:
    - mw
---


<em><strong>AVVISO: il questionario sotto ci servirà per migliorare novelle leggere e potrete<span class="text_exposed_show"> anche darci dei consigli su come farlo. Chi compila il questionario ha la possibilità, entro domenica, di vincere anche una delle tre copie autografate di Il Demone Contro il Cielo messe in palio. </strong>
-Schadenfreude</em>


<iframe src="https://docs.google.com/forms/d/e/1FAIpQLSeo0unRdMIBf3aRWdD8JUD65P86EIbkreC-y9P70iRrMhqvsg/viewform?embedded=true" width="760" height="500" frameborder="0" marginwidth="0" marginheight="0">Caricamento in corso...</iframe>


La folla si ammutolì, gli scontri che prima si erano scatenati come un incendio rallentarono. Un maestro negli stadi intermedi del del Nucleo era morto!


Quando Mu Qianyu guardò Lin Ming, il suo respiro accelerò. Era già stata sorpresa da come il ragazzo era riuscito a bloccare gli attacchi di Lian Chengji, ma ora aveva anche contrattaccato e aveva ucciso l'Anziano!


In questo mondo distrutto, a parte quei vecchi mostri negli stadi avanzati del del Nucleo o ad un livello ancora superiore, un guerriero come Lian Chengji era il più potente nel gruppo. Se due maestri negli stadi intermedi del del Nucleo avessero combattuto, sconfiggere l’altra parte era possibile, ma ucciderla prima che potesse fuggire era estremamente difficile!


E ora Lin Ming aveva ucciso Lian Chengji!


Era assolutamente incredibile. Anche se aveva mangiato la Pillola Sangue Scarlatto, Lin Ming non sarebbe dovuto essere così terrificante!


Anche l’impassibile Mu Bingyun mostrò uno sguardo meravigliato.


Xuan Zhan invece osservò Lin Ming con un’espressione cupa. Non era più forte di Lian Chengji. Se il ragazzo avesse attaccato lui invece che Lian Chengji, molto probabilmente ora sarebbe solo un freddo cadavere. Xuan Zhan iniziò a sentire un profondo rimpianto. Non si sarebbe dovuto unire a questo scontro, altrimenti come avrebbe potuto provocare questo mostro!


Per quanto riguarda gli altri quattro Anziani della Regione Demoniaca del Mare del Sud che non erano ancora intervenuti, si alzarono tutti con un’espressione impaurita. Prima erano stati gli Anziani dell’Isola della Divina Fenice a non avere il coraggio di unirsi alla battaglia, ma ora erano loro a non osare combattere contro Lin Ming che sembrava una divinità distruttrice!


Ridicolo! Era stato ucciso un maestro negli stadi intermedi del del Nucleo; come poteva sopravvivere un praticante di arti marziali agli inizi del del Nucleo?


Questi quattro Anziani erano tutti agli inizi del del Nucleo. Non appartenevano alla stirpe Lian o Xuan. Questo conflitto in teoria non li riguardava molto visto che poteva essere considerato una questione personale.


Ma ora perfino Lian Chengji era stato ucciso. Quando videro che questa battaglia all’ultimo sangue stava raggiungendo il picco della sua violenza, considerarono se unirsi alla mischia o no.


Cosa avrebbero dovuto fare?


Questi quattro ora stavano affrontando lo stesso problema che gli Anziani dell’Isola della Divina Fenice avevano dovuto considerare. Avrebbero dovuto farsi coraggio e unirsi alla battaglia o scappare?


Tuttavia Lin Ming non aveva intenzione di dare tregua ai suoi nemici. Mancavano solo poche decine di respiri di tempo alla disattivazione della Forza del Dio Blasfemo. Con la Pillola Sangue Scarlatto che bruciava nel suo corpo, riuscì comunque a mantenere la sua razionalità, ma l’intento omicida che lo percorreva era come un vulcano in eruzione: non poteva essere soppresso!


Coltivare le arti demoniache l’aveva condotto sulla strada del massacro, Lin Ming desiderava solo distruggere ogni cosa con la sua alabarda!


“Muori!”


Lin Ming gridò e si unì alla mischia. La Selvaggia Alabarda Sanguigna era come un pitone assetato di sangue che scattò verso i guerrieri. Nonostante sarebbe riuscito a persistere per poche decine di respiri di tempo in più, nessuno era in grado di resistere alla sua lama!


I 15 Sigilli Bevitori di Sangue erano come la falce del dio della morte. In particolare il sigillo creato con l’essenza di sangue di Lian Chengji era molto più vivido degli altri. Il potere di questo metodo di coltivazione libero dall'influenza delle leggi soppressive di questo mondo era davvero terrificante!


Un Anziano si allarmò quando sentì la pressione dell’attacco di Lin Ming. usò la sua arma per fermare l’alabarda.


“Fuori dai piedi!”


L’anziano sentì un grido e Xuan Zhan si precipitò accanto a lui. Sollevò la lancia nelle sue mani e avanzò. Un’ondata di vera essenza di sangue divampò, avanzando velocemente!


<em>Bang!</em>


La luce dell’alabarda brillò. I 15 Sigilli Bevitori di Sangue vorticarono, non solo erano incredibilmente veloci, partivano da posizioni astute ed erano molto affilati!


<em>Ca!</em>


Xuan Zhan si ritirò di diversi passi con il sangue che gli ribolliva. Gli abiti che ricoprivano il suo braccio destro erano stati strappati ed era schizzato un rivolo di sangue!


Durante questo semplice scambio, era stato Xuan Zhan a rimanere ferito!


Tutti gli altri praticanti di arti marziali degli altri Sect rimasero pietrificati sul posto; erano senza parole.


L’esistenza di Lin Ming era completamente anormale.


Alcuni intuirono che stesse usando un qualche tipo di abilità segreta per sfuggire alle leggi soppressive di questo mondo, ma anche così, Lin Ming era solo negli stadi avanzati dell’Houtian. Come poteva uccidere un maestro negli stadi intermedi del del Nucleo?!


“Schiacciamoli insieme!” Mu Qingyi colse quest’opportunità per dare l’ordine di attaccare!


Se Xuan Zhan avesse dovuto affrontare Lin Ming, Mu Qianyu e Mu Bingyun non avrebbero più avuto alcun ostacolo. Nell’ultimo anno e mezzo erano progredite considerevolmente. Le loro capacità avevano già superato quelle di un normale guerriero agli inizi del del Nucleo!


Inoltre stavano attaccando insieme!


“Spada dell’Uccello Vermiglio, Inferno Ardente!”


“Spada del Luan Blu, Nuvola di Ghiaccio!”


Le lame delle due gemelle sfrecciarono come il vento e gli elementi si intrecciarono insieme formando una figura splendida e lucente. La protezione di vera essenza dell’Anziano della Regione Demoniaca del Mare del Sud che ricevette questo attacco si infranse istantaneamente e il vecchio sputò sangue mentre veniva scagliato all'indietro!


“Dannati!” L’espressione di Xuan Zhan si incupì.


“Uccideteli!”


“Massacrateli tutti!”


Dopo che un altro Anziano della Regione Demoniaca del Mare del Sud fu gravemente ferito, l’iniziativa dell’Isola della Divina Fenice aumentò ancora di più. Perfino il Nono Anziano ferito gravemente sembrò recuperare un po’ della sua forza e le fiamme della sua spada diventarono un po’ più brillanti.


Per quanto riguarda la Regione Demoniaca del Mare del Sud, a causa del loro terrore nei confronti di Lin Ming, il suo morale calò drasticamente.


In un combattimento su larga scala, i praticanti di arti marziali erano meno coordinati. Un esercito comune non temeva la morte, ma un coltivatore era differente. Quali di questi Anziani non era estremamente potente e possedeva un harem pieno di splendide donne? Come poteva queste persone rinunciare ad una vita del genere come un comune soldato? Sarebbero stati disposti a rischiare se si fossero trovati di fronte ad un’enorme tentazione che avrebbe fatto avanzare la propria coltivazione, altrimenti sarebbe stato praticamente impossibile!


La situazione era fuori controllo, si era ribaltata completamente a causa di Lin Ming!


“Ritiriamoci!”


Quando Xuan Zhan vide che era stato ferito un altro Anziano, ordinò la ritirata. In realtà aveva capito che Lin Ming stesse usando un qualche tipo di abilità arcana per stimolare il potenziale del suo corpo e questo era il motivo per cui la sua forza era aumentata così all’improvviso. Ma questo tipo di potenziamento non avrebbe dovuto durare a lungo.


Comunque Xuan Zhan non aveva intenzione di scommettere sulla sua durata e non sapeva se Lin Ming sarebbe riuscito ad usarlo nuovamente. Non voleva rischiare la sua vita per questa ipotesi!


Era terrorizzato da Lin Ming. Il ragazzo non aveva usato nemmeno la sua vera essenza per bloccare l’artiglio di Lian Chengji e ne era uscito quasi illeso. Durante il suo contrattacco aveva perfino ucciso il suo nemico!


Lin Ming era una bestia anormale che non aveva il coraggio di affrontare.


Per quanto riguarda i quattro Anziani che non avevano osato intervenire, quando sentirono l’ordine di Xuan Zhan sospirarono di sollievo. Erano salvi!


Non avrebbero dovuto unirsi allo scontro. Per quanto riguarda quante persone sarebbero morte durante una ritirata di così larga scala, a nessuno importava. Erano molto più veloci nella fuga rispetto a quei discepoli di basso livello che sarebbero stati presi di mira per primi.


I praticanti di arti marziali della Regione Demoniaca del Mare del Sud iniziarono a ritirarsi con diversi Anziani al del Nucleo nelle retrovie. Ma stavolta l’offensiva di Lin Ming divenne sempre più violenta. Il sangue nel suo corpo stava ribollendo, scatenando il suo ultimo attacco in tutto il suo splendore.


“Colpo dell’Alabarda Primordiale!”


“Rotazione Assassina del Sigillo di Sangue!”


La forza traente e il senso di disorientamento che portava permise a Lin Ming di infilzare l’Anziano ferito gravemente da Mu Qianyu, uccidendolo!


La Regione Demoniaca del Mare del Sud aveva perso un altro Anziano!


“Bastardo!”


Gli occhi di Xuan Zhan erano rossi per la rabbia. Questa battaglia era durata solo trenta secondi, ma la sua parte aveva perso tre Anziani, tutti morti per mano di Lin Ming!


“Ritirata!”


Xuan Zhan represse la sua rabbia. Spazzò il terreno con la sua lancia creando una serie di esplosioni.


Quando ritirò la sua arma, attivò la sua tecnica di movimento e scappò velocemente.


In quel momento l’Isola della Divina Fenice non aveva più le energia per inseguire i suoi nemici. Figuriamoci Lin Ming che aveva raggiunto il suo limite, la situazione degli Anziani dell’Isola della Divina Fenice non era molto migliore.


I praticanti di arti marziali attorno che videro la fuga di decine di maestri al del Nucleo e Xiantian rimasero storditi.


Non avrebbero mai immaginato che la Regione Demoniaca del Mare del Sud che sarebbe dovuta essere più potente sarebbe stata conciata per le feste e sarebbe dovuta fuggire frettolosamente!


Non solo, erano morti tre dei loro Anziani, di cui uno negli stadi intermedi!


Bisognava sapere che fin dall'inizio della guerra del Mare del Sud, la Regione Demoniaca aveva perso solo circa sette o otto maestri al del Nucleo, ma durante questa battaglia Lin Ming ne aveva uccisi tre da solo!


La folla non sapeva come reagire in questo momento.


Mu Qingshu sembrava apatico, aveva le labbra tremanti e il volto pallido come la carta.


Si era immaginato come Lin Ming sarebbe stato ridotto in un idiota, ma le sue fantasie erano diventate solo uno scherzo. Lin Ming era come una montagna insormontabile; solo guardarlo lo faceva disperare profondamente!


“Qingshu, andiamo.”


In quel momento il giovane sentì la trasmissione di vera essenza di Mu Yanzhuo.


“Nonno, io… io…” Quando sentì questa voce, quasi scoppiò in lacrime. Aveva perso ogni sua sicurezza e non aveva più il coraggio di confrontarsi con Lin Ming.


“Non parlare, vieni via con me. Ho qualcosa da dirti.”


Mentre tutti gli occhi erano puntati su Lin Ming, Mu Yanzhuo e MU Xhihuo si ritirarono lentamente. Decisero di non rimanere più lì.


Mu Qingyi lo notò, ma si limitò a sbuffare freddamente. Aveva già deciso di accusare Mu Chihuo e Mu Yanzhuo di fronte al Concilio degli Anziani e farli punire severamente.


La Forza del Dio Blasfemo di Lin Ming si disattivò e il sangue dell’Antica Fenice smise di bruciare. In quel momento si sentì esausto e iniziò a barcollare. Visto che aveva assunto la Pillola Sangue Scarlatto, le sue condizioni sarebbero peggiorate sempre di più.


Lin Ming strinse i denti e ripose il corpo dell’Anziano della Regione Demoniaca del Mare del Sud nel suo anello spaziale. Poi si alzò a stento reggendosi sulla Selvaggia Alabarda Sanguigna.


“Ce ne andiamo anche noi!” Ordinò Mu Qingyi. Non era più una buona idea rimanere qui. Erano tutti in pessime condizioni e i coltivatori del Grande Tempio Zen erano qui. Se avessero avuto cattive intenzioni, le conseguenze sarebbero state disastrose.


Dopo che questo pericolo era passato, all’Isola della Divina Fenice rimanevano solo circa 27 o 28 persone. Erano morti circa dieci di loro.


E ciò che sorprese piacevolmente Lin Ming era che Zhang Zhen era ancora vivo nonostante fosse il più debole di tutti.


“Fratellone Lin! Oh, sei il mio più grande idolo! Ti porto io!” Zhang Zhan divenne entusiasta quando vide Lin Ming. Senza dire altro andò di fronte al ragazzo, si voltò e si accovacciò.


“Assurdità.” Mu Qingyi lo rimproverò. “Non sei nemmeno in grado di procedere velocemente eppure pensi a portare gli altri. Qianyu, porta Lin Ming con te, ce ne andiamo!”
                                


                                



