---
title: Capitolo 485 - Scoperto
pubDate: 2025-12-15T08:37:10.226Z
tags:
    - mw
---


<em><strong>***ANNUNCIO:
Come regalo di natale dal 14 dicembre al 7 di gennaio i capitoli saranno a metà prezzo (arrotondati per eccesso), cioè tre euro a capitolo.</strong>
-Schadenfreude</em>


Dopo essersi intrufolato nella barriera, Lin Ming diede un’occhiata attorno per vedere il buco da cui era entrato svanire lentamente. Di questo passo nel giro di un quarto d’ora un essere umano non sarebbe riuscito a passare. Questo significava che non aveva alcuna via di fuga; tutto quello che poteva fare era avanzare e andarsene tramite una formazione di trasmissione nel palazzo.


Questa era una delle poche briciole di informazioni preziose che proveniva dai ricordi dell’Imperatore Demoniaco. Questo premesso che potesse ottenere qualche tesoro e andarsene, altrimenti la formazione non sarebbe stata così importante.


Lin Ming sospirò ed entrò lentamente nel Palazzo Imperiale del Dio Demone.


Il tempio principale occupava un'area di quasi cento chilometri. Era incredibilmente vasto e le sue guglie graffiavano il cielo. Questa enorme costruzione sembrava un paese in miniatura.


La porta del tempio principale era alta oltre duecento piedi. Su entrambe le parti c'erano statue di grandi demoni alte centinaia di piedi. Avevano le ali ed erano formate da roccia rosso sangue. Le loro espressioni erano estremamente feroci e crudeli.


Mentre entrava nell'ingresso principale, Lin Ming vide un'enorme sala ampia mille piedi. Decine su decine di colonne salivano al cielo svanendo nell'oscurità.


Qui c'erano dieci tunnel, ognuno che conduceva in un'area diversa dell'edificio. Lin Ming scelse la via seguendo i suoi ricordi e andò verso la prima via sulla sinistra. Era un passaggio alto 40-50 piedi e il terreno era ricoperto da ogni genere di rune. Sulle pareti erano incastonati dei cristalli brillanti. Nonostante il tunnel non fosse illuminato dal sole, una luce che proveniva da qualche parte illuminava ogni cosa.


C'erano molti incantesimi incisi sulle pareti e il pavimento. Cercare di rompere queste pareti non era meno facile che superare la grande formazione protettiva del Palazzo Imperiale.


Era un lungo corridoio. A volte Lin Ming vedeva delle porte di pietra ai lati. Ogni ingresso era ricoperto da affreschi raffinati; erano rimasti intatti probabilmente a causa degli incantesimi posti su di essi. Anche se erano passate decine di migliaia di anni, non c'era un solo granello di polvere. Le decorazioni dorate brillavano.


Mentre cercava di calmarsi, Lin Ming sentì una debole traccia di vera essenza residua; erano fluttuazioni di vera essenza lasciate da un conflitto violento.


“Queste fluttuazioni devono provenire da quei tipi allo stadio della Distruzione che hanno combattuto contro le marionette qui. Sembra che quei vecchi siano stati qui appena un’ora fa. Anche se lo scontro è stato così violento, non è rimasto nulla. Quei vecchi probabilmente si sono divisi i resti così da poter fare delle ricerche su di essi una volta tornati...”


Lin Ming riuscì a valutare velocemente la situazione accaduta circa un'ora fa. Queste antiche marionette avevano un grande valore. Se avessero potuto imitarle, allora avrebbero potuto fornire un grande vantaggio ad un Sect; portarne via i resti non era niente di strano.


In quel momento Lin Ming sentì dei rimbombi in lontananza. Sapeva bene che questo suono proveniva dai guerrieri della Distruzione che lottavano contro le guardie.


Seguire da lontano queste persone non era necessariamente un'alternativa migliore. Se avesse incontrato qualche marionetta che avevano lasciato indietro, allora sarebbe stato in pericolo. Non solo, non sarebbe riuscito ad ottenere alcun tesoro seguendoli.


Pensando questo, Lin Ming sospirò con amarezza. Non aveva un metodo migliore a disposizione.


Poteva solo continuare e sperare che i guerrieri della Distruzione si sarebbero divisi. Se fosse stato fortunato, avrebbe potuto raccogliere un po' di tesori di cui si sarebbero dimenticati.


Se li avesse raggiunti, non solo non sarebbe riuscito ad ottenere alcun tesoro, avrebbe potuto perfino attirare una calamità su di sé.


Dopotutto era stato lui ad uccidere Lei Mubai. Quando era entrato in questo mondo distrutto aveva cambiato il suo aspetto con la tecnica di Bi Luo e, dato che la loro vera essenza era stata soppressa, i praticanti di arti marziali al del Nucleo non erano riusciti a smascherare il suo travestimento; ma di fronte a questi guerrieri della Distruzione non poteva illudersi di credere che avrebbe ancora funzionato.


Gli Anziani della Regione Demoniaca del Mare del Sud potrebbero non aver visto un suo ritratto. Se ci fosse stato qualche Anziano imparentato con Lei Mubai, forse l'avrebbero ucciso istantaneamente.


Nonostante Mu Fengxian e il Grande Tempio Zen avesse raggiunto un accordo, non sapeva se l’Abate Baimei del Grande Tempio Zen l'avrebbe protetto.


“Dai suoni che ho appena sentito, devono essere a meno di diecimila piedi di distanza, ma per precauzione aspetterò un po' nel caso accada qualcosa.”


Doveva essere estremamente attento con questi vecchi. Uno qualunque di loro poteva essere facilmente un mostro che aveva vissuto per mille anni. Non poteva rivaleggiare con loro sia per coltivazione che per capacità di previsione.


Lottare per dei tesori con queste persone era quasi impossibile.


Dopo aver aspettato per un bastoncino di incenso di tempo, Lin Ming sentì una lieve inquietudine, come se ci fosse qualcosa di strano.


Dopo pochi respiri di tempo, cambiò espressione. Si girò con l’intenzione di scappare, ma non appena fece un passo si congelò sul posto, si incupì.


Era stato scoperto!


Mentre ascoltava quei rumori lievi, si era immaginato che fossero a diecimila piedi di distanza. Da una tale distanza Lin Ming non credeva che quei tipi lo avrebbero percepito sotto le leggi soppressive di questo mondo, ma incredibilmente l'avevano fatto. Un momento fa, mentre stava iniziando a scappare, una voce gelida era risuonata nella sua mente.


“Se non vuoi morire, allora esci immediatamente fuori!”


Che sfortuna!


Era stato perseguitato da un'enorme scalogna da quando era entrato in questo mondo distrutto!


Dal momento in cui questa dimensione era stata aperta, Lin Ming era entrato due volte. Non solo non aveva incontrato la minima opportunità fortunata, invece aveva attirato su di sé ogni sorta di guai.


Aveva ucciso un Anziano al del Nucleo che aveva provato a fargli un agguato ed era stato scoperto dalla Regione Demoniaca del Mare del Sud. Poi c'era stato un tradimento interno nell'Isola della Divina Fenice. Lin Ming non sapeva quale fosse l'obiettivo di Mu Chihuo, ma quell'uomo era disposto a sacrificare tutto per ucciderlo.


Era stato costretto a percorrere una via senza uscita, aveva dovuto rischiare di inghiottire il frammento dell'anima dell'Imperatore Demoniaco ed era quasi morto per questo. Ciò che era ancora più deprimente era che, nonostante avesse ottenuto nuove informazioni, le sue possibilità di ottenere la Radice Draconica del Nirvana erano ancora basse come prima.


Aveva rischiato la vita e alla fine si era intrufolato nel Palazzo Imperiale del Dio Demone, ma poco dopo quei tipi avevano usato un qualche metodo particolare e lo avevano scoperto!


Lin Ming voleva piangere. Non gliene era andata bene una da quando era entrato in questo mondo distrutto.


Il ragazzo si sentì bloccato sul posto da un’energia soppressiva; la sua espressione divenne estremamente scontenta!


Non poteva scappare!


Se fosse stato un Anziano della Regione Demoniaca del Mare del Sud che aveva qualche rapporto con Lei Mubai...


Lin Ming non osava immaginarsi cosa sarebbe successo, ma in quel momento sentì un'altra trasmissione.


“Ti darò 30 respiri di tempo. Esci fuori altrimenti... morirai! La mia pazienza sta finendo!”


Lin Ming sospirò con amarezza. Poteva solo farsi coraggio e avanzare. Non poteva fare nulla per resistere. Poteva solo pregare che il Grande Tempio Zen lo avrebbe protetto e alla peggio avrebbe pagato un qualche prezzo.


Questo percorso di 10.000 piedi era estremamente lungo. Mentre procedeva giù per la sala, sentiva chiaramente ogni suo passo e la sua eco.


Voleva capire come era stato trovato. Era impossibile che quei tipi avessero una percezione così fine. Dovevano aver lasciato un incantesimo dietro e non appena Lin Ming ci aveva camminato sopra o lo aveva toccato era stato scoperto!


Quando se ne rese conto, il ragazzo sentì sempre più amarezza. Non credeva che questi vecchi sarebbero stati così cauti.


Mentre passavano lentamente trenta respiri di tempo, LIn Ming pensò alle contromisure che avrebbe potuto prendere, ma alla fine non trovò alcun rimedio.


Mentre arrivava alla fine della via, superò un angolo e arrivò ad uno spiazzo incredibilmente ampio. Nonostante possedesse i ricordi dell’Imperatore Demoniaco e sapesse quanto fossero enormi le sale del Palazzo Imperiale del Dio Demone, vederlo con i propri occhi era davvero scioccante.


La lunghezza e l'ampiezza di questa sala erano di mille piedi e le pareti erano alte diverse migliaia di piedi; erano sufficienti a contenere una piccola montagna.


Nella vastissima stanza c'erano innumerevoli statue d’ossidiana. Erano sculture di Demoni Giganti alte dieci piedi e replicavano con fedeltà le loro dimensioni.


Le statue erano disposte in file precise. Tenevano ogni sorta di arma, dalle lance alle alabarde, dagli spadoni agli scudi. Ognuna di esse aveva espressioni orribili e si vedevano perfino le fessure nelle loro armature.


Alcuni cavalcavano giganteschi cani da guerra. Mentre guardava queste bestie, Lin Ming si agitò. Quelle creature erano molto simile a quel cane infernale cremisi che aveva invaso il suo mare spirituale dopo che aveva inghiottito il frammento dell'anima dell’Imperatore Demoniaco.


Le decine di migliaia di statue radunate insieme emanavano un’area maestosa e piena di vigore; avrebbe scioccato chiunque le vedesse.


Tuttavia Lin Ming non poteva badare alle statue. Questo perché... nella sala enorme c'era un gruppo di vecchi nello stadio della Distruzione che stavano fluttuando a mezz'aria.
Sembravano delle mosche in confronto all'enorme sala, ma esercitavano un’enorme pressione su Lin Ming.


Mu Fengxian e Mu Yuhuang erano tra questi praticanti di arti marziali. Lin Ming vide le loro espressioni cambiare di colpo; non si aspettavano che l’intruso fosse proprio lui.


Per quanto riguarda Nanyun Wang e gli altri, mostrarono tutti sorpresa quando lo videro. Ovviamente non si aspettavano che un giovane che non aveva nemmeno raggiunto lo Xiantian potesse venire qui.


Quando Xuan Yuqie lo vide, fece un sorrisetto, mentre Xuan Wuji si incupì immediatamente.


“Junior, qual è il tuo nome?” La sua voce era severa e conteneva una traccia di intento omicida.
Anche lui aveva visto il ritratto di Lin Ming prima, ma quella figura era un'approssimazione che era passata attraverso diverse persone ed era molto diversa da Lin Ming. Per questo Xuan Wuji aveva fatto questa domanda.


Lin Ming sussultò. Aveva prestato attenzione alle risposte di tutti e sembrava che Xuan Wuji fosse imparentato in qualche modo con Lei Mubai.


Lin Ming trattenne lo shock e disse con calma:”Il mio cognome è Ling, Ling Sen.”


Mentre diceva questo nome, Xuan Wuji sogghignò:”Ling Sen? Eheh, non so se sia vero o no, ma non ci sono così tanti junior con una coltivazione Houtian capaci di arrivare fin qui nell'intera Regione dell'Orizzonte Sud, in quella dei Cinque Elementi e nella Grande Regione Zen! Lin Ming! Anche se non ho visto il tuo ritratto, avrei capito comunque chi eri! E pensare che ti ho cercato per così tanto tempo solo per trovarti qui! Mi hai davvero fatto risparmiare così tanti sforzi! Raffinerò la tua anima e ti farò implorare di morire!"
                                


                                



