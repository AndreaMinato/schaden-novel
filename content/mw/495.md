---
title: Capitolo 495 - Una distanza di dieci chilometri
pubDate: 2025-12-15T08:37:10.227Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Weed!</em>
<em> 0 Capitoli in coda, <strong>0/3</strong><strong>
</strong></em> <em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


“Uh?!”


Quando videro questa scena, tutti i grandi esperti di formazioni rimasero scioccati!


Tutti si alzarono. Xuan Wuji aprì gli occhi e si girò verso la barriera tremante.


Cosa stava succedendo?


Che questi maestri abbiano incontrato qualche sorta di miracolo e siano riusciti ad aprire l’antica formazione?


Pensò Xuan Wuji mentre si iniziava a muovere. Scattò velocemente in avanti! Allo stesso tempo anche tutti gli altri praticanti di arti marziali si avvicinarono al nucleo del giardino medicinale!


In quel momento l’Abate Baimei e Nanyun Wang erano ancora nella caverna, nessuno dei due aveva notato nulla. La caverna stessa era in grado di bloccare la percezione. Quando stavano per uscire per valutare la situazione, avevano sentito l’antica formazione scricchiolare. Si era già aperta!


L’Abate Baimei e Nanyun Wang sussultarono. La loro prima reazione fu di pensare di essere stati ingannati!


Xuan Wuji doveva avere un modo per aprire l’antica formazione, ma doveva aver fallito intenzionalmente, così li aveva ingannati facendoli entrare nella caverna così da poter impossessarsi della Redice Draconica del Nirvana.


“Quella vecchia volpe!”


“Dannazione!”


L’Abate Baimei e Nanyun Wang si precipitarono fuori, ma era già troppo tardi.


Lin Ming aveva aperto la formazione a sud che era anche quella più vicina a Xuan Wuji.


Mentre si apriva, ne uscì un’energia fredda incredibilmente pura e antica!


Tutti i maestri di formazioni attorno non riuscirono a credere ai loro occhi. Nonostante avessero discusso di come aprirla, in realtà sapevano bene che era impossibile al loro livello.


“Si è davvero aperta!”


“La Radice Draconica del Nirvana!”


“Oh cielo!”


Nel momento in cui la barriera si era aperta, tutti i praticanti di arti marziali attorno si stavano avvicinando cercando di prendere la Radice Draconica del Nirvana. In quel momento Xuan Wuji gridò e attivò al massimo le ‘Arti Infernali’. Scatenò tutta la sua vera essenza senza la minima riserva!


“Fuori dai piedi!”


Xuan Wuji tirò fuori una lancia lunga dodici piedi dal suo anello spaziale.


L’asta era spessa come un pitone e sembrava priva di ornamenti. Ad una prima occhiata pareva un’arma mediocre.


“Tesoro di grado Heaven!”


Gli occhi degli Anziani presenti brillarono. Prima di entrare nel Palazzo Imperiale del Dio Demone avevano sentito che Xuan Wuji possedeva un tesoro di grado Heaven, ma non credevano che sarebbe stato davvero così!


“Quelli che mi ostacoleranno moriranno!”


Ruggì Xuan Wuji, la sua lancia colpì! Lo spazio si distorse creando un’esplosione terrificante.


I vecchi al primo stadio della Distruzione impallidirono. Volarono subito all'indietro per schivarlo.


<em>Kacha!</em>


La lancia sfrecciò come un fulmine. L’impatto fece crollare la terra; nessuno poteva avvicinarsi senza rimanere gravemente ferito.


Xuan Wuji rise selvaggiamente e afferrò la Radice Draconica del Nirvana nell’antica formazione a sud. Si girò verso la formazione di trasmissione e volò via!


In quel momento l’Abate Baimei e Nanyun Wang erano solo a poche centinaia di piedi di distanza. Quando lo videro, strabuzzarono gli occhi per la furia. Avevano calcolato ogni possibile variabile eppure erano stati ingannati!


<em>Nota traduzione: “strabuzzarono gli occhi per la furia” letteralmente è tipo “erano così infuriati che i loro occhi sembravano stare per schizzare fuori dalle loro orbite” (目眦欲裂)</em>


Xuan Wuji aveva tirato fuori lo stelo più importante e i peli più spessi, ma sette di quelli più sottili si erano rotti!


Non aveva tempo di scavare per raccogliere tutta la pianta. Questa era un’opportunità per gli altri guerrieri della Distruzione.


Se se ne fossero approfittati, quando l’avrebbero fatto?!


Oltre una decina di Anziani si precipitarono in avanti. In un solo istante, i sette peli erano già stati raccolti. Alcuni erano stati rotti in due pezzi!


E due di questi peli erano caduti nelle mani di Xuan Yuqie.


“Come osate?! Rimarrete tutti qui!” Nanyun Wang aveva gli occhi rossi per la rabbia; erano spariti tutti i peli! Se avesse unito le forze con l’Abate Baimei era invincibile qui, eppure adesso non era riuscito ad ottenere un solo pelo!


Xuan Yuqie sorrise con dolcezza, le sue labbra incantevole conteneva un po’ di seducente provocazione. Il suo corpo sinuoso sparì come un fantasma per inseguire Xuan Wuji!


Mentre gli altri Anziani avevano colto uno dei peli delle radici, gli altri membri della Regione Demoniaca del Mare del Sud e del clan del Drago del Fiume Nero non persero tempo. Si girarono e iniziarono a scappare!


Dato che Xuan Wuji era scappato via, se non avessero fatto lo stesso sarebbero morti!


Gli Anziani del Grande Tempio Zen che avevano ottenuto un pelo di radice non si mossero visto che il loro capo era ancora lì.


“Bestie malvagie!” L’Abate Baimei non riuscì più a mantenere la calma. La Radice Draconica del Nirvana era già stata portata via, ma lui, uno dei più potenti del gruppo era a mani vuote!


“Inseguiteli! Circondateli! Non permettete loro di andarsene!”


L’Abate Baimei spiccò il volo, le sue maniche si agitavano per la corrente. Sembrava un’onda anomala mentre si affrettava.


“Fata Mu, anche lei deve darmi una mano. La Radice Draconica del Nirvana non può cadere nelle mani di quelli che percorrono la via demoniaca! Se possiamo recuperarla tutta, allora le lascerò un pelo di radice!”


Mentre l’abate stava sfrecciando via, Mu Fengxian sentì una trasmissione di vera essenza. Questa offerta destò il suo interesse, se avesse potuto ottenere un pelo della Radice Draconica del Nirvana allora sarebbe stato un guadagno incredibile per lei.


In quel momento, per inseguire i praticanti di arti marziali della Regione Demoniaca del Mare del Sud, il Grande Tempio Zen e Nanyun Wang avevano chiesto il loro aiuto. La loro promessa era abbastanza credibile.


Mu Fengxian strinse i denti e portò il suo seguito dell’Isola della Divina Fenice per partire all'inseguimento!


I praticanti di arti marziali della Regione Demoniaca del Mare del Sud si precipitarono fuori dalla porta del giardino medicinale. Xuan Wuji conduceva il gruppo verso la formazione di trasmissione.


“Ahah, volete inseguirmi?”


Sogghignò Xuan Wuji e poi pescò fuori una Perla del Fulmine Nera dal suo anello spaziale!


Questo tesoro era stato raffinato personalmente da lui con la sua coltivazione al terzo stadio della Distruzione, il suo attributo di tipo fulmine e l’aiuto di uno dei migliori maestri della regione aveva creato questa perla. Il suo potere non era da sottovalutare.


“Morite!”


Xuan Wuji attivò l’incantesimo della Perla del Fulmine Nera e la scagliò all’indietro.
L’oggetto cadde lentamente verso i praticanti di arti marziali della Regione Demoniaca del Mare del Sud.


Naturalmente questi Anziani furono in grado di riconoscere questa Perla del Fulmine Nera. Strinsero i denti e attivarono al massimo la loro vera essenza aumentando la velocità.


Mentre Xuan Wuji raggiungeva il primo angolo del corridoio, volò in avanti picchiando la mano contro il muro e usando il contraccolpo per cambiare velocemente direzione. Dietro di lui i praticanti di arti marziali del suo Sect lo seguirono allo stesso modo.


La Perla del Fulmine Nera invece colpì le pareti della pietra esplodendo in modo terrificante!


<em>Bang!</em>


Ci fu un’onda d’urto violenta percorsa da scariche elettriche. Visto che il corridoio era protetto da incantesimi, l’impatto fu compresso e diventò ancora più terrificante!


La velocità dell’onda d’urto fu incredibilmente veloce e anche le persone che stavano inseguendo Xuan Wuji si stavano avvicinando rapidamente!


“Dannazione!”


Gli Anziani di fronte fecero circolare la loro vera essenza protettiva fino al limite. Allo stesso tempo estrassero le armi cercando di farsi strada!


<em>Peng!</em>


L’impatto fu come un’antica bestia feroce che ruggiva verso di loro.
Diversi maestri al primo stadio della Distruzione si scontrarono con questa forza e furono scagliati via, il loro sangue ribolliva nelle loro vene.


Gli Anziani al secondo stadio della Distruzione non riuscirono a superare il muro di energia, ma la loro velocità rallentò all'improvviso, non potevano avanzare ulteriormente.


A quel punto una voce gridò:”Toglietevi di mezzo!”


L’Abate Baimei scosse le sue grandi maniche accompagnato da un potente rombo. I fulmini della perla furono spazzati via!


Subito dopo il monaco c’era Nanyun Wang. La sua espressione era agghiacciante e i suoi occhi erano iniettati di sangue. Emanava un intento omicida soffocante!


“Inseguiteli! Uccidete ogni singolo praticante di arti marziali della Regione Demoniaca del Mare del Sud! Eliminateli senza alcuna pietà!”


“Ogni pelo di radice preso dalla Regione Demoniaca del Mare del Sud e dal clan del Drago del Fiume Nero sarà diviso a metà!”


“Per quanto riguarda gli altri tesori, li lascerò a voi!”


Le parole di Nanyun Wang riecheggiarono nelle orecchie di tutti. In quel momento, a causa della Perla del Fulmine Nera, la distanza tra loro e Xuan Wuji era aumentata di molto.


Le leggi soppressive di questo mondo e i corridoi sinuosi impedivano a Nanyun Wang e all’Abate Baimei di mostrare il massimo della loro velocità.


La formazione di trasmissione era a dieci chilometri di distanza dal giardino medicinale dell’Imperatore Demoniaco.


Era molto corta!


Inoltre era stata già liberata dalle marionette e da tutte le trappole. Questi vecchi ricordavano tutti la posizione degli ostacoli e così il gruppo di Xuan Wuji sfrecciò per il corridoio senza impedimenti!


Xuan Yuqie seguì Xuan Wuji. Non si sapeva che sorta di tecnica segreta usasse, ma il suo corpo sembrava una piuma di fumo blu. Con pochi bagliori era riuscita ad attraversare diverse chilometri; la sua velocità non era inferiore a Xuan Wuji!


In quel momento riecheggiò un urlo miserabile. L’Anziano al primo stadio della Distruzione più indietro era stato tagliato a metà da Nanyun Wang!


“Anziano Sun.” Xuan Yuqie si accigliò.


“Umpf. Fa lo stesso. Si può dire che sia un grandissimo contributo prendere un po’ di tempo per noi.” A Xuan Wuji non importava della morte di quell'Anziano. In confronto alla Radice Draconica del Nirvana, un Anziano che non apparteneva nemmeno alla sua stirpe Xuan non era nulla.


Con un sogghigno, Xuan Wuji tirò fuori un’altra perla blu pallido dal suo anello spaziale. Aveva trovato questo tesoro quando aveva scoperto le ‘Arti Infernali’ insieme alla lettera dell’Imperatore demoniaco. Si chiamava Perla della Confinamento.


Xuan Wuji non temeva che l’Abate Baimei o Nanyun Wang lo raggiungessero, stava solo cercando di proteggere gli altri Anziani. Se ne fossero morti troppi, allora la Regione Demoniaca del Mare del Sud si sarebbe indebolita troppo.


“Che gruppo di stupidi maiali. Ci ho speso così tante energie, ho dovuto superare così tante difficoltà e ho pagato un caro prezzo per aprire una via nel Palazzo Imperiale del Dio Demone. Come potrei dare a loro tutti i vantaggi?” Xuan Wuji attivò l’incantesimo all'interno della perla e la scagliò via!


Dietro gli Anziani che lo seguivano, la Perla del Confinamento si attivò. Un incantesimo blu pallido brillò intessendo una rete spessa che bloccò la via.


Nel frattempo videro la formazione di trasmissione. Xuan Wuji l’aveva già esaminata prima, poteva essere usata!


Finché l’avessero attivata, sarebbero potuti fuggire fuori. Mentre gli altri, senza di lui e la sua tecnica segreta, probabilmente sarebbero rimasti intrappolati nel Palazzo Imperiale del Dio Demone. Solo andarsene da lì sarebbe stato un grosso problema!
                                


                                



