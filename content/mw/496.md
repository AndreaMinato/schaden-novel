---
title: Capitolo 496 - Chi può fermarmi in questo mondo?
pubDate: 2025-12-15T08:37:10.228Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Marco!</em>
<em> 12 Capitoli in coda, <strong>0/3</strong><strong>
</strong></em> <em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Pensando questo, Xuan Wuji sogghignò con crudeltà. Aveva intenzione di usare la barriera difensiva del Palazzo Imperiale del Dio Demone per fermarli; senza la sua tecnica segreta, aprirla sarebbe stato difficile.


Xuan Wuji aveva fallito quando aveva cercato di aprire il portale per l’antico campo di battaglia e questo aveva attirato l’attenzione di tutti gli squali che cercavano di avvantaggiarsi dei suoi sforzi. Dopo averli lasciati con un palmo di naso, avrebbe preso la Radice Draconica del Nirvana intrappolando quella gente arrogante nel palazzo. Anche se non avrebbe potuto bloccarli per sempre, avrebbe comunque potuto imprigionarli per otto-dieci anni. Durante quel periodo di tempo avrebbe potuto invocare con calma la Bestia Sacra che l'Imperatore Demoniaco aveva lasciato in questo mondo.


Dopo aver preso il Leviatano Gigante che stabilizzava questo mondo, la dimensione sarebbe diventata ancora più fragile e pericolosa; chi sapeva se questo gruppo sarebbe riuscito ad uscirne vivo!


Se queste persone fossero scomparse e Xuan Wuji avesse ottenuto anche il Leviatano Gigante, allora sarebbe riuscito a dominare la Regione dell’Orizzonte Sud.


Avrebbe potuto usare la Radice Draconica del Nirvana per attraversare un altro stadio della Distruzione ed aumentare la sua potenza. Allora la Regione Demoniaca del Mare del sud sarebbe davvero diventata un vero e proprio Sect di quinto livello!


Questo era il piano perfetto di Xuan Wuji!


Tuttavia non aveva pensato che la formazione del giardino medicinale dell’Imperatore Demoniaco sarebbe stata così formidabile. Il suo piano di romperla era andato in fumo e i suoi sogni erano svaniti nel nulla.


Ma alla fine la situazione si era ribaltata di nuovo. Non sapeva chi aveva rotto la barriera o come, ma uno dei cosiddetti granmaestri di formazioni dovevano aver avuto avuto un colpo di fortuna. Così la formazione si era inaspettatamente aperta e Xuan Wuji aveva contato sulla sua forza bruta per rubare la Radice Draconica del Nirvana!


Nonostante lo trovasse strano e fosse un po’ sospettoso, aveva comunque ottenuto ciò che voleva. In quel momento non doveva pensare a ciò che era accaduto.


Xuan Wuji non era avido. Non pensava di poter ottenere la Fornace Universale del Sole, se avesse recuperato la Radice Draconica del Nirvana depurando completamente il suo midollo e anche ottenere il Leviatano Gigante in seguito, allora avrebbe raggiunto il suo obiettivo.


Con la Radice Draconica del Nirvana era sicuro di poter avanzare allo stadio Mare Divino! Una volta arrivato a quel livello sarebbe stato considerato un Imperatore Impareggiabile! Questo era il suo più grande desiderio. Finché fosse riuscito a fare questo, non avrebbe badato a nient’altro.


In quel momento la formazione era solo a 1000 piedi di distanza. Xuan Wuji sorrise come un folle!


Successo!


<em>’Tra cento anni raggiungerò sicuramente lo stadio Mare Divino e unificherò l’intera Regione dell’Orizzonte Sud!’</em>


<em>Bang!</em>


L’attacco di Nanyun Wang colpì la barriera creata dalla Perla del Confinamento, tuttavia la protezione tremò soltanto senza rompersi!


“Rompiti!”


Anche l’Abate Baimei attaccò. Diede un colpo alla barriera e innumerevoli luci dorate si infransero contro la barriera, che tremolò all'indietro, sembrava molto fragile. Comunque non si era ancora rotta nonostante ci fosse un’enorme impronta sulla sua superficie!


In quel momento Xuan Wuji era già salito sulla formazione.


Mentre vedeva Nanyun Wang e l’Abate Baimei attaccare la barriera, Xuan Wuji rise. “Questa Perla del Confinamento non è così facile da distruggere. Nanyun, Baimei, credevate davvero che avrei ricevuto tutti questi insulti senza reagire? Sono stato io a trovare la lettera nelle antiche rovine. Sono stato io a trascorrere dieci anni di duro lavoro e non ho nemmeno esitato ad iniziare una guerra nel Mare del Sud, tutto per ottenere la Radice Draconica del Nirvana!
Non avete fatto nulla eppure avete intenzione di condividere i risultati dei miei sforzi? Come potrei permettervelo?! Vi darò un consiglio. Senza le mie tecniche segrete, superare la formazione che protegge il Palazzo Imperiale sarà estremamente difficile. Sarà arduo come superare la formazione del giardino medicinale! Ahahah! Nanyun, Baimei, vi auguro di rompere la barriera tra dieci anni!”


Mentre il vecchio parlava, Nanyun Wang e l’Abate Baimei si incupirono.
Avevano collaborato per superare la formazione del palazzo così sapevano bene quanto fosse complicato. Senza Xuan Wuji non sarebbe stato affatto facile.


L’Abate Baimei era infuriato. Stese il palmo e il Palmo Sigillante del Budda avanzò!


<em>Bang!</em>


La barriera tremò violentemente. Anche se aveva ricevuto questo colpo, non si ruppe, divenne solo più fioca come se avesse consumato una grande quantità di energia per bloccare la tecnica di Baimei.


“Eheh, vi consiglierei di risparmiare le forze. Anche se romperete la barriera sarà troppo tardi!” Mentre Xuan Wuji parlava, Xuan Yuqie fluttuò sulla formazione di trasmissione e arrivò accanto a lui.


“Nanyun Wang, Grande Tempio Zen, aspettatemi. Una volta che raggiungerò il Mare Divino realm e diventerò Imperatore Impareggiabile andrò a porgervi visita uno per uno. Allora chi potrà fermarmi?! La Regione dei Cinque Elementi, quella dell’Orizzonte del Sud, del Grande Zen o perfino dell’intero Mare del Sud potranno solo inchinarsi e giurarmi lealtà!”


Xuan Wuji parlava con entusiasmo. Questo era stato il suo sogno negli ultimi 1000 anni! Ora stava per realizzarlo e rivelare la sua gloria di fronte ai suoi nemici gli procurava una gioia indescrivibile e i suoi pensieri scorrevano fluidamente!


La pressione psicologica degli stadi della Distruzione era troppo forte, perfino il solenne e astuto Xuan Wuji era pieno di estasi e gioia vedendo queste costrizioni distruggersi di fronte a lui!


Bisognava sapere che aveva raggiunto il picco del del Nucleo prima dei cento anni, ma poi l’enorme ostacolo della Distruzione lo aveva bloccato per quasi mille anni. Non poteva sopprimere l’ansia che aveva provato durante questo periodo difficile. Una persona così orgogliosa, non appena fosse stata liberata dai suoi problemi, si sarebbe scatenata in modo ancora più folle rispetto ad una persona normale.


“Xuan Wuji, è fin troppo arrogante! La Radice Draconica del Nirvana aumenterà solo le sue possibilità di superare la Distruzione! Crede davvero di poter diventare un Imperatore Impareggiabile? Forse durante il suo prossimo tentativo di superare la Distruzione verrà ridotto in polvere e morirà!” Gridò con rabbia Nanyun Wang mentre continuava ad attaccare la barriera come un folle.


“Ahahah! Naturalmente ho un piano di riserva, solo che ne siete ignari! Credete che questo antico tesoro sia così semplice? Io, Xuan Wuji, mi sono preparato per quasi mille anni per arrivare allo stadio Mare Divino. Come potrei non averlo capito?!”


“Il valore di questa Radice Draconica del Nirvana supera di gran lunga la vostra immaginazione! Non solo può aumentare le possibilità di superare la Distruzione, ma può anche depurare il midollo, aumentando la coltivazione! Tuttavia non dovete preoccuparvi di questo. È meglio che pensiate a come andarvene dal Palazzo Imperiale del Dio Demone prima che questo mondo distrutto collassi su di voi!”


L’odio di Nanyun Wang era così intenso che quasi strinse i denti fino a spaccarseli. Quando erano entrati nel palazzo aveva già intuito che Xuan Wuji avesse dei trucchi in serbo ed era rimasto cauto. Tuttavia, dato che non aveva la lettera dell’Imperatore Demoniaco, naturalmente non aveva potuto prendere l’iniziativa!


Comunque trovandosi di fronte ad un’opportunità del genere Nanyun Wang era entrato anche se sapeva che c’erano dei rischi. Eppure non credeva che sarebbe finita così!


“Spaccati!” L’Abate Baimei colpì di nuovo la barriera con il suo palmo. Stavolta la formazione emise un cigolio come se stesse per rompersi.


Xuan Wuji disse sorridendo:”Il Palmo Sigillante del Budda è davvero degno di essere chiamato la migliore tecnica di coltivazione del Grande Tempio Zen, ma che peccato, è troppo tardi! Vi consiglio di tenere il vostro Grande Mantra Zen in buone condizioni, forse tra dieci anni potrei venire a dare un’occhiata al vostro tempio! Si dice che i metodi di coltivazione buddisti possano complementare quelli della via demoniaca, mi chiedo se sia vero o no!”


“Sei fin troppo insolente! Xuan Wuji, giuro sul grande Budda che distruggerò tutti i demoni malvagi del Mare del Sud!” L’Abate Baimei aveva perso la sua compostezza. La sua barba e i suoi capelli stavano volando verso l’alto, aveva l’espressione cupa e sembrava un elefante malvagio.


“Ahah! Budda? Cos'è Budda? Esiste? Diventerò io un Budda con il mio potere sconfinato! Sarò un dio!”


“Sarò io a controllare il mio destino! Il futuro della Regione Demoniaca del Mare del Sud sarà scritto da me, Xuan Wuji! Ristorerò la gloria della Grande Città dell’Imperatore Infernale del passato con le mie mani! Dopo che raggiungerò il Mare Divino, chi potrà fermarmi in questo mondo?!”


“Formazione di trasmissione, attivazione!” Xuan Wuji pestò i piedi. L’antica piattaforma sotto di lui emise un bagliore, tuttavia questa luce brillò solo per diversi respiri di tempi per poi spegnersi.


Gli Anziani della Regione Demoniaca del Mare Sud dietro a Xuan Wuji rimasero sul posto.


“Uh?” Xuan Wuji sussultò.


Gli Anziani non sapevano cosa stava accadendo, ma Xuan Yuqie impallidì:”Cosa succede?”


Xuan Wuji si fece prendere dal panico per un momento, ma si calmò immediatamente. Prima aveva già esaminato questa formazione e aveva scoperto che poteva essere usata. Richiamò alla mente il metodo per attivarla... non dovrebbe essersi sbagliato...


Xuan Wuji batté di nuovo i piedi:”Formazione, attivati!”


Il paesaggio attorno non cambiò minimamente, però nel frattempo l’Abate Baimei e Nanyun Wang stavano continuando ad attaccare. La barriera stava per rompersi.


In quell'istante Xuan Wuji si irrigidì ed ebbe un brutto presentimento.


<em>Nota Traduzione: “ebbe un brutto presentimento” letteralmente è si sentì come se innumerevoli corvi gli stessero volando sopra (无数乌鸦飞过)</em>


“C***o, qual è il problema?!”


“Apprendista Senior, cosa succede?” Chiese Xuan Yuqie, anche lei era nervosa. La formazione si era guastata?


Come potevano essere così sfortunati?! Nessuna delle barriere aveva fallito finora, come poteva guastarsi solo questa?!


Gli altri Anziani della Regione Demoniaca del Mare del Sud si raggelarono, avevano le ginocchia tremanti.


La loro forza era limitata. Se questa formazione si fosse guastata, allora solo Xuan Wuji sarebbe riuscito a fuggire, loro invece molto probabilmente sarebbero morti!


“Trasmissione!”


Con un ultimo tentativo, Xuan Wuji capì che il problema non era il metodo di attivazione, ma la formazione stessa. Il vecchio che di solito era così calmo, iniziò a sudare copiosamente!


Prima si era immaginato di poter raggiungere il Mare Divino e condurre la Regione Demoniaca del Mare del Sud alla conquista del continente, ma ora era impotente. Con sole quattro persone come poteva resistere a tutti gli altri? Xuan Wuji si sentì come se fosse caduto dal paradiso per finire all'inferno…


“Ca**o! Sono stato ingannato!”
                                


                                



