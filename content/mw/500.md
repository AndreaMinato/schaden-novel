---
title: Capitolo 500 - Ottenere la Fornace
pubDate: 2025-12-15T08:37:10.228Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Marco</em>
<em> 13 Capitoli in coda (sono stati contati i 5 in più di Roberto), <strong>0/3</strong><strong>
da editare
</strong></em> <em> -Schadenfreude</em>


Il pechinese mostrò un’aria presuntuosa mentre cantilenava, le sue zampe ondeggiavano a mezz'aria e aveva un sorriso volgare sul suo muso. Questo sfidava davvero il limite della comprensione di Lin Ming.


Non importa qual era il suo aspetto, sembrava proprio una vecchia canaglia imbrogliona.


Ma, nonostante questo vecchio cane non sembrasse troppo affidabile, sembrava che sapesse di cosa stava parlando. La Fornace Universale del Sole iniziò a rilasciare una luce rossa e vibrò lievemente emettendo una grande quantità di energia.


Tuttavia, durante questo processo, il pechinese non riuscì più a mantenere la sua espressione oscena. La sua anima sembrò tremare, come se la sua forza si fosse indebolita. Come aveva detto, aprire la Fornace Universale del Sole con una piccola parte della sua coscienza era davvero impegnativo per lui.


La fornace iniziò ad emettere una brillante luce bianca e continuò a vibrare sempre di più. Sembrava che stesse per volare dalla piattaforma in ogni momento.


Lo sguardo di Lin Ming si accese. Questo pechinese non stava solo aprendo la Fornace Universale del Sole, ma la stava prendendo tutta!


“Puoi… puoi davvero prenderla?”


“Che assurdità!” Nonostante sembrasse che il pechinese stesse resistendo a malapena, fece comunque lo sforzo per dare un’occhiataccia sdegnata al ragazzo cercando di ridicolizzarlo:”Non… sai… nemmeno chi sono?”


Vedendo il pechinese che stringeva i denti, Lin Ming sentì una goccia di sudore colargli lungo la fronte. Questo tipo era davvero uno di quei vecchi mostri che erano vissuti per decine di migliaia di anni?


Lin Ming non perse altro tempo a pensarci. Spalancò gli occhi mentre fissava la fornace, l’energia diventava sempre più densa. Questo pechinese ovviamente aveva qualche rapporto con l’Imperatore Demoniaco e probabilmente era la bestia con cui aveva fatto un contratto. In tal caso anche il cane doveva essere estremamente forte. Prendere la Fornace Universale del Sole non dovrebbe essere troppo strano.


Tuttavia il ragazzo non sapeva che intenzioni aveva il pechinese. Aveva solo un’anima, che utilità avrebbe avuto per lui la fornace? A meno che non avesse intenzione di fondersi con essa e diventare lo spirito di un tesoro.


Questo pechinese voleva diventare lo spirito di un tesoro?


Se uno avesse posseduto un corpo, allora perché avrebbe voluto diventare uno spirito? Solo gli Spiriti del Palazzo del Mistico Regno della Divina Fenice avrebbero voluto farlo perché facevano già parte della razza degli Spiriti. Preferivano riposarsi a lungo per decine di migliaia di anni di tempo, ma questo pechinese ovviamente non era come loro.


Lin Ming rifletté velocemente. Le sue dita toccarono istintivamente l’anello spirituale.


In quel momento ci fu una scena sorprendente. La Fornace Universale del Sole iniziò a vorticare e a rimpicciolirsi!


Questo tesoro alto trenta piedi si era ridotto fino ad arrivare a dieci piedi!


Allo stesso tempo il coperchio della Fornace Universale del Sole tremò come se stesse per volare via.


Quando lo vide, gli occhi del pechinese brillarono di luce avida:”Su!”


Le sue zampe si mossero.


<em>Peng!</em>


Il coperchio sfrecciò verso l’alto e anche la pillola blu e la massa rossa volarono fuori!


La pillola blu era quella che era stata raffinata con una Radice Draconica del Nirvana!


Per quanto riguarda il liquido rosso, Lin Ming aveva notato che era un sangue che emanava un’antica energia demoniaca!


Il pechinese mosse la zampa e fece tornare la pillola blu nella fornace. Nonostante fosse preziosa, per lui non aveva alcuna utilità visto che non aveva un corpo.


Rimase solo la massa rossa a mezz’aria.


Quando la vide, sorrise:”Ahahah, il sangue di questo antico Demone Gigante è mio!”


Lin Ming ne fu scioccato, sangue di un antico Demone Gigante?


Ricordò all'improvviso che la sfera bianca nel Cubo Magico avrebbe assorbito spesso l’Essenza di Sangue di maestri. Forse c’era un qualche genere di abilità segreta che permetteva ad un’anima di nutrirsi di Essenza di Sangue?


Oh no!


Se questo pechinese fosse riuscito ad assorbire il sangue dell’antico Demone Gigante sarebbe riuscito ad affrontarlo?


Lin Ming non sapeva quanta forza avrebbe recuperato una volta che l’avesse fatto, ma durante questa situazione critica non poteva permettere che accadesse qualche imprevisto.


Senza tardare, Lin Ming attivò subito l’intento marziale Samsara. Prima non aveva intenzione di lottare contro il pechinese, se fosse stato tutto sotto controllo allora avrebbe potuto perfino dargli una parte del sangue dell’antico Demone Gigante, ma non poteva permettergli di divorarlo tutto!


Lin Ming stava per precipitarsi in avanti ma il pechinese fu ancora più veloce. Mosse la zampa attirando il sangue e sorrise diabolicamente mentre apriva la bocca, pronto ad inghiottirlo tutto. Ma in quel momento una luce cremisi sfrecciò dal petto del ragazzo!


<em>Woosh!</em>


La luce rossa avvolse il sangue dell’antico Demone Gigante ad una velocità incredibile per poi ritrarsi con la stessa rapidità inconcepibile!


Era tutto accaduto in un batter d’occhio; Lin Ming non aveva avuto il tempo di reagire.


<em>Kacha!</em>


Il pechinese morse l’aria e quasi si ruppe i denti. Il suo sorriso contento si congelò.


Lin Ming si fermò sul posto. Sentì un calore nel petto mentre la massa di sangue scavava nel suo corpo per poi essere assorbita dal Cubo Magico, che tremò un po’ di volte per poi calmarsi.


“C***o!”


Il pechinese si infuriò. Aveva consumato la sua forza dell’anima e aveva ottenuto con difficoltà il sangue dell’antico Demone Gigante. Voleva usare il sangue per nutrire la sua sua anima distrutta, ma non credeva che sarebbe svanito in un batter d’occhio!


“Ragazzino, ti ucciderò a morsi! Bau!”


Ululò come un lupo e poi cercò di mordere Lin Ming!


Il ragazzo era senza parole. L'improvviso movimento del Cubo Magico era stato sorprendente ma non era del tutto inaspettato. Dopotutto, dato che il sangue dell’antico Demone Gigante era capace di nutrire l’anima, il Cubo Magico naturalmente avrebbe combattuto per ottenerlo. Per quanto riguarda la lotta per l’Essenza di Sangue, il divario tra il pechinese e il Cubo Magico era abissale. Quando il Cubo Magico agiva, perfino il sangue di un Vero Drago sarebbe rabbrividito di paura!


Vedendo il pechinese avventarsi su di lui, Lin Ming fece circolare con calma la sua vera essenza. L’intento marziale Samsara aveva creato un enorme vortice nero nelle acque del suo mare spirituale. Allo stesso tempo le due Anime del Tuono scintillarono!


“Uh!”


Il pechinese si era lanciato sul ragazzo come un soffio di vento. Dato che non aveva un vero corpo, mordere Lin Ming era stata solo una finta. Se avesse voluto attaccare, poteva solo colpire il suo mare spirituale.


Tuttavia in un solo respiro di tempo risuonò un pietoso ululato, il pechinese fu respinto, aveva un’espressione addolorata.


Una collisione era estremamente pericolosa per un’anima. La difesa di Lin Ming era particolarmente potente; superava perfino quella di molti vecchi maestri al del Nucleo. Dopo che il pechinese si era precipitato su di lui, aveva finito per sostenere un po’ di ferite.


“C***o c***o c***o! Una tigre viene maltrattata da un cane! Mi irrita così tanto!” Il pechinese imprecò, il suo muso era arrossato per l’agitazione. Il mare spirituale di Lin Ming era molto potente e aveva anche due Anime del Tuono. Dato che non aveva un corpo era stato ridotto in uno stato miserabile.


“Aspetta che recuperi la mia forza… ti divorerò allora!” Il pechinese si sfregò la testa dolorante con una zampa e puntò l’altra verso Lin Ming mentre tremava per la rabbia.


Lin Ming rimase impassibile e disse con voce fredda:”Ti consiglio di non ricorrere ad altri trucchetti. Ci rimangono solo qualche decina di respiri di tempo. Se quei vecchi maestri della Distruzione tornassero, allora dovrò affrontarli, ma tu non sarai in una situazione migliore.
Cosa credi che faranno una volta che scopriranno il resto di una coscienza di un’antica creatura del Regno Divino? Cosa credi che ti farebbero?”


Mentre parlava, l’espressione del pechinese stava diventando sempre più scontenta:”Ragazzino puzzolente, stai minacciando me, un grande Saggio?”


“Ti sto solo ricordando di non dire altre assurdità o fare altri trucchetti, altrimenti siamo finiti.”


“Dannazione! Hai inghiottito il mio sangue del Demone Gigante!”


Lin Ming sogghignò:”Non sono stato io ma il Cubo Magico. Credevo che dato che eri un grande guerriero del Regno Divino avresti saputo dell’esistenza del Cubo Magico che ha assorbito la tua coscienza?”


Il pechinese sembrò ricordare qualcosa di terrificante. La sua espressione arrabbiata fu rimpiazzata subito da una smorfia terrorizzata.


“Cubo… Cubo Magico… cielo! Hai… inghiottito il Cubo Magico del Divino Cristallo?!” Balbettò il pechinese. Non sapeva perché era stato ridotto in sette o otto pezzi, ma ora capì cos'era accaduto!


“Tu… Tu…” Il pechinese aprì e chiuse la bocca, insicuro di cosa dire.


Lin Ming stava diventando impaziente:”Hai finito? Una volta che prenderemo la Fornace Universale del Sole divideremo i tesori con una proporzione 40-60. Tu 40, io 60!”


“Perché io 40 e tu 60?” Il pechinese era scontento:”Solo io so il metodo per prendere la fornace! Ci dev'essere almeno una divisione uguale!”


“Bene, allora li divideremo equamente.” Lin Ming accettò immediatamente. Non era pronto a discutere al riguardo.


Quando lo vide accettare così prontamente, il pechinese pensò che ci fosse qualcosa di strano.


Tuttavia era troppo tardi per lui per pensarci. Il cane continuò a pronunciare la formula. La Fornace si era rimpicciolita ancora di più.


Con pochi respiri di tempo, la gigantesca fornace si era ridotta a mezzo piede di altezza, poteva essere tenuta con una sola mano.


“Questa Fornace Universale del sole era conosciuta come la migliore fornace del continente Tianyan ed è anche un ottimo tesoro. Non deve essere riposta nell'anello spaziale può essere integrata direttamente nel proprio corpo. Naturalmente non posso prenderla visto che non ho un corpo. Umpf, consideralo un affare per ora, ragazzo. Lo terrai nel tuo, ma non essere così presuntuoso da pensare di potertela tenere!”


“Va bene!” Ora che Lin Ming era legato al pechinese, non pensava che avrebbe ricorso a qualche sporco trucco, così accettò prontamente.


Il pechinese mosse le zampe e con un sibilo la Fornace Universale del Sole volò nel corpo di Lin Ming.


Il ragazzo sentì del calore nel suo corpo, quando si esaminò, scoprì che il tesoro era apparso nel suo dantian dove stava girando lentamente.


Quando la vide volare, il pechinese gridò in modo strano con un’espressione piena di amarezza:”C***o! Pensavo che ci fosse qualcosa di strano; sono stato davvero ingannato!”


