---
title: Capitolo 508 - Fine della Strada
pubDate: 2025-12-15T08:37:10.230Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>Capitolo regolare</em>
<em> 9 Capitoli in coda, <strong>0/3</strong><strong>
da editare
</strong></em> <em> -Schadenfreude</em>


“Lin Ming!” Gli occhi di Lei Jingtian erano iniettati di sangue. Solo un momento fa tre Sigilli Bevitori di Sangue gli avevano trapassato la spalla sinistra causando una pioggia di sangue. Ogni volta che i sigilli riuscivano a colpire, potevano assorbire l’Essenza di Sangue del nemico.


“Vuoi davvero combattere contro di me fino all'ultimo sangue?!” Lei Jingtian mostrò uno sguardo feroce:”Anche se puoi battermi, dovrai comunque pagare un caro prezzo!”


Lin Ming non rispose, si limitò a menare un fendente con la sua alabarda. Quattordici Sigilli Bevitori di Sangue sfrecciarono nell'aria!


Guardandoli, Lei Jingtian rabbrividì:”Non mi costringere a bruciare la mia Essenza di Sangue!”


“Provaci!” Lo sguardo di Lin Ming era risoluto; lo avrebbe ucciso. Altrimenti il segreto di come aveva ottenuto la Radice Draconica del Nirvana sarebbe stato rivelato. Stavolta Lin Ming non avrebbe lasciato nessuno dei suoi nemici vivo.


“Bastardo!”


Lei Jingtian fece circolare la sua vera essenza fino al limite. Alla sua età, la vitalità del suo sangue era già diminuita, se avesse bruciato la sua Essenza di Sangue avrebbe influenzato la durata della sua vita. Non solo, la sua forza non sarebbe nemmeno aumentata così tanto anche se avesse bruciato la sua Essenza di Sangue.


Lin Ming invece aveva una vitalità formidabile e vibrante. Non solo, aveva completato la Tempra del Midollo, che ormai era denso come il mercurio e dorato. Aveva anche il sangue della scaglia inversa e quello dell’Antica Fenice a sostenerlo. Anche se avesse bruciato un po’ di Essenza di Sangue non sarebbe stato così importante.


“Lin Ming, fermo! Posso compensarti con un’Anima del Tuono di grado Earth media qualità!” Sotto questa potente pressione, Lei Jingtian iniziò ad implorare pietà.


Lin Ming sogghignò:”Anima del Tuono di grado Earth media qualità? Come potrebbe essere paragonata alla tua Luce Illusoria?”


“Tu!” Il vecchio ruggì con rabbia:”Scommetterò ogni mia risorsa a disposizione per ucciderti!”


Lei Jingtian avanzò cercando di infilzare il petto del suo nemico con la sua spada.


Lin Ming girò la Selvaggia Alabarda Sanguigna. I Sigilli Bevitori di Sangue si radunarono insieme:”Diventa una lama!”


L’alabarda sfrecciò in avanti mentre i sigilli bloccarono la Spada del Lampo.


“Uh?” Lei Jingtian si sentì come se avesse infilzato della pietra. Non poteva tirarla fuori o muoverla. Allo stesso tempo i Sigilli Bevitori di Sangue puntarono alla sua gola.


“Esplodete per me!”


Lei Jingtian gridò e uno scoppio di energia esplose da lui scagliando via la Selvaggia Alabarda Sanguigna. Colse questa opportunità per sferrare un attacco contro il petto di Lin Ming!


“Umpf!”


Di fronte a questo assalto, gli occhi di Lin Ming brillarono con una luce feroce. Non schivò, contrattaccò direttamente.


Dopo aver completato la Tempra del Midollo, la sua forza e la sua tenacia superavano di gran lunga quelle di un tesoro di grado Earth. Non temeva una battaglia d’attrito.


Il contrattacco improvviso del ragazzo sorprese Lei Jingtian. La spada di Lei Jingtian infilzò il petto di Lin Ming e allo stesso tempo la luce dell’alabarda avvolse Lei Jingtian.


“Tu!”


<em>Pah!</em>


La spada di Lei Jingtian penetrò facilmente attraverso la vera essenza protettiva del ragazzo, facendo schizzare un po’ di sangue nell'aria.


Ma allo stesso tempo anche l’alabarda ferì Lei Jingtian.


Il nucleo e il più grande punto debole di un praticante al del Nucleo era il suo dantian. Anche se Lei Jingtian era potente, non riuscì comunque a resistere all'attacco di Lin Ming. inoltre ogni volta che i Sigilli Bevitori di Sangue lo infilzavano avrebbero rubato un po’ della sua Essenza di Sangue.


Lei Jingtian ricevette altre ferite, barcollò e quasi cadde a terra.


“Ferirti gravemente per uccidere il tuo nemico, folle ragazzo, sei impazzito!”


“Ferirmi gravemente?” Sbuffò Lin Ming. Il colpo di Lei Jingtian era stato fermato dalla sua costola. Alla fine era solo una piccola ferita e non importava.


La sua forza era già formidabile, ora la sua resistenza aveva raggiunto un livello terrificante. La ferita sanguinò per diversi respiri di tempo e poi si fermò, iniziò perfino a rigenerarsi a vista d’occhio.


Quando lo notò, Lei Jingtian impallidì. La luce della spada aveva penetrato facilmente la vera essenza protettiva di Lin Ming ma non aveva fatto alcun grande danno? Era davvero il corpo di un essere umano?


Lei Jingtian si disperò. Non poteva continuare a combattere, né ritirarsi perché sarebbe stato risucchiato da quella strana tecnica. E in termini di potere difensivo era di gran lunga inferiore.


Era stato ferito diverse volte. Se avesse continuato così prima o poi si sarebbe stancato a morte.


“Lin Ming, mi hai costretto!” Lei Jingtian strinse i denti e bruciò la sua Essenza di Sangue.


“Finalmente ti sei arreso?” Gli occhi di Lin Ming erano pieni di disprezzo. Il vecchio aveva cercato di scappare e non aveva bruciato la sua Essenza di Sangue. Se avesse deciso di combattere seriamente fin dall'inizio, allora sarebbe stato problematico. Se non altro anche Lin Ming avrebbe dovuto bruciare la sua Essenza di Sangue per ucciderlo.


Ma ora il vecchio era stato ferito diverse volte ed era molto più debole rispetto a prima. Cosa più importante, la sua bestia da contratto era stata ferita e non poteva più combattere, facendo diminuire pesantemente tutta la forza delle sue mosse.


Era troppo tardi per bruciare la sua Essenza di Sangue.


Il fulmine brillò tra le sopracciglia di Lei Jingtian e la spada del Lampo iniziò ad emettere raggi di luce infuocata!


<em>Kacha!</em>


Un raggio viola cadde dal cielo precipitandosi sulla sua arma. Tutta l’energia Origin di tipo fulmine era sotto il controllo di Lei Jingtian.


“Soppressione del Fulmine Celeste!”


Una tempesta viola avvolse di nuovo Lin Ming!


Gli occhi del ragazzo brillarono con luce spietata. Infuse la sua determinazione e la sua forza nella Selvaggia Alabarda Sanguigna, accompagnato dai quattordici Sigilli Bevitori di Sangue. La sua alabarda avanzò distruggendo la tempesta!


<em>Cha cha cha!</em>


La vera essenza protettiva di Lin Ming si contorse e il sangue schizzò dalle sue ferite.


Allo stesso tempo i Sigilli Bevitori di Sangue si contorsero rapidamente. Il potere spiraleggiante era simile a quello di un ago di ferro che trapassava la tempesta, facendola a pezzi. Anche le leggi dello spazio-tempo dell’Arte dell’Alabarda erano integrate in questo attacco.


“Dannazione!”


Quando il vecchio vide il colpo inarrestabile di Lin Ming, ansimò per la paura. Provò a ritirarsi, ma in quell'istante accadde una scena incredibile. La Selvaggia Alabarda Sanguigna sembrò penetrare istantaneamente centinaia di piedi di spazio arrivando di fronte a lui.


“Cosa?”


Nel panico, Lei Jingtian non ebbe nemmeno il tempo di parare con la sua spada; poté usare solo il suo palmo per colpire l’alabarda.


Una luce sanguigna brillò mentre la sua mano veniva fatta a pezzi dai Sigilli Bevitori di Sangue. Allo stesso tempo Lei Jingtian sentì del freddo nella sua pancia. Guardò verso il basso incredulo.


Vide l’asta dell’alabarda affondare nel suo stomaco, aveva penetrato completamente il suo dantian…


Guardò Lin Ming di fronte a lui, sogghignava e il suo corpo era ricoperto di sangue.


“Tu…”


Lei Jingtian sputò un’enorme boccata di sangue mentre la sua forza diminuiva rapidamente. Non si sarebbe mai immaginato che sarebbe morto per mano di un ragazzo nemmeno ventenne.


“Ho detto che oggi ti avrei ucciso!”


Lin Ming estrasse la Selvaggia Alabarda Sanguigna facendo schizzare una fontana di sangue. Al tempo stesso il Fulmine Malvagio Nemesi del Sangue penetrò nel corpo di Lei Jingtian. Il petto del vecchio esplose emanando una nebbia di sangue. Tutta la sua vera essenza fu risucchiata dall’Anima del Tuono e si radunò nella mano di Lin Ming formando un nuovo Sigillo Bevitore di Sangue.


“Mi... rifiuto…” Lei Jingtian vide tutta la sua Essenza di Sangue prosciugata. Stese la mano cercando di riprenderla, ma prima ancora di riuscire a sollevarla, iniziò a penzolare, non poteva più muoverla. Il suo sguardo si spense e la sua forza vitale si estinse completamente...
                                


                                



