---
title: Capitolo 516 - Qing He
pubDate: 2025-12-15T08:37:10.231Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Roberto!</em>
<em>4 Capitoli in coda, <strong>0/3</strong><strong>
da editare
</strong></em> <em> -Schadenfreude</em>


Come mai era stata assegnata una bambina alla sua residenza?


Lin Ming guardò la ragazzina di 10 o 11 anni. Indossava pantaloni e aveva le maniche tirate su. C’erano rattoppi sui suoi abiti e portava un pesante catino di legno. La frangia che copriva la sua fronte era bagnata e il suo viso grazioso aveva il naso arricciato all’insu. Le sue labbra erano rotonde e le sue guance erano arrossate; sembrava una mela bagnata dalla rugiada del mattino. Dava un’impressione semplice e di freschezza.


Quando lo vide, la bambina ne fu sorpresa. Ma dopo un po’ sembrò capire cosa sta succedendo:”Sei il Lord 9566?”


“Lord?” Lin Ming scosse la testa:”Non sono un Lord. Vivi anche tu qui?”


“Sì! Il mio nome è Qing He e vivo qui con mia nonno. In futuro anche mia nonna si prenderà cura dei bisogni del signore.”


Mentre la ragazzina parlava, la tenda si aprì. Una vecchia di più di sessant’anni si sporse dall’entrata. Aveva i capelli bianchi e il suo viso era segnato dagli anni di duro lavoro. I suoi occhi erano un po’ appannati, ma mostravano una traccia di rispetto.


“Mio signore, la cena è quasi pronta. Buon appetito mio signore.”


La vecchia e sua nipote Qing He erano entrambe schiave, ma anche tra schiavi c’era una grande differenza di posizione. Per loro, Lin Ming era un praticante di arti marziali, quindi era una persona a cui doveva riferirsi come ‘Lord’.


Nella tribù dei Demoni Giganti, i praticanti di arti marziali al di sopra del Circolazione erano i principali produttori di ricchezza; radunare Cristalli di Sangue dipendeva da loro. Affinché potessero mettere più energie nel loro lavoro di estrazione, davano loro dei servi.


Questa nipote e nonna erano le serve assegnate a Lin Ming.


La tenda era quasi completamente vuota. Poteva essere descritta come incredibilmente povera. Al centro c’era un tavolo corto e su di esso c’erano vegetali, sottaceti e un piccolo piatto di carne stagionata. C’era anche una ciotola di riso fragrante.


Non poteva essere considerata una cena sontuosa, ma emanava un odore molto piacevole e ricco. Negli ultimi giorni Lin Ming era intrappolato nella prateria e aveva mangiato razioni secche fino ad intorpidirsi le labbra. Vedendo una cena del genere, prese un pezzo di carne stagionata con le bacchette e diede un morso apprezzando il profumo delizioso.


“Ottimo gusto!”


Lodò Lin Ming. In quanto praticante di arti marziali, il suo appetito era superiore a quello di una persona normale. Spazzolò via velocemente tutti i vegetali sul tavolo.


Dopo aver mangiato velocemente, il ragazzo guardò verso l’alto solo per vedere Qing He in un angolo della tenda che si mordicchiava le labbra fissando la carne stagionata sotto le sue bacchette.


Quando Qing He vide che Lin Ming la stava guardando, si fece prendere dal panico e chiese con un po’ di paura:”Il signore desidera bere un po’ d’acqua?”


“Non ho sete. Tu non hai ancora mangiato?”


“Ho mangiato. Abbiamo già mangiato prima.” La vecchia nonnina camminò accanto a Qing He e le fece cenno di versare dell’acqua a Lin Ming.


Il ragazzo sembrò intuire qualcosa. Posò i bastoncini e uscì dalla tenda. Era molto piccola e ci mise pochi passi per vedere ogni cosa all’interno. Non c’era molto mobilio all’interno. Sul fornello c’era una pentola e dietro c’era un serbatoio di riso. Lo raccolse e notò che era leggero.


Si girò e sollevò il coperchio della pentola. All’interno c’era un po’ di pappa d’avena e all’interno c’erano dei vegetali. Quasi tutti i chicchi di riso erano stati mangiati. Sembrava che fosse stata questa la cena della nonna e della sua nipote.


Vedendo questo, Lin Ming non sapeva che emozione stesse provando. Erano delle mortali e anche delle schiave. Era difficile immaginare quanto fosse difficile la loro vita in questa Tribù dei Demoni Giganti.


Per quanto riguarda il cibo di oggi, aveva mangiato gran parte delle loro razioni, specialmente quella fetta di carne stagionata… mentre ricordava il luccichio negli occhi di Qing He, Lin Ming si sentì un po’ in colpa.


In questa tribù uno schiavo mortale non aveva alcun diritto. Non era diverso da un animale da fattoria. Se fosse stato abbastanza sfortunato da avere un padrone malvagio, allora il suo fato sarebbe stato miserabile.


“Di solito mangiate questo?” Lin Ming posò il coperchio sulla pentola.


“Sì…” Qing He annuì in silenzio con gli occhi arrossati.


“E il bestiame e le pecore nel cortile sul retro?” Puntò verso l’esterno della tenda. Lì c’erano un po’ di animali da fattoria legati.


“Quello è il bestiame e le pecore della famiglia principale. Se le facciamo uscire ogni giorno, possiamo ottenere un po’ di riso.”


Lin Ming sospirò. Tirò fuori delle pietre di vera essenza dal suo anello spaziale e le ripose nel tavolo:”Qing He. Domani vai a comprare un po’ di pesci, anatra e galline. E compra un po’ più di riso anche.”


“Queste… non si possono usare.” Sussurrò Qing He. “Si possono usare solo cristalli di sangue per comprare le cose. Non si può usare altro. Non solo, siamo schiavi. Se usciamo a comprare qualcosa e mostrassimo i cristalli di sangue, allora potremmo essere derubati…”


Una pietra di sangue era la valuta fatta dalla qualità più bassa dei Cristalli di Sangue. 10.000 pietre di sangue equivalevano ad un Cristallo di Sangue. Le tribù dei Demoni Giganti non avevano regole per proteggere gli schiavi. Se uno schiavo fosse stato derubato, allora sarebbe stata una loro sfortuna. Potevano perfino venire uccisi. Finché il loro padrone fosse stato compensato, allora sarebbe stato tutto possibile.


Lin Ming si sentì a disagio. Mise da parte tutte le pietre di vera essenza e disse:”Vai a riposare, io andrò a coltivare…”


“Sì…”


La tenda era molto piccola. La nonna e la nipote lasciarono la tenda principale e si strinsero in una piccola tenda adiacente lasciando da solo Lin Ming. Il ragazzo si sedette su un letto, tirò fuori un po’ di pillole e le inghiottì. Iniziò a riparare i suoi meridiani un po’ alla volta direzionando la vera essenza per aiutare la rigenerazione del suo midollo. Se avesse continuato così per quattro o cinque giorni, allora si sarebbe ripreso pienamente.


Prima di allora, Lin Ming avrebbe potuto solo sopportare.


Per guarire, non dormì per l’intera notte.


Di mattino presto, proprio dopo l’alba, Lin Ming sentì il suono delle pentole che sferragliavano nella tenda vicino. Prima che passasse molto tempo, Qing He aprì le tende. Sporse la testolina e disse:”Mio signore, il cibo è pronto.”


Il pasto del mattino fu molto semplice. C’era un piatto di sottaceti e metà porzione di pappa d’avena. Visto che era arrivato, la pappa d’avena era molto più densa rispetto a ieri. Questo probabilmente era il motivo per cui Qing He stava mangiando con così tanto entusiasmo. Ripulì la scodella leccandone anche il fondo.


“Sono piena.” Disse Qing He. Pulì i piatti e andò sul retro per raggiungere il bestiame e le pecore:”Vado a fare pascolare gli animali.”


“Sta attenta.” La sollecitò la nonna mentre iniziava a raccogliere i piatti.


Vedendo questo, Lin Ming non disse nulla mentre finiva la pappa d’avena. Una ragazzina di 10 o 11 anni che doveva ancora crescere aveva solo pappa d’avena da mangiare. Non solo, doveva anche andare a fare pascolare le pecore. Questa era la vita di un normale essere umano…


In realtà c’era anche un po’ di carne di granchio che proveniva dal Mistico Regno della Divina Fenice nel suo anello spaziale. Solo che la carne richiedeva una temperatura troppo alta per cucinarla e l’energia era troppo ricca per un mortale. Oggi si era preparato a scambiare un po’ di pietre di vera essenza per una pietra di sangue per migliorare la vita della nonna e della nipote.


Ma in quel momento la porta della recinzione posteriore si aprì e arrivarono due Demoni Giganti alti dieci metri. Quando li vide, Qing He impallidì e arretrò stringendo i pugni al petto, ovviamente doveva avere molta paura di questi due Demoni Giganti.


“La terza moglie di Mo Da ha fatto nascere un bambino. Non dovete andare a fare pascolare il bestiame. Lo dobbiamo prendere.” Disse in tono piatto il Demone Gigante. Dato che la terza moglie di Mo Da aveva avuto un figlio, ci sarebbe stato un grande banchetto tra tre giorni, quindi quegli animali dovevano essere uccisi.


Dopo aver finito di parlare, l’altro Demone Gigante andò a radunare le bestie. C’erano due mucche e cinque pecore.


“Questo…” La nonna sentì un brutto presentimento. Se fosse riuscita a fare pascolare queste pecore e mucche per altri quindici giorni avrebbe potuto ottenere una borsa di riso. Se fossero state prese come avrebbe potuto ottenere del riso? “Lord, queste mucche e pecore…”


Il Demone Gigante stava radunando gli animali e non si disturbò a risponderle, ma poi notò Lin Ming. <em>’Uh? C’è un praticante di arti marziali qui?’</em>


Uno schiavo comune era povero e aveva pochi averi, ma un praticante di arti marziali era diverso. Questo tipo di persona aveva molte proprietà che poteva estorcergli.


“Uh? Mancano due pecore?” Disse all’improvviso il Demone Gigante.


La nonna impallidì:”Mio Lord, com’è possibile. Abbiamo ricevuto cinque pecore fin dall’inizio, come possono mancare…”


“Basta! Se ho detto che ne mancano due allora ne mancano due!” Il Demone Gigante cercò di spingere con rabbia la nonna. Era molto forte, se l’avesse colpita, probabilmente le avrebbe rotto qualche osso.


Tuttavia il braccio del Demone Gigante arrivò a metà strada prima di essere fermato. Lin Ming era apparso silenziosamente accanto alla vecchia.


“Ragazzo, sei piuttosto coraggioso!” Il Demone Gigante si arrabbiò e cercò di muovere la mano, ma non importava quanto cercasse di muoverla, sentì la mano bloccata.


“Basta assurdità. Quanto valgono due pecore, vi compenserò!” Lin Ming era accorto. Sapeva bene qual era l’obiettivo del Demone Gigante. Non aveva bisogno di discutere con loro. Si sarebbe ricordato ogni cosa che era successa oggi e dopo avrebbe riscosso tutti i loro debiti.


“Tira fuori dieci pietre di sangue!” Il Demone Gigante stese la mano.


“Tu…” Gli occhi di Qing He diventarono rossi per la rabbia e quasi scoppiò a piangere:”Dieci pietre di sangue sono sufficienti a comprare cinque mucche!”


Il Demone Gigante sogghignò, non gli importava delle parole di Qing He.


“Non ho pietre di sangue. Ho solo pietre di vera essenza.”


“Eheh 100 pietre di vera essenza fanno una pietra di sangue!” Una pietra di vera essenza non era di così grande aiuto per un Demone Gigante, quindi il tasso di cambio era molto basso.


“Darò 100 pietre di vera essenza, quindi lascia dietro le due pecore. Questa è l’ultima condizione che posso offrirti!” Mentre parlava, Lin Ming afferrò il braccio del Demone Gigante. Contrasse le dita ed emanò un’ondata di intento omicida.


Il Demone Gigante sussultò per il dolore. Le mani di Lin Ming erano come un paio di pinze di ferro. Dopotutto era solo un Soldato Demoniaco. Non appena Lin Ming lo premette, sentì un po’ di paura. Prese le pietre di vera essenza, lasciò le due pecore e se ne andò frettolosamente...


…..


A mezzogiorno, la nonna cucinò dell’agnello al vapore e della zuppa di carne di pecora. Il viso della piccola Qing He si arrossò e sorrise contenta.


“Fratellone, questo è per te.”


Mentre mangiava, Qing He avrebbe messo costantemente della carne di fronte a Lin Ming. Ogni volta avrebbe aspettato che mangiasse per poi chiedere:”È deliziosa?”


“Deliziosa.” Avrebbe detto Lin Ming con sincerità. Sospirò, carne da mangiare e un po’ di abiti erano sufficienti per rendere contento un comune mortale.


Dopo aver mangiato, Lin Ming si sedette a meditare per riprendersi. Doveva recuperare le forze il più velocemente possibile, quindi non poteva trascorrere tempo a cercare di comprendere le Leggi dello Spazio e del Tempo.


Così i giorni passarono lentamente. La Tribù dell’Ombra Verde non aveva ancora disposto una spedizione per andare ad estrarre Cristalli di Sangue. E quel giorno le ferite di Lin Ming e i suoi meridiani guarirono.


Nei suoi meridiani riconnessi, la vera essenza iniziò a scorrere felicemente. Un vortice di vera essenza si condensò nel suo dantian. Nelle sue ossa il suo midollo era spesso e brillante come brodo dorato...


Lin Ming strinse i pugni:”Tempo di riscuotere i miei debiti, ma prima devo assorbire la Luce Illusoria.”
                                


                                



