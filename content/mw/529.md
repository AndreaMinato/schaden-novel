---
title: Capitolo 529 - Pagoda del Cielo di Polaris
pubDate: 2025-12-15T08:37:10.233Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<strong><em>CAPITOLO SPONSORIZZATO ringraziamo Da Zangetsus'!</em></strong>
<em>29 Capitoli in coda, 0/3</em>
da editare
<em>-Schadenfreude</em>


<em>Nota Traduzione: Pagoda del Cielo di Polaris (“极星通天塔”) sarebbe “Pagoda che comunica/taglia/passa oltre il cielo di Polaris”.</em>


“Uh?”


Nel momento in cui il Tatuaggio si manifestò sul suo braccio, Lin Ming scoprì che un diavolo con un pugnale ricurvo lo stava guardando. I suoi occhi brillavano come se stesse considerando il ragazzo una sua preda. Accanto a lui c’erano molti altri diavoli.


La creatura ridacchiò e sorrise:”Oh, un nuovo arrivato ed è anche un essere umano. Sono i miei preferiti gli esseri umani. La coltivazione di questo novellino è solo nello Xiantian… eheh, è solo un ventenne. Dev'essere piuttosto saporito.”


Mentre parlava, gli altri diavoli attorno risero e fischiarono verso Lin Ming.


Una volta che il Gettone del Massacro si fosse attivato, si sarebbe fuso temporaneamente con il praticante di arti marziali aiutandolo a formare un Tatuaggio Demoniaco.


Se qualcuno fosse stato ucciso al di fuori dell’arena, allora la sua energia infernale non sarebbe passata al suo assassino. Così nessuno dei diavoli attaccarono Lin Ming.


Il ragazzo guardò il diavolo con il pugnale ricurvo. La creatura era particolarmente bassa. La maggior parte dei diavoli erano alti circa sei piedi, ma questo era alto cinque piedi e mezzo. Il suo viso era pieno di pieghe nere coperte da lunghi capelli. Chiunque lo avesse visto ne sarebbe stato disgustato.


Lin Ming non perse tempo con loro e andò direttamente all'arena.


All'entrata dell’arena c’erano sette o otto guardie. Erano di fronte a Lin Ming e lo bloccarono. “Per essere ammessi alla Pagoda del Cielo di Polaris bisogna pagare un Cristallo di Sangue di media qualità.”


Pagoda del Cielo di Polaris?


Il nome di questo campo di battaglia era piuttosto maestoso. Comunque ciò che era sconcertante era il costo per il passaggio. Bisognava dire che il costo della Pillola Sangue Divino nella città del Grande Sole era di 100 Cristalli di Sangue di media qualità, ma questo era sufficiente solo per ammettere cento individui all'arena; era davvero un grande dispendio di risorse.


Nonostante quelli che arrivavano a Polaris spesso fossero talenti dei loro Sect, si sarebbero comunque addolorati se fossero entrati e usciti di frequente dall'arena.


“Cristalli di Sangue di bassa qualità?” Chiese Lin Ming.


La guardia lo guardò con disprezzo e disse freddamente:”200 di bassa qualità!”


Un Cristallo di Sangue di media qualità sarebbe valso 100 Cristalli di Sangue di bassa qualità, ma questa guardia aveva aperto la sua boccaccia per alzare la cifra con tono indifferente. Ovviamente preferiva non prendere Cristalli di Sangue di bassa qualità.


Lin Ming rifletté per un momento e poi tirò fuori qualche Cristallo di Sangue dal suo anello spaziale. Non ne aveva ottenuti molti dalla Tribù dell’Ombra Verde e la loro qualità non era troppo alta. Dopo aver ucciso i sei grandi Anziani, aveva ottenuto diverse migliaia di Cristalli di Sangue, per i praticanti di arti marziali della Prateria Demoniaca della Nuvola, questa era una grande ricchezza. Tuttavia, una volta che era arrivato alla Steppa del Massacro, stava per esaurirla appena entrato. La differenza tra i praticanti di arti marziali da una regione all'altra era troppo grande.


Lin Ming tirò fuori 300 Cristalli di Sangue e li diede alla guardia, che li prese con impazienza e lo lasciò entrare.


“Stai facendo passare un mendicante come quello?” Chiese l’altra guardia.


“Eheh, dato che vuole morire, che faccia pure. Queste persone pensano sembra che quella Pagoda del Cielo sia un posto qualunque in cui possono andare ad avventurarsi. Capiranno di non essere nient’altro che insignificante fertilizzante dopo che entreranno.” Rispose con sdegno la guardia.


…


Mentre camminava nella sala principale dell’arena, Lin Ming sussultò quando vide le alte mura che circondavano l’area. Finalmente capì perché era chiamata Pagoda del Cielo, questa arena era a migliaia di piedi d’altezza. Era stata costruita su una rupe di 60-70 migliaia di piedi d’altezza. Inoltre la pagoda centrale era alta migliaia di piedi, era davvero degna del suo nome.


La Pagoda del Cielo era spessa in fondo e sottile sulla cima; era a forma di cono. I piani più alti erano nascosti da una foschia rossa nebulosa ed inquietante. Era una grande quantità di energia infernale condensata, visto che i piani più alti erano nascosti dall'energia infernale, era impossibile vedere quanto era alta la Pagoda del Cielo.


Lin Ming entrò nel primo piano. Scoprì che la struttura interna di questo campo di battaglia era molto più complessa di quanto avesse immaginato. Mentre passeggiava all'interno, vide una varietà di locali, ristoranti, locande e perfino bordelli.


Lin Ming aveva solo fatto alcuni passi e subito una prostituta vestita in modo vistoso gli fece l’occhiolino. C’erano molti prostituti umani ed elfi, alcuni di loro erano perfino praticanti di arti marziali. Il loro talento era troppo scarso e la loro coltivazione era troppo bassa. In tutta la loro vita non avrebbero ottenuto grandi risultati nella via delle arti marziali, ma facendo così se non altro avrebbero potuto ottenere un po’ di Cristalli di Sangue.


Lin Ming rimase impassibile quando delle prostitute umane ed elfiche lo sollecitarono, ma quando vide anche dei demoni gigante e dei diavoli fargli un occhiolino provocante, quasi inciampò. Gli si rivoltò lo stomaco, fortunatamente era molto saldo psicologicamente altrimenti avrebbe rischiato di vomitare.


Le prostitute della razza dei Demoni Giganti erano tutte più alte di Lin Ming di almeno una testa e i loro seni erano come due enormi balle di gomma che penzolavano dal loro petto. La loro pelle blu era truccata pesantemente. Era piuttosto nauseante. Non c’era bisogno di menzionare i diavoli. Erano bassi, i loro volti erano pieni di pieghe e la loro pelle era scura; non erano diversi da piccoli vecchi mostri.


Se Lin Ming avesse visto questi tipi di prostitute, allora sarebbe stato in grado di accettarlo con riluttanza. Dopotutto c’erano molti demoni giganti e diavoli qui e i loro canoni estetici potevano essere differenti.


Tuttavia… quando vide con i suoi occhi un elfo trascinare una prostituta demone gigante in una stanza, rimase senza parole.


“Un praticante di arti marziali elfo… i loro gusti dovrebbero…” Mormorò Lin Ming senza fiato. Si immaginava che la vita a Polaris dovesse essere troppo difficile. A causa dell’ostilità costante che riempiva l’aria e confondeva gli animi, costringeva gli altri a sfogare queste emozioni. Alcuni sarebbero stati spinti a fare cose anormali.


“Questa Pagoda del Cielo è troppo grande. Occupa un’area lunga diverse chilometri e c’è ogni sorta di struttura all'interno. Una volta che pago l’entrata, posso vivere qui finché voglio. Non c’è da meravigliarsi che ci siano poche persone fuori.”


Lin Ming arrivò all'arena del primo piano della Pagoda del Cielo. Aprì la porta e incontrò un’ondata di umidità e rumori.


Aveva visto un po’ di palchi di arti marziali prima. L’arena era al centro ed era circondata da degli spalti. Il pubblico sarebbe rimasto seduto educatamente ai loro posti e avrebbe potuto commentare la battaglia o anche fare il tifo, ma qui questo concetto era stato completamente sovvertito.


Erano davvero campi di sterminio. L’aria era soffocante e fanatica. Era piena di decine di migliaia di posti, tuttavia pochissimi stavano seduti. La maggior parte era in piedi ad urlare, ridere con volgarità o anche brandire le proprie armi.


C’era un’enorme quantità di persone di tutte le razze. C’erano demoni giganti, umani, elfi…


I praticanti di arti marziali demoni giganti erano già crudeli e brutali. Questa sorta di ambiente naturalmente si addiceva alla loro disposizione. Ululavano come pazzi e ruggivano come bestie impazzite.


In altre aree c’erano anche delle giovani elfe. La loro bellezza era tale da poter causare la caduta di una nazione; erano principesse delle fate che sembravano essere uscite da un libro, ma si erano tolte i loro mantelli mostrando la loro pelle seducente e i loro corpi sinuosi. Tenevano bicchieri di vino rosso nelle mani e sembrava che stesse colando sangue dagli angoli delle loro bocche. Era un’immagine stranamente bella.


Lin Ming vide perfino un demone gigante premere sotto di sé un'elfa mentre la battaglia sull'arena stava raggiungendo il culmine, ma quella donna sembrava si stesse godendo il momento mentre gridava senza ritegno.


Sul campo non c’erano solo praticanti di arti marziali, ma c’era un enorme quantità di bellissimi schiavi. Portavano bevande e indossavano pochi vestiti, non erano nemmeno sufficienti a coprire il loro posteriore. Distribuivano vino e acqua tra i palchi mentre sopportavano abusi e molestie dai praticanti di arti marziali.


Questa atmosfera dove l’alcool e i desideri sessuali si mischiavano insieme provocavano i nervi tesi dei presenti.


<em>Hong hong hong!</em>


Al centro del palco di arti marziali, un demone gigante stava attaccando temerariamente con un’ascia un essere umano robusto. Era alto nove piedi e le sue braccia erano spesse, ma in confronto al demone gigante era piuttosto piccolo e la sua forza era inferiore. Era stato già costretto ad arretrare dal demone gigante diverse volte e stava rischiando sempre di più.


“Uccidi! Uccidilo!”


“Uccidi! Uccidi! Uccidi!”


Un’atmosfera frenetica riempiva l’aria. Con la densità di energia infernale, unita al catalizzatore dell’alcol e delle perversioni, era facile per una persona perdere la ragione e impazzire.


“Muori! Muori! Ahah!” Il demone gigante ruggì. Diede un calcio all’umano facendolo cadere a terra e poi menò un fendente con la sua ascia.


<em>Crack!</em>


Gli troncò la spina dorsale e il suo cuore si aprì. Il praticante di arti marziali urlò miserabilmente mentre moriva!


“Sì!”


“Bella lotta!”


“Zha Na, sei troppo forte, troppo coraggioso!” Gridò un demone gigante femmina. Dalla sua espressione zelante, sembrava si stesse per precipitare sul palco a stuprare Zha Na.


Zha Na ovviamente era il demone gigante al centro del palco. Nel momento in cui uccise il praticante di arti marziali umano, una densa energia sanguinosa sfuggì dal suo cadavere. Una parte si dissipò, ma una grande parte di essa fu assorbita dal corpo di Zha Na.


Dopo aver assorbito questa energia infernale Zha Na si sentì come se avesse fumato una grande quantità di oppio. Si sentì benissimo e non poté trattenersi dall'ululare come un lupo.


“Ahah! Fantastico! Chi è il prossimo?!” Gridò Zha Na alla folla rumorosa nei palchi.


Un amico del praticante di arti marziali che era morto impazzì di rabbia al punto da strabuzzare gli occhi. Voleva scendere in campo e fare a pezzi Zha Na, ma si trattenne. Sapeva bene che non poteva rivaleggiare con lui, se avesse cercato di affrontarlo, allora sarebbe finito allo stesso modo.


“Tutti voi uominibestia e umani spazzatura, siete tutti codardi! Nessuno osa farsi avanti! Sbrigatevi a venire, così potrò gustarmi il vostro sangue delizioso! Per spazzatura come voi è già un onore morire per mano mia! Ahah!”


Zha Na rise con crudeltà. Anche tutti gli altri demoni giganti risero mentre godevano a ridicolizzare gli uominibestia e gli esseri umani. A Polaris solo i più forti sarebbero stati rispettati, altrimenti sarebbero stati destinati ad essere schiacciati ed uccisi da tutti gli altri.


Ma che fossero esseri umani o uominibestia, erano sinonimi di codardo.


“Ca**o, è troppo arrogante!” Un essere umano stava per farsi avanti, ma fu fermato dal suo amico:”Non essere così impulsivo. Ha già una serie di cinque vittorie. Nel primo piano della Pagoda del Cielo è uno dei più potenti. Ha appena ucciso tre praticanti di arti marziali umani un momento fa e due uominibestia sono morti sotto la sua ascia. Non siamo molto più forti di quelli che sono saliti sul palco. Se ci facessimo avanti, ci condanneremmo a morte da soli.”


“Ca**o!” Il praticante di arti marziali umano imprecò. Alla fine riuscì a trattenersi.


Lin Ming era accanto a questo umano e sentì chiaramente la conversazione.


“Quella persona ha appena detto che la forza di Zha Na è tra i migliori al primo piano. Così più salirò di piano e più coltivatori potenti troverò…” Mormorò Lin Ming. “Devo superare il primo piano non appena possibile. Devo andare ad un piano superiore così potrò affinare la mia forza.”
                                


                                



