---
title: Capitolo 538 - La Forza di un Demone a Quattro Ali
pubDate: 2025-12-15T08:37:10.234Z
tags:
    - mw
---


<strong><em>CAPITOLO SPONSORIZZATO ringraziamo Da Zangetsus'!</em></strong>
<em>132 Capitoli in coda, 0/5</em>
da editare
<em>-Schadenfreude</em>


<em>Bang!</em>


Rattonero si schiantò sul pavimento rompendo tutte le piastrelle sotto di lui. Metà del suo corpo era incastrato tra le pietre.


I centinaia di praticanti di arti marziali che lo videro rimasero esterrefatti. Credevano che Rattonero avrebbe vinto facilmente, ma il risultato era andato oltre le loro aspettative. Lin Ming aveva fatto affondare nel terreno l'avversario con un colpo.


Nonostante Rattonero fosse un codardo, in realtà era comunque un genio di un Sect di quinto livello di diavoli. Una volta che usava il suo Dominio della Distruzione dell'Anima, era quasi impossibile difendersi da lui. C'erano molti individui che vivevano da tempo nel secondo piano e che non erano disposti ad affrontare questa mossa. Non si sarebbero mai immaginati che un nuovo arrivato avrebbe potuto fare un contrattacco così sorprendente.


"Dannazione, com'è successo?!" Rattonero balzò dalle macerie. Il suo volto rugoso era ricoperto di sangue ed era un po' stordito.


In quel momento risuonò una trasmissione del suono del barbaro con il mantello nero:"Capo, stai bene?"


"Me**a, la forza di quel ragazzo è troppo anormale. Perfino un uomobestia è solo spazzatura in confronto a lui." Rispose con rabbia Rattonero attraverso una trasmissione di vera essenza.


Lin Ming in effetti era il più potente avversario contro cui avesse combattuto. Un mero ragazzo agli inizi dello Xiantian lo aveva spazzato via con un colpo. Se Rattonero non avesse usato l'essenza demoniaca per proteggersi il polso, allora questo colpo gli avrebbe rotto già la mano.


"Quel ragazzo... è rimasto ferito? Nonostante abbia respinto il mio colpo, il mio Dominio della Distruzione dell'Anima è entrato nel suo mare spirituale. Perfino un guerriero umano al del Nucleo avrebbe sofferto un po' di danni!" Chiese Rattonero al barbaro con il mantello nero mentre guardava in cagnesco Lin Ming. Quando era stato mandato via, non aveva notato nulla, ma ora che il ragazzo era fermo, non aveva capito che sorta di danno fosse riuscito a fare.


"Deve eccellere nella difesa contro gli attacchi spirituali. Non mi sembra ferito..." Mormorò il barbaro. dopo che Lin Ming aveva colpito Rattonero, era rimasto immobile sul palco. Non sembrava che il suo sguardo fosse vacuo o agitato.


Rattonero se l'era andata proprio a cercare stavolta!


Rattonero protestò internamente. Se si stava per troppo tempo sulla riva del fiume, prima o poi ci si sarebbe bagnati le scarpe. Rattonero continuava a scegliere nuovi arrivati e alla fine era capitato in questa situazione. Ma se non avesse scelto nuovi arrivati, sarebbe stato impossibile raggiungere una serie da venti. Sarebbe stato da tempo ucciso da altri.


Alla fine nella Pagoda del Cielo le persone parlavano con la loro forza.


Qui la forza era tutto.


Lin MIng strinse la Lancia della Cometa Viola e avanzò.


Quando fece il suo primo passo, tutti sussultarono. Questa andatura stabile dimostrava che Lin Ming non aveva alcun problema.


Rattonero non era considerato troppo forte nel secondo piano, ma questo non significava che fosse facile da battere. C'erano troppi veterani qui che non osavano affrontare i suoi attacchi spirituali, Lin Ming invece l'aveva fatto, era troppo anormale.


Rattonero fece una smorfia. Il combattimento ormai era arrivato al suo culmine. Non poteva permettersi di perdere qui. Una volta che avesse perso la sua serie da venti vittorie sarebbe finita. Non solo non avrebbe ottenuto punti massacro, ma avrebbe perso la maggior parte dell'energia infernale che aveva lottato per risparmiare negli ultimi tre anni.


Questo era un problema che non poteva permettersi di avere!


"Ragazzo, mi hai costretto!" Rattonero mostrò un'espressione feroce e tutte le pieghe del suo viso si curvarono.


"Combustione dell'anima - mare spirituale... apertura fino al limite!"


Gridò Rattonero. Tra i suoi occhi apparì una fessure oscura che brillava; sembrava un terzo occhio.


"Rattonero ha bruciato la sua anima. Sembra che abbia intenzione di mettercela tutta."


La Combustione dell'Anima era una tecnica unica per i praticanti di arti marziali che usavano gli attacchi spirituali e il suo costo era superiore a quello di quando si consumava l'Essenza di Sangue. Quando si bruciava l'Essenza di Sangue, si poteva pagare un caro prezzo per recuperarla con vari metodi, ma l'anima sarebbe stata molto più difficile da riparare; avrebbe creato una perdita permanente di forza dell'anima. L'unico modo per riprendersi era avere delle medicine che rigeneravano l'anima, ma erano non meno rare e preziose di piante come la Radice Draconica del Nirvana.


Dopo aver bruciato parte della sua forza dell'anima, l'aura di Rattonero iniziò ad aumentare. Il suo aspetto cambiò. Il suo viso rugoso divenne estremamente grottesco e due zanne brillarono agli angoli della sua bocca. I suoi occhi si iniettarono di sangue. Non sembrava diverso da un animale rabbioso.


"Tempesta Spirituale!"


Gridò come un pazzo Rattonero. Un terrificante vortice creò una tempesta. tutti i praticanti di arti marziali si ritirarono per evitare di essere coinvolti nell'attacco. Dopotutto non sarebbe stato uno scherzo se la loro anima fosse stata ferita.


"Che impressionante Tempesta Spirituale."


"Anche le onde d'urto sono terrificanti. Questa sensazione mi ricorda dei tempi in cui ero ancora un mortale. Mi sentivo come se fossi nel bel mezzo di una tempesta d'inverno senza vestiti."


C'erano molti che pensavano che Rattonero fosse debole, ma quando videro l'attacco spirituale tirannico impallidirono. Non poterono non chiedersi; se avessero dovuto affrontare questo attacco, avrebbero potuto resistere?


Le possibilità li facevano rabbrividire.


<em>Rumble rumble rumble!</em>


Una grande tempesta viola si precipitò su Lin Ming come una bestia selvaggia. Emanava ululati e grida terrificanti sembrava che l'intera arena fosse diventata un inferno Asura!


Lin Ming fu avvolto da questa tempesta e scomparì completamente all'interno.


Rattonero brandì le sue due sciabole corte e si precipitò in avanti. Dietro di lui era apparsa un'enorme ombra demoniaca con brillanti occhi rossi, fauci crudeli e una fila di denti affilati.


Ma mentre si stava avvicinando, la tempesta spirituale si divise in due all'improvviso. Una luce viola sfrecciò come una meteora squarciando il vuoto e colpendo Rattonero!


Dopo aver bruciato la sua anima, Rattonero non poteva più schivare. Tremò all'improvviso!


<em>Pu!</em>


Un buco sanguinoso era apparso sulla sua fronte. Questa luce viole aveva trapassato facilmente la sua testa!


Il resto della Tempesta Spirituale che Rattonero aveva mandato si schiantò su Lin Ming, ma lo superò come una gentile brezza che non lasciava il minimo impatto.


Fine dell'incontro.


<em>Thump!</em>


Rattonero si accasciò a terra, un fiume di sangue colò dalla sua fronte.


"Vittoria per Lin Ming!"


Dichiarò l'arbitro dopo una breve pausa. Il pubblico rimase in silenzio stordito.


Rattonero era stato ucciso con una sola mossa. Non era sorprendente. Dopotutto le capacità difensive di Lin Ming e le sue capacità di combattimento ravvicinato era incredibilmente deboli.


Ma non potevano immaginarsi come la terrificante la Tempesta Spirituale che Rattonero aveva rilasciato non avesse potuto ferire Lin Ming. Questo tipo non aveva un'anima? O era completamente immune agli attacchi spirituali?"


"Che questo ragazzo abbia un particolare fisico? La forza fisica dei diavoli e il loro corpo è più debole dei Demoni Giganti. In quanto a leggi e compatibilità con i concetti sono di gran lunga inferiori agli elfi. Perfino la loro percezione è inferiore agli umani, ma in quanto a forza dell'anima, non sono secondi a nessuno nel Sacro Continente dei Demoni. Questo Rattonero era specializzato in attacchi spirituali, come può essere finita così?"


"Non sottovalutarlo. Questo tipo, anche trascurando la sua difesa spirituale incredibile, ha comunque la forza di un Demone a Quattro Ali. Non c'è da meravigliarsi che abbia accettato la sfida di Rattonero.
Rattonero ha accumulato una grande quantità di energia infernale negli ultimi tre anni. Questo ragazzo ha ottenuto un bel guadagno."


Mentre i praticanti di arti marziali discutevano tra di loro, una grande porzione di energia infernale in Rattonero si era trasformata in flusso di calore che si riversò in Lin Ming.


<em>Oh!</em>


Dalla testa ai piedi, l'energia infernale invase il corpo di Lin Ming. Era il doppio rispetto a prima e diverse volte più concentrata. Nonostante Lin Ming avesse una disposizione naturalmente calma, il flusso di energia stimolò la sua impulsività. Sembrava che innumerevoli desideri nel suo corpo si stessero gonfiando rapidamente.


"Che energia infernale ricca"


Dopo che assorbì l'energia infernale guardò il Tatuaggio Demoniaco sul suo braccio. Vide che il primo piano si era formato completamente e si poteva vedere perfino un vago profilo di un secondo paio. Se avesse potuto ottenere la stessa quantità di energia infernale, allora il secondo paio di ali si sarebbe manifestato. In quel momento Lin Ming sarebbe diventato un Demone a Quattro Ali vero e proprio.


<em>'Con questa energia infernale posso praticare l'Arte della Grande Alabarda Sanguigna con il doppio dei risultati e metà dello sforzo.'</em>


Lin Ming fece un respiro profondo e calmò la sua mente agitata. Aprì le dita e una nebbia di sangue esplose dal cadavere di Rattonero. Si trasformò in un Sigillo Bevitore di Sangue che volò nel suo palmo.


Prese anche l'anello spaziale di Rattonero. Lin Ming non vedeva l'ora di vederne il contenuto; era molto curioso delle tecniche di coltivazione segrete della razza dei diavoli.


"Ha anche usato l'essenza di sangue per formare un sigillo di sangue. Il metodo di coltivazione di Lin Ming è abbastanza spietato."


"Lui e quell'elfo Lan Xing sono entrambe stelle nascenti nell'arena. Sono entrambi nuovi arrivati, hanno un grande talento e la forza di diventare un demone a quattro ali, ma Lin Ming è un po' più potente. Lan Xing si è isolato in allenamento per un anno dopo essere entrato nel secondo piano prima, mentre Lin Ming non si è nemmeno esercitato prima di arrivare qui! Questo è ancora più terrificante!"


.....


"Lin Ming sarebbe più forte di me? Eheh, interessante!" Dopo che Lan Xing aveva ottenuto la sua serie di tre vittorie, non se n'era andato dall'arena, invece era rimasto a guardare l'incontro dopo. Non era stato troppo ottimista sulle possibilità di Lin Ming, credeva che il ragazzo sarebbe morto per mano di Rattonero, il risultato l'aveva sorpreso.


"Mi hanno paragonato a lui. Credono che abbia passato un anno per arrivare al secondo piano per essere al livello di Lin Ming. Umpf, questi stolti non hanno mai capito che avevo già la forza di un Demone a Quattro Ali un anno fa. In tal caso allora il mio anno di allenamento non sarebbe stato solo uno spreco?"


Lan Xing sorrise e i suoi occhi brillarono di spirito combattivo.


Aveva deciso, avrebbe combattuto contro Lin Ming.


Ma ora il ragazzo aveva appena finito uno scontro. Non importava quanto fosse piccola la sua perdita di vera essenza, Lan Xing voleva sconfiggerlo in condizioni perfettamente alla pari, così che nessuno sarebbe riuscito a trovare scuse.


"La mia razza di elfi Imperatori hanno calpestato le ossa di innumerevoli geni per ascendere al trono di Imperatore. Anche io, Lan Xing, diventerò un Imperatore in futuro. Lin Ming, sarai uno dei miei trampolini di lancio!"


Lan Xing era un genio di un grande Sect di quinto livello di elfi. Normalmente parlando, un Sect di sesto livello era una Terra Sacra. Un Sect al picco del quinto livello era solo ad un passo dal raggiungere un grado del genere. Finché un guerriero di livello Imperatore fosse apparso, la setta sarebbe riuscito a fare l'ultimo passo e completare questa trasformazione.


L'obiettivo di Lan Xing era di diventare un Imperatore Impareggiabile. Così si era imbarcato in questo viaggio per ottenere esperienza. Puntava in alto, desiderava diventare il motivo per cui il suo Sect sarebbe diventato una Terra Sacra...
                                


                                



