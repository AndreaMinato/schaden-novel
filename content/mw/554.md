---
title: Capitolo 554 – Forza Sovrannaturale
pubDate: 2025-12-15T08:37:10.236Z
tags:
    - mw
---


<em>Capitolo regolare,</em>
<em>119 Capitoli in coda, 0/5</em>
da editare
<em>-Schadenfreude</em>


"Cosa? Stai scherzando?" Il praticante di arti marziali che se la stava spassando rimase scioccato. In un certo senso il fatto che a sfidare Xue Man fosse stato Lin Ming anziché la Strega Nera o Cane Pazzo era ancora più sbalorditivo!


I punti di forza della Strega Nera erano più o meno conosciuti, ma la forza di Lin Ming era un'enigma. se avesse potuto lottare contro Xue Man sarebbe stata un'impresa incredibile! Se fosse vero, allora non sarebbe solo un talento di livello Imperatore... ma anche uno tra i migliori di questa categoria!


"Tenete un posto per me! Arriverò subito!" Il praticante di arti marziali spinse via la sensuale elfa. La donna cadde di sedere e strillò mentre si sfregava la pelle per il dolore. Il praticante di arti marziali ignorò la rabbia civettuola dell'elfa mentre si vestiva velocemente e si precipitò verso l'arena.
Questa scena si ripeté in molti posti. C'erano guerrieri che non erano venuti solo per divertirsi, ma anche per vedere il potenziale nascosto di Xue Man e Lin Ming. Uno era la stella del secondo piano e l'altra era una nova in ascesa. Ottenere una comprensione migliore riguardo a loro e al secondo piano era solo di beneficio. In futuro se avessero incontrato qualche incidente al riguardo sarebbero stati più al sicuro.


L'arbitro rallentò intenzionalmente l'inizio dell'incontro per fare entrare un fiume di praticanti di arti marziali. Quelli già dentro non dovevano pagare per accedere, ma quelli arrivati dopo avrebbero dovuto pagare 80 Cristalli di Sangue.


Il pubblico continuò ad espandersi sempre di più. Xue Man guardò Lin Ming con uno sguardo affamato:"Eheh, ragazzino, hai coraggio, sei proprio bravo! Che peccato. Avevi un futuro e perfino la possibilità di diventare un guerriero di livello Imperatore..."


"Sai perché adoro uccidere i geni? Perché ogni volta che immagino questi futuri signori delle loro terre morire per mano mia, il mio sangue ribolle per l'estasi!"


Mentre parlava, una luce folle apparì sul volto sorridente di Xue Man.
Ma Lin Ming si limitò a guardarlo con calma indifferenza e disse:"Così stai dicendo che nella nostra battaglia non ci si potrà arrendere e la morte deciderà la vittoria e la sconfitta?"


"Vittoria e sconfitta? Eheh non sembri capire la gravità della situazione in cui sei. Quando cominceremo, sarà l'inizio del mio grande massacro!" Xue Man estrasse all'improvviso l'ascia e la schiantò a terra. Con un'esplosione, le crepe si estesero come una ragnatela. Anche lo strano pavimento dorato sotto le piastrelle fu strappato. Questo semplice movimento aveva creato un buco enorme nel terreno; la forza bruta di Xue Man era davvero sbalorditiva.


Lin Min diede un'occhiata al foro. Sollevò la lancia lentamente e disse:"Fammi vedere che sai fare!"


Non sapeva davvero quali fossero i limiti di Xue Man. In questo incontro non avrebbe sottovalutato il suo avversario.
"Eheh, come desideri! Spaccaterra!" Gridò Xue Man. Senza aspettare che l'arbitro annunciasse l'inizio dell'incontro, afferrò l'ascia con entrambe le mani e si precipitò verso Lin Ming!


La forza fisica di un barbaro non era assolutamente inferiore a quella di un demone gigante e la forza di Xue Man era quella di un grandissimo maestro. Mentre scattava in avanti, la sua potenza superava di gran lunga tutti gli sfidanti del secondo piano.


Mentre avanzava, tutte le piastrelle sotto i suoi piedi si spaccarono per la pressione. Scatenò un'aura soverchiante sembrava fosse un esercito inarrestabile. L'intero pubblico tremò per la paura.


Lin Ming fissò la carica di Xue Man e ricordò istintivamente la situazione nel disco da formazione che aveva visto. Quel maestro all'ottavo livello della Distruzione aveva fronteggiato una situazione simile. Quando il demone gigante quasi Imperatore si era precipitato su di lui, quell'esperto aveva scaraventato via il nemico con un solo colpo di spada!


Lin Ming ricordò perfettamente la traiettoria di quel colpo. In quell'istante ne fu ispirato. Non aprì la Forza del Dio Blasfemo, anzi affrontò direttamente Xue Man!


Il suo corpo portava il potenziale di un fiume in piena e di una montagna torreggiante!


Nessuno si sarebbe aspettato che il ragazzo avrebbe affrontato direttamente Xue Man! La Lancia della Cometa Viola era un'arma flessibile. L'asta era spessa come un braccio e lunga nove pollici e nove piedi. Questa lancia stava per incontrare l'impatto di un'ascia che pesava decine di migliaia di jin!


Non solo, Lin Ming era solo un essere umano. L'umanità non aveva mai primeggiato nello scontro frontale e nella pura forza...


Pazzia! Assoluta pazzia!


In quel momento tutti pensarono questo, tuttavia non poterono dire nulla in quell'attimo di secondo. La Lancia della Cometa Viola era come un drago viola che impattava nel mare, che incontrava senza pietà l'ascia enorme!


<em>Bang!</em>


La punta della lancia e la lama dell'ascia si scontrarono, le due completamente sproporzionate si colpirono con forza l'un l'altra. Ci fu un bagliore. La vera essenza e l'essenza demoniaca si contorsero formando un vortice di energia. Tutte le piastrelle attorno furono strappate completamente dal piano ed un'enorme quantità di frammenti di pietra schizzò via come frecce.


Tutti i praticante di arti marziali seduti nella prima fila furono travolti dall'onda d'urto di energia che si precipitò su di loro e fece ribollire il loro sangue. Non ebbero altra scelta se non attivare la propria vera essenza fino al limite e resistere a stento. Nessuna di queste persone era debole. Il motivo per cui erano state messe alle strette era perché l'ondata di energia era troppo intensa.


I frammenti di pietra furono ridotti in polvere. Lin Ming fu costretto ad arretrare un po' di passi, un po' di sangue si sollevò per arrivare nella sua gola, ma lo trattenne. Tuttavia in confronto, Xue Man era stato scaraventato all'indietro. La sua mano era rotta e le vene del suo braccio destro erano esplose schizzando sangue!


<em>Bang!</em>


Xue Man impattò pesantemente sul terreno. Si appoggiò sulla sua ascia mentre si chinava su un solo ginocchio. Le piastrelle sotto di lui erano esplose completamente!


Guardò il sangue che colava dalla sua mano destra e poi guardò Lin Ming. I suoi occhi iniziarono a riempirsi d'orrore, panico ed incredulità!


Per molti anni da quando era diventato famoso, era stato sconfitto, ma tra i suoi coetanei della giovane generazione non c'era mai stato nessuno che aveva potuto farlo arretrare usando la forza bruta. Nemmeno Xing Tian poteva farlo!


Ma oggi era stato spinto via da qualcuno non solo più giovane di lui, ma anche un mero umano! Come poteva essere possibile?!?!


Non era stato solo Xue Man a rimanerne scioccato. Tutti i praticanti di arti marziali presenti furono sconvolti e l'intera arena fu sommersa da un silenzio assordante. Questa battaglia in origine era stata bizzarra. Dopotutto pochi pensavano che Lin Ming potesse sconfiggere Xue Man. Il motivo di questo era che, un mese fa, il ragazzo aveva sconfitto facilmente Lan Xing.
Ma nessuno di loro si era immaginato che in una collisione frontale, Lin Ming avrebbe scagliato via Xue Man con la sua forza. Lin Ming aveva anche spaccato la mano del nemico e gli aveva fatto esplodere le vene. Il ragazzo invece era stato solo costretto ad arretrare un po' di passi.


Che sorta di strana forza ere questa? Era davvero un essere umano?
"Questo ragazzo Lin Ming, che abbia coltivato una formula di trasformazione del corpo?" Mormorò tra sé e sé l'arbitro vestito di nero. Aveva sentito dire che, nei tempi antichi, un tempo gli umani avevano allenato delle formule di trasformazione del corpo. Ma c'erano grandi differenze rispetto a quelle che coltivavano i demone gigante. Erano estremamente difficili da praticare. Uno doveva investire delle risorse decine di volte maggior e, in battaglia, sarebbe stato inferiore al Sistema di Accumulo dell'Essenza. Per questo le formule della trasformazione del corpo erano state giudicate deboli e lentamente erano state perse nel tempo.


"Non dovrebbe essere così. Senza menzionare che sono formule patetiche, ma sono anche straordinariamente difficili da praticare. E anche se l'avesse fatto, non dovrebbe avere una forza così sbalorditiva. Questo maledetto, che il suo talento sia davvero così oltraggioso? O forse ha mangiato qualche sorta di materiale celeste o tesoro?"


Non era solo l'arbitro vestito di nero a fare ipotesi del genere. Dopo un breve periodo di silenzio sbalordito, il pubblico iniziò a discutere della scena imprevista.


Lin Ming aveva respinto Xue Man. Non solo, la sua coltivazione e la sua età erano inferiori rispetto al nemico!


L'umanità era sempre stata in grado di contare solo su una velocità e una percezione leggermente migliori. Da quando erano diventati così potenti?


Sul palco di arti marziali, mentre sentiva questi praticanti di arti marziali discutere tra di loro, Xue Man iniziò a ribollire di vergogna e rabbia. Essere costretto ad indietreggiare da un essere umano era stata la più grande vergogna di tutta la sua vita!


"Ben fatto ragazzo! Sei riuscito a farmi infuriare... ora ti polverizzerò!"
                                


                                



