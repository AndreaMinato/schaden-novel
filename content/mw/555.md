---
title: Capitolo 555 – Il Potere di un Concetto
pubDate: 2025-12-15T08:37:10.236Z
tags:
    - mw
---


<strong><em>CAPITOLO SPONSORIZZATO ringraziamo MenD.!</em></strong>
<em>118 Capitoli in coda, 0/5</em>
da editare
<em>-Schadenfreude</em>


L'aura di Xue Man si scatenò dopo il suo grido. I suoi muscoli neri prima avevano una bella luce rossa, ma ora sembravano perdere sangue.


"Quella è la 'Divina Legge del Sangue Demoniaco'!"


Alcuni tra il pubblico riconobbero questa tecnica speciale. Xue Man proveniva da un grande Sect di Barbari di quinto livello. La'Divina Legge del Sangue Demoniaco' era un metodo di coltivazione di massimo livello. Una volta attivata, Xue Man sarebbe stato al massimo della sua forza.
"Xue Man si sta impegnando ora. Ha sottovalutato quel ragazzo una volta e ha sofferto per questo." Disse un demone gigante. Era uno degli spettatori che speravano che Lin Ming sarebbe stato ucciso.


"Idiota, non essere stupido. È vero che Xue Man non stava usando tutta la sua forza nell'ultimo attacco, ma anche quel ragazzo avrebbe potuto fare lo stesso!"


"Aspetta e vedrai. Questo è un vero combattimento tra guerrieri impareggiabili. Non ho proprio idea di cos'abbia coltivato quel ragazzo umano!"


Mentre stavano parlando, diverse persone sentirono un brivido. Sembrava che una corrente fredda fosse penetrata nelle loro ossa facendole raggelare.


"Uh?" Un praticante di arti marziali si girò e si irrigidì sul posto, aveva le parole bloccate in gola.


Vicino a lui era arrivato un demone gigante. Era torreggiante e aveva un enorme spadone alle sue spalle. Quando guardò l'arena, il demone gigante si incupì.


"Xing Tian!"


Nel secondo piano della Pagoda del Cielo, Xing Tian era come un re. Dopo che era scomparso, tutti si ammutolirono, temevano perfino di respirare.


Xing Tian era venuto ad assistere all'incontro!


Diversi praticanti di arti marziali di fronte a lui si spaventarono. Il demone gigante non era apparso nell'arena marziale da più di sei mesi.


Anche Xue Man notò che era arrivato. Questo gli fece fare una smorfia. Aveva garantito personalmente che avrebbe risolto il problema battendosi il petto, tuttavia ora Lin Ming l'aveva respinto con un solo colpo. Che orgoglio gli rimaneva?


"Ragazzo! Ti ucciderò!"


Gridò Xue Man ondeggiando la sua ascia mentre si precipitava verso Lin Ming. Stavolta non si stava trattenendo minimamente, avrebbe fatto a pezzi il ragazzo.


Lin Ming guardò Xue Man e fece un passo indietro. Le sue mani stringevano la lancia; non aveva alcuna intenzione di attivare la Forza del Dio Blasfemo.
Dopo essere arrivato negli stadi intermedi dello Xiantian, Lin Ming voleva testare i suoi limiti e non voleva esporre troppe abilità.


Dopo essersi concentrato su Xue Man e Xing Tian, Lin Ming aveva iniziato a scoprire che c'era qualcosa di insolito, come se qualcuno lo stesse osservando. Così, mantenere nascosta parte della sua forza sarebbe stato sempre d'aiuto.


L'enorme ascia diventò una gigantesca nuvole di energia demoniaca di sangue. Da lontano sembrava un mare cremisi in tempesta. Lin Ming fece un passo indietro all'improvviso e usò il 'Roc Dorato che Squarcia il Vuoto', la sua figura si disperse in numerose immagini residue.


Da quando aveva ottenuto una più profonda comprensione del Concetto di Vento e del Concetto di Spazio, il 'Roc Dorato che Squarcia il Vuoto' era arrivato al secondo strato. Ora usare questa tecnica era naturale come respirare.
"Stupido, smettila di lottare inutilmente! Di fronte al potere assoluto, tutte le tecniche diventano prive di significato. Spaccati per me!"


<em>Bang!</em>


La luce dell'ascia aumentò all'improvviso di velocità e ricoprì tutta l'arena marziale. In questo modo, non importava quanto fosse elegante o superba la tecnica di movimento di Lin Ming, non avrebbe potuto schivare.


<em>Chi chi chi!</em>


Le immagini residue di Lin Ming furono avvolte da questa nuvola di sangue per poi scomparire nel nulla, ma anche lui stesso fu raggiunto dal vortice di sangue. La luce dell'ascia impattò inesorabile sul corpo del ragazzo, erodendo la vera essenza protettiva del suo corpo.


Con il rumore di uno strappo, la vera essenza si ruppe. Gli abiti di Lin Ming si strapparono mentre un piccolo di sangue volò nell'aria.


A decine di piedi da questa tempesta, Lin Ming infilzò la Lancia della Cometa Viola nel terreno per fermarsi, ma a causa della forza di inerzia troppo grande, la sua arma tagliò il terreno creando fessure lunghe decine di piedi, quasi squarciando l'intera arena.


Quando il pubblico vide questa scena, iniziò a gridare. Nell'ultima mossa Lin Ming aveva ottenuto il vantaggio, ma ora Xue Man aveva capovolto la situazione. Se avesse continuato così, allora nessuno sapeva come sarebbe finita.


Xing Tian era in un angolo e la sua espressione stava iniziando a tendersi. Nonostante l'attacco di Xue Man avesse costretto ad arretrare di diverse decine di passi l'avversario, Lin Ming era stato solo lievemente ferito. Danni del genere non erano sufficiente per influenzare il suo potere combattivo.


"Questo maledetto, il suo corpo è fatto di ferro?" Xing Tian sapeva quanto era terrificante il colpo di Xue Man. Tutta la vera essenza di Lin Ming era stata strappata via e la nuvola di sangue era entrata in contatto con lui. Se fosse stato un normale praticante di arti marziali negli stadi intermedi dello Xiantian, allora tutto il suo corpo sarebbe stato ridotto in brandelli dopo essere stato colpito dalla luce dell'ascia. Ma Lin Ming aveva solo subito una lieve ferita superficiale!


Il ragazzo si asciugò il sangue che gli era colato dalle labbra. Dopo aver completato la Tempra del Midollo, il suo corpo era paragonabile ad un tesoro in quanto a robustezza. Inoltre aveva una capacità di rigenerazione anormale. Questa piccola ferita non era niente di che.


"L'attacco di Xue Man è incredibilmente potente, ma non contiene alcun Concetto, né lo usa per attaccare; gli manca l'anima. È ben lontano da un livello che dovrei temere. Solo che la sua essenza demoniaca è fin troppo densa. Se provassi a sconfiggerlo senza attivare la Forza del Dio Blasfemo, potrebbe essere un po' difficile..."


Lin Ming si girò e guardò Xing Tian. In quel momento capì che per qualche motivo sconosciuto, Xing Tian voleva ucciderlo. Xue Man era solo una pedina d'avanguardia che aveva mandato.


<em>'La mia essenza ha minacciato gli interessi dei demoni giganti o dei barbari?"</em>


<em>Lin Ming sogghignò. Non temeva il nemico, ma questo non significava che fosse abbastanza stupido da mostrare tutta la sua forza di fronte al nemico. Se l'avesse fatto, allora di fronte a lui non ci sarebbe stato Xue Man, ma un avversario molto più potente.</em>


<em>"Lin Ming! Muori!"


Xue Man si precipitò di nuovo in avanti. Ovunque andasse, il terreno sarebbe scoppiato mentre ondeggiava la sua ascia.


Le pupille di Lin Ming si rimpicciolirono ed entrò a contatto con il Seme del Dio Blasfemo toccandolo con la mente. Alla fine lo attivò.


Non c'era bisogno di usare tutta la vera essenza compressa. Doveva solo usarne il 30-40%. In questo modo la Forza del Dio Blasfemo sarebbe durata più a lungo.


Una lancia sfrecciò in avanti e della vera essenza azzurra divampò.


<em>Ding!</em>


L'arma colpì la lama dell'ascia. Il Divino Ago d'Acciaio Demoniaco creato dalle tre Anime del Tuono sfrecciò in avanti volando verso l'occhio di Xue Man!


"Umpf!"


Xue Man si ritirò all'improvviso e colpì con l'ascia l'Anima del Tuono. Non era un segreto questa mossa; il barbaro era già preparato.


<em>Kacha!</em>


Il Divino Ago d'Acciaio Demoniaco fu ridotto in pezzi. Una scarica rosso e viola sfrecciò violentemente verso Xue Man come un serpente velenoso.


"Fuori dai piedi!"


Gridò il barbaro. Mentre ruggiva, la sua voce si fuse con la vera essenza e si manifestò fisicamente. Era un attacco sonico. Era un metodo offensivo simile alla Fazione del Guqin della Valle dei Sette Misteri.


L'onda sonica e le scintille si scontrarono. La vera essenza si scatenò come un'onda anomala e l'energia iniziò a fondersi l'una all'altra. Durante questo impatto, diverse scie invisibili di luce penetrarono nell'onda sonora volando verso Xue Man.


<em>Bang!</em>


In quell'istante Xue Man tremò. Innumerevoli tuono devastanti risuonarono nelle sue orecchie mentre il suo mare spirituale veniva sottoposto all'assalto spirituale di Luce Illusoria.


Xue Man era riuscito a respingere il Fulmine del Drago del Fiume Viola e il Fulmine Malvagio Nemesi del Sangue con la sua onda sonica, ma non era riuscito a spazzare via l'invisibile Luce Illusoria.
"Dannazione!" Xue Man spalancò gli occhi iniettati di sangue.


Distruzione!


Riversò tutta la sua volontà e la sua forza in questo colpo. La Lancia della Cometa Viola sembrò trapassare lo spazio e apparire di fronte a Xue Man!


Visto che il suo mare spirituale era stato scosso, Xue Man era rimasto paralizzato. Anche così i suoi occhi brillarono di luce selvaggia mentre si mordeva la lingua costringendosi a destarsi. Tuttavia nel frattempo la Lancia della Cometa Viola lo aveva già raggiunto. Xue Man si era ripreso troppo tardi. Inoltre la sua ascia era inferiore ad agilità rispetto all'arma dell'avversario; non aveva più tempo di bloccarla!


"Ragazzo, scommetterò tutto ciò che ho contro di te!"


Gridò Xue Man e menò un fendente con la sua ascia. Voleva davvero portare con sé il suo avversario nella tomba!


Dato che non poteva schivare, doveva puntare tutto su questa mossa disperata e provare a costringere Lin Ming ad arretrare.


Quando vide questo movimento, il ragazzo fece una smorfia. Normalmente non gli importava di fare una battaglia d'attrito, scambiandosi ferite finché uno dei due combattenti fossero morti. Con la sua Tempra del Midollo al 100% e le sue capacità difensive terrificanti, sapeva che sarebbe stato lui a vincere in una situazione del genere. Ma al momento Xing Tian lo stava guardando, naturalmente Lin Ming non poteva mostrargli un punto debole!


Il ragazzo si ritirò. Dopo che scagliò la sua lancia, il percorso dell'arma sembrò attraversare un qualche strano cambiamento mentre si svolse una scena incredibile. In termini di lunghezza, la Lancia della Cometa Viola ovviamente era più corta della gigantesca ascia. Come dicono, un pollice più lungo, un pollice più forte. L'ascia sarebbe dovuta arrivare per prima al suo obiettivo.


Ma ciò che accadde fu l'opposto. Lin Ming schivò l'enorme ascia di Xue Man e allo stesso tempo la Lancia della Cometa Viola trapassò il petto del barbaro!


Il sangue schizzò e spuntò fuori un Sigillo Bevitore di Sangue. Xue Man tossì in modo soffocato e fu scagliato all'indietro.


Lin Ming invece era sfuggito all'attacco diretto ed era stato colpito solo dalla luce dell'ascia. La sua protezione di vera essenza era stata di nuovo distrutta e il suo sangue ribollì, ma lo trattenne velocemente.


"Cos'è successo?"


"Cos'è accaduto? Ovviamente Lin Ming non aveva colpito Xue Man prima di ritirarsi, come ha fatto a ferirlo?"


Quando vide cos'era successo sul palco, tutto il pubblico rimase scioccato. Quell'attacco di Lin Ming conteneva una sensazione davvero bizzarra e incongrua. In una situazione quasi impossibile il ragazzo aveva schivato l'attacco nemico mentre colpiva Xue Man trapassandolo e scaraventandolo all'indietro.


"È davvero il Concetto di Spazio! Questo maledetto!" Xing Tian mostrò un'espressione ancora più scontenta. Lin Ming aveva già mostrato le sue tecniche di lancia fuse con il Concetto di Spazio nella sua battaglia con Rattonero. Allora non molti si erano preoccupati al riguardo, ma ora il suo Concetto di Spazio era progredito di un altro passo.


Il Concetto di Spazio era un ideale elusivo e oscuro. C'erano innumerevoli elfi d'élite che non potevano percepirlo attraverso la meditazione non importava quanto ci provassero, ma Lin Ming, un mero ragazzo negli stadi intermedi dello Xiantian, era in grado di applicarlo perfettamente alla sua lancia.


<em>'Questo ragazzo cresce troppo velocemente! Se lo lascio fare prima o poi diventerà una catastrofe!'</em> Gli occhi di Xing Tian brillarono pieni di intento omicida.


Sul palco Xue Man si alzò barcollando. C'era un buco enorme nel suo petto da cui stava schizzando moltissimo sangue. Per un barbaro era una ferita a cui poteva sopravvivere a stento.


"Bastardo! Ti ucciderò!" Mentre parlava, Xue Man tossì sangue.


Lin Ming si accigliò:<em>'È davvero persistente. È un peccato che la mia comprensione del Concetto di Spazio sia insufficiente, altrimenti la mia lancia avrebbe potuto infilzarlo più a fondo e avrei potuto fare implodere i Sigilli Bevitori di Sangue dal suo corpo, allora sarebbe sicuramente morto!'</em>


</em><em></em>
                                


                                



