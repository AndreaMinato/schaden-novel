---
title: Capitolo 602 - Un'altra Uccisione
pubDate: 2025-12-15T08:37:10.243Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>77 Capitoli in coda, 0/5</em>
da editare
<em>-Schadenfreude</em>


Entrare nel Dominio della Sciabola senza difese?


Che scherzo!


Le sciabole di luce così terrificanti unite al Concetto di Annientamento avrebbero potuto distruggere ogni cosa. Generalmente la vera essenza protettiva di un praticante di arti marziali si sarebbe strappata come carta di fronte ad esse. Anche se la vera essenza di Lin Ming era densa, c'era un limite a ciò che poteva fare. Era impossibile per lui dipendere solo dalla sua vera essenza per bloccare questo attacco.


"Cosa sta facendo?"


"Sta facendo un altro passo avanti... vuole entrare nel Dominio della Sciabola!"


Nella sezione per gli ospiti speciali, Feng Shen aveva gli occhi incollati su Lin Ming. Aveva combattuto contro Maha una volta. Di fronte al Dominio di Maha aveva dovuto temporeggiare e distruggerlo lentamente tramite una battaglia d'attrito.


Ora la forza di Maha era aumentata di un altro livello e di conseguenza il suo Dominio era diventato più terrificante. Entrare nel Dominio della Sciabola sarebbe stato un suicidio perfino per un Grande Lord.


Anche Maha non era sicuro di cosa stava cercando di fare il suo avversario. Gli diede un'occhiataccia e attivò la sua essenza demoniaca fino al limite mentre diceva:"Se stai provando a fare qualche trucco, allora stai cercando di morire!"


<em>Ca!!</em>


Con un passo in avanti, le luci di sciabole di Maha iniziarono a sollevare raffiche di vento che avvolsero Lin Ming. "Non credo che potrai bloccare queste migliaia di luci di sciabola!"


Nel secondo in cui gli attacchi stavano per trapassare il suo corpo, il ragazzo accarezzò la sua Lancia della Cometa Viola mentre faceva un altro passo in avanti. La sua arma sfrecciò in avanti!


Nonostante sembrasse un attacco comune, all'improvviso accadde qualcosa di impossibile. Lin Ming sembrò trapassare lo spazio stesso e arrivò istantaneamente di fronte a Maha. Aveva ignorato completamente le luci di sciabola come se non esistessero nemmeno!


"Cosa?!?!"


Maha era scioccato!


Quando era stato nella Gabbia del Re, la tempesta spaziale che Lin Ming aveva affrontato era molte volte più terrificante e mortale del Dominio della Sciabola! Usando il potere dello spazio, aveva attraversato il vuoto all'istante.


Sole Inseguitore!


Lin Ming aprì il 100% della sua Forza del Dio Blasfemo, sferrando il suo colpo!


Una fiamma brillante bruciò mentre un sole in miniatura iniziò a brillare. Il marchio tra le sopracciglia di Lin Ming aveva iniziato ad emettere una luce radiosa.


Bruciando il sangue dell'Antica Fenice, il potere del Sole Inseguitore del ragazzo era aumentato fino al limite!


"Ahhhhh!"


Maha non aveva il tempo di pensare a come Lin Ming aveva superato le luci di sciabola ed era apparso di fronte a lui. Ululò ed usò tutte le sue forze per sferrare il suo colpo.


Tuttavia... mentre la sciabola piombava verso il basso, all'improvviso Maha sentì tutto rallentare. Le luci che danzavano a mezz'aria e perfino il colpo di Lin Ming sembrarono rallentare.


Ma quest'arma, nonostante fosse lenta, in realtà era impossibile per lui bloccare o schivare. Questo perché lui era diventato ancora più lento!


"No!!"


Maha si infuriò. L'essenza demoniaca eruppe come un vulcano e i vasi sanguigni sulle sue braccia iniziarono ad esplodere. Tuttavia, non importava quanta energia rilasciasse, non poteva liberarsi dalle catene del tempo! Poté solo fissare impotente la Lancia della Cometa Viola che si avventava sulla sua gola.


Il sangue schizzò!


<em>Woosh!</em>


Un momento dopo il ragazzo era già uscito dal suo dominio. Dietro di lui, Maha era rimasto fermo sul posto con uno sguardo spento, i suoi occhi si appannarono mentre il suo sangue schizzava.


Dopo aver ucciso Kai Yang, ora Lin Ming aveva ucciso Maha!


<em>Bang!</em>


La sciabola lunga sette piedi cadde sul pavimento di metallo, rompendolo ulteriormente. Il corpo alto e robusto di Maha perse ogni supporto e si accasciò a terra.


L'intero pubblico rimase sotto shock.


Si poteva dire che Lin Ming era riuscito ad uccidere Kai Yang perché la sua specialità era stata contrattaccata alla perfezione, ma ora si era appena svolta una battaglia in condizioni completamente alla pari!


Maha era il terzo tra i demoni sette stelle. Non solo, dopo essere entrato nella Strada dell'Imperatore, la sua forza era aumentata in modo incredibile. Come poteva essere morto in modo così miserabile?


Lin Ming era entrato solo nella Gabbia del Re, eppure i progressi che aveva fatto avevano superato di gran lunga quelli di Maha nella Strada dell'Imperatore. Che sorta di talento mostruoso era questo?!


Inoltre molti dei presenti non avevano capito, com'era morto Maha?


Cos'era successo?


Il Dominio della Sciabola di Maha era una tecnica sia offensiva che difensiva. Le sue capacità protettive erano specialmente potenti. Dato che questa abilità diventava sempre più potente, poteva essere considerata la difesa perfetta. Tuttavia Lin Ming era entrato nel suo campo di influenza e aveva trapassato quello spazio come se non fosse altro che aria.


Poi il suo colpo era sembrato molto ordinario e anche lento, ma per qualche motivo Maha non era riuscito ad usare la sua sciabola ed era stato ucciso da Lin Ming!


Se fosse stato un incontro normale, allora le persone avrebbero perfino pensato che Maha avesse finto e avesse perso apposta, ma questo erano una battaglia all'ultimo sangue, naturalmente era impossibile che avesse fatto una cosa del genere.


"Quelli erano i Concetti di Spazio e di Tempo..." Tra il pubblico, un praticante di arti marziali aveva riconosciuto la tecnica di Lin Ming.


"Troppo terrificante. Dopo aver raggiunto il pinnacolo della comprensione del Concetto di Spazio Tempo, Lin Ming ora riesce a teletrasportarsi?"


"Non era un teletrasporto. Era solo un'avanzata usando la Legge dello Spazio. Non capiamo questa legge, quindi ci è sembrata come un teletrasporto."


Spiegò un elfo. Aveva una comprensione un po' limitata dei Concetti di Spazio e Tempo. Nei tempi antichi si dicevano che quelle esistenze che avevano raggiunto i limiti del Concetto di Spazio, una volta che avevano toccato l'origini delle leggi dello spazio, potessero davvero teletrasportarsi lungo vaste distanze. Tuttavia questa abilità era citata solo negli antichi testi. Per loro era un obiettivo irraggiungibile, nemmeno l'Imperatore della Guerra delle Otto Distruzioni aveva la capacità di farlo.


"Ah! La differenza di talento è troppo grande! Ognuno di loro erano entrati nelle aree di allenamento, ma Maha si era allenato nella Strada dell'Imperatore mentre Lin Ming era rimasto nella Gabbia del Re. Se il ragazzo fosse entrato nella Strada dell'Imperatore in futuro, quanto sarebbe diventato forte allora?


I presenti non poterono trattenersi dal tremare pensandoci. Quando aveva ucciso Kai Yang e Maha, Lin Ming aveva spazzato via ogni opposizione con una forza assoluta. La Volontà Imperiale di Kai Yang e il Dominio della Sciabola di Maha erano completamente inutili contro Lin Ming.


In quel momento un praticante di arti marziali dalla voce profonda disse:"Non essere idiota, è impossibile che Lin Ming abbia la possibilità di entrare nella Strada dell'Imperatore. Come potrebbero i 12 Grandi Lord permetterglielo? Non sarebbe un suicidio per loro? Lin Ming riuscirebbe a farlo solo se giurasse lealtà alla Pagoda del Cielo."


Nessuno dei presenti era uno stolto. Avevano capito tutti che il Grande Lord Heian aveva cercato di uccidere Lin Ming.


"Questo dannato ragazzo, lasciarlo vivere sarebbe solo un disastro per la Steppa del Massacro; potrebbe essere perfino una catastrofe per i demoni giganti e i diavoli del Sacro Continente dei Demoni!" Al suo posto d'onore, il Grande Lord Heian si toccò l'anello con uno sguardo pieno di intento omicida.


Lin Ming e l'Imperatore della Guerra delle Otto Distruzioni erano troppo simili. Nella Gabbia del Re ognuno aveva esperienze diverse. La difficoltà e il tipo di barriera cambiavano a seconda della persona.


Tuttavia Lin Ming e l'Imperatore della Guerra delle Otto Distruzioni avevano entrambi compresi i Concetti di Spazio e di Tempo nella Gabbia del Re. Questa sorta di coincidenza aveva fatto provare paura al Grande Lord Heian.


I risultati dell'Imperatore della Guerra delle Otto Distruzioni per quanto riguarda i Concetti di Spazio e di Tempo erano incredibili e aveva anche raggiunto l'ottavo livello della Distruzione. A causa di questi fattori, nessun guerriero del suo stesso livello poteva nemmeno pensare di provocarlo.


Ora Lin Ming era in una situazione simile. Inoltre la cosa più terrificante era che il tempo per cui era rimasto nella Gabbia del Re era quasi il doppio rispetto a quello dell'Imperatore della Guerra delle Otto Distruzioni!


Se avesse lasciato che continuasse a migliorare, allora decine di anni dopo, a meno che non fosse morto, Lin Ming sarebbe diventato un guerriero di livello Imperatore.


E tra diversi secoli, sarebbe diventato impareggiabile in tutto il territorio.


Forse tra millenni sarebbe diventato il numero uno dell'intero Sacro Continente dei Demoni!


Quando sarebbe arrivato il momento, gli interessi dei demoni giganti e dei diavoli ne sarebbero stati gravemente danneggiati.


Sul palco, Lin Ming prese con calma l'anello spaziale di Maha. Allo stesso tempo l'energia infernale del cadavere si precipitò verso il ragazzo.


In quanto uno tra i primi tre in classifica tra i demoni sette stelle, si poteva immaginare quanto fosse abbondante la ricchezza dell'energia infernale di Maha. Quando metà di essa finì nel corpo di Lin Ming, il suo Tatuaggio Demoniaco raggiunse subito il picco delle otto ali!


Non era molto lontano dal formare dieci ali.


Raggiungere 10 ali era possibile, ma passare da 10 a 12 ali era un processo estremamente lungo ed arduo. Quando si arrivava a quel livello, il problema più grande sarebbe stato trovare un avversario. Per fare progressi, bisognava affrontare i Grandi Lord, ma quale Grande Lord avrebbe osato combattere?


Non solo, ma un demone a dodici ali era un grande tabù nella Steppa del Massacro. Questo perché una volta che questa persona fosse diventata un guerriero di livello imperatore, non sarebbe stata influenzata dalla mistica maledizione della Steppa del Massacro che uccideva tutti i coltivatori di livello Imperatore. Un demone a dodici ali poteva tornare nella Pagoda del Cielo quando voleva. Questo sarebbe stato un enorme fattore di instabilità!


Dopo aver ucciso Kai Yang e Maha, Lin Ming aveva ottenuto un Emblema delle Cento Vittorie e aveva guadagnato quasi 100 punti massacro, ma dopo aver raggiunto questo livello, gli emblemi, i punti massacro, nulla di tutto questo importava più.


Il prossimo... sarebbe stato il terzo e l'ultimo incontro.


Lin Ming contro Yan Chi!


Tutti puntarono gli occhi sul diavolo. Yan Chi sembrava sorprendentemente calmo.


Quando era entrato nella Gabbia del Re, Yan Chi aveva ottenuto il titolo di Asura di grado Earth.


Naturalmente paragonato a Lin Ming era stato completamente messo in ombra, ma in qualunque Sect di quinto livello del Sacro Continente dei Demoni sarebbe stato un risultato di prima classe!


Senza dubbio anche Yan Chi era un talento di livello Imperatore. Finché fosse riuscito a mantenere questo ritmo di crescita, molto probabilmente sarebbe diventato un guerriero di livello Imperatore in futuro.


I suoi passi erano leggeri, Yan Chi fluttuò nell'arena come una foglia d'autunno che cadeva. Senza un suono estrasse la sua arma dal suo anello spaziale. Era un tesoro di grado Earth di alta qualità nero.


Una volta brandita la sua spada, l'aura di Yan Chi cambiò all'improvviso. Era diventata immediatamente acuta, violenta ed agile!


Era vero che un diavolo era abile negli attacchi spirituali, ma sarebbe stato un errore fatale pensare che fossero forti solo in quel campo.


Yan Chi era un esempio di questo.


Era esperto negli attacchi spirituali e in quelli fisici.


"Davvero degno di Yan Chi. Di fronte a Lin Ming non ha mostrato il minimo panico!"


"Questo è il portamento di un vero maestro!"


"Non sottovalutare Yan Chi. Lin Ming è forte, ma la forza di Yan Chi è imperscrutabile. Nessuno sa quanto sia migliorato dopo essere stato nella Strada dell'Imperatore. Inoltre Lin Ming ha già combattuto due incontri. Nonostante sembra che abbia vinto facilmente, in realtà probabilmente ha consumato abbastanza energia."


I praticanti di arti marziali avevano riserve limitate di vera essenza. Quando si combatteva, normalmente si usavano mosse per sondare la forza dell'altro prima di sfoderare i propria attacchi finali. Non era strano che una tecnica marziale potente usasse il 10% della vera essenza. Per quanto riguarda la mossa finale, era normale che utilizzasse il 20-30% delle proprie riserve di energia.


Quindi, anche se uno avesse finito facilmente le proprie battaglie, avrebbe comunque consumato il 10-20% della propria vera essenza. Combattere due incontri consecutivi avrebbe lasciato con il 70-80% della propria vera essenza. A meno che non ci fosse un grande divario tra i combattenti, sarebbe stato difficile continuare a lottare.
                                


                                



