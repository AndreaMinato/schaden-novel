---
title: Capitolo 619 – La Scelta di Lin Ming
pubDate: 2025-12-15T08:37:10.245Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>62 Capitoli in coda, 0/5</em>
da editare
<em>-Schadenfreude</em>


Strada dell'Imperatore, mondo della volontà.


Il sangue pioveva dal cielo. La lancia di Lin Ming infilzò una tigre, ma anche il suo corpo fu squarciato dall'artiglio della bestia, la metà destra del suo corpo era stata quasi tranciata mentre pezzi della sua carne schizzavano ovunque.
Questa sorta di battaglia poteva essere definita incredibilmente tragica. Fortunatamente si stava tenendo nel mondo della volontà. Se fosse stata nel mondo reale, allora perfino Lin Ming avrebbe avuto bisogno di diversi mesi per guarire.


<em>Hoo.</em>


Lin Ming fu respinto dal mondo della volontà, sudore freddo gli colava lungo il volto e la schiena sia per la grande quantità di energia consumata sia per il dolore straziante che aveva sopportato.


In un combattimento nel mondo della volontà, si sentiva un dolore incredibile. Non appena l'anima fosse stata attaccata, ne sarebbe seguito un dolore agghiacciante. Anche se Lin Ming era molto determinato, era comunque difficile sopportare questo dolore per così tanti giorni.


"Uh?"


Quando Lin Ming uscì dal mondo della volontà, rimase scioccato quando vide la Strada dell'Imperatore di fronte a lui.


Il percorso originale che percorreva l'oscurità infinita si era diviso in due parti!


Di fronte a lui c'erano due Strade dell'Imperatore!


La prima era uguale a prima, c'erano delle luci che galleggiavano a fianco del percorso, mentre nell'altra c'erano delle tavole di pietra!


"Cos'è questo? Una prova? Un'illusione?"


"Non è una prova, né un'illusione. Per te è una possibilità, una scelta che puoi fare." Disse Moguang. "Hai già sconfitto la volontà di Gu Xiao molte volte. Gu Xiao è una guerriera di livello Imperatore che non è riuscita ancora a creare il suo spirito da battaglia; può essere considerata la peggiore tra i combattenti di livello Imperatore.
Dietro di lei ci sono le luci di guerrieri che hanno condensato il loro spirito da battaglia, inclusi Imperatori demoniaci di due o tre stelle. Non solo hanno formato i loro spiriti da battaglia, ma le leggi che hanno percepito hanno un livello altissimo, il picco che questi cosiddetti combattenti di livello Imperatore possono raggiungere. Sei rimasto bloccato qui per dieci giorni. La Strada dell'Imperatore probabilmente ha riconosciuto che per te è impossibile andare oltre, così ha creato un altro percorso per te. Questa è una scelta che puoi fare così non te ne andrai senza aver ottenuto nulla."


Moguang un tempo aveva seguito l'Imperatore Demoniaco nella Strada dell'Imperatore. Questa situazione era solo una sua ipotesi, ma probabilmente non si sbagliava.


"In altre parole... posso ridurre la difficoltà?"


Lin Ming si sentì un po' abbattuto. Fino a questo punto aveva incontrato potenti praticanti di arti marziali ovunque e non c'erano stati guerrieri con un talento superiore al suo, ma ora, mentre si trovava di fronte alla Strada dell'Imperatore, si era ridotto a questo punto.


Solo dieci giorni e gli era stata data la possibilità di ridurre la difficoltà.


Ovviamente era deluso.


"Eheh, ragazzo, non dovresti essere così triste. Dopo aver superato la Strada dell'Imperatore puoi diventare un guerriero di livello Imperatore. Che sorta di coltivazione hai? E vuoi ancora attraversare la Strada dell'Imperatore? Scordatelo! Se fosse accaduto allora non avresti potuto schiacciare il capo dei Grandi Lord Demone Assoluto o il capo della Regione Demoniaca del Mare del Sud? Ragazzo, nonostante la tua determinazione sia formidabile, la tua coltivazione è fin troppo bassa. In confronto alla volontà di un guerriero di livello Imperatore, il divario è troppo vasto. Comunque sono stato piacevolmente sorpreso quando hai ucciso il pitone, lo scorpione e la tigre che Gu Xiao ha creato!"


Quando Gu Xiao aveva formato il pitone, Moguang aveva sollecitato Lin Ming a lasciare il mondo della volontà. Credeva che il ragazzo sarebbe stato sconfitto, ma non si sarebbe mai immaginato che avrebbe vinto. Considerando la coltivazione di Lin Ming, era stato possibile solo perché era un genio mostruoso.


"La differenza è troppo grande in effetti." Lin Ming scosse la testa. Aveva combattuto la volontà di Gu Xiao per dieci giorni.


Tuttavia non aveva mai visto la vera forma della volontà di Gu Xiao. Tutte le volte che si era battuto con essa, Gu Xiao avrebbe mandato tre bestie feroci, un pitone, uno scorpione e una tigre. Dopo questi tre scontri, Lin Ming avrebbe consumato ogni briciolo della sua volontà.


"Lin Ming, ci sono molti Cristalli di Sangue di massima qualità nel tuo anello spaziale e anche due Divine Ossa Demoniache, vero? Le tue fondamenta sono molto solide. Se le userai, allora, insieme alla tempra della Strada dell'Imperatore, sarà molto facile per te avanzare al del Nucleo in breve tempo. Quando accadrà, potrai formare il tuo spirito da battaglia e sarà molto più facile rispetto ad adesso. Almeno dovresti poter sconfiggere la volontà di un normale guerriero di livello Imperatore."


La coltivazione aveva un effetto sulla determinazione. Più tenace era la volontà, più facile era formare uno spirito da battaglia. Lin Ming era molto determinato, ma la sua coltivazione non era alta e le informazioni che aveva a disposizione erano insufficienti. La volontà era facile da esaurire, ma formare uno spirito da battaglia era un'altra storia.


Lin Ming scosse la testa e disse:"Se mi concentro ad avanzare al del Nucleo, allora ci vorrà molto tempo per consolidare la mia coltivazione. Inoltre... l'eruzione dell'Antico Abisso Demoniaco finirà tra sei mesi o anche un anno, non ho tempo. Dopo che me ne andrò dalla Strada dell'Imperatore, non so cosa accadrà tra me e il Grande Lord Demone Assoluto. Devo approfittarmi di questa opportunità e provare a formare il mio spirito da battaglia il più presto possibile. Avrò anche dei vantaggi maggiori in futuro."


Lin Ming voleva formare il suo spirito da battaglia mentre era al picco dello Xiantian. Avrebbe avuto più possibilità di farlo crescere.


"Beh, ci sono molte persone che lo sanno, ma pochissimi possono farlo. Chi non vuole formare il suo spirito da battaglia il più presto possibile? Lo fai sembrare semplice come bere un bicchier d'acqua. La volontà non come un corpo. Una volta che viene ferita, è molto difficile da guarire. Se non puoi sopportare questa sofferenza, non solo non potrai formare il tuo spirito da battaglia, invece finirai con il causare un danno permanente alla tua volontà."


Moguang scosse la testa, non approvava la scelta di Lin Ming:"La Strada dell'Imperatore ti ha dato un'altra scelta. Questo secondo percorso è circondato da targhe di imperatori, è una via che punta ad aumentare la tua coltivazione e la tua forza. Se scegli questa strada, allora con il tuo talento non dovrebbe essere troppo difficile avanzare al del Nucleo. La tua potenza e le tue tecniche saranno potenziate. La prima strada punta solo a temprare la tua volontà. Se la percorri, allora la tua forza non aumenterà di molto. Se avrai successo, allora i vantaggi per la tua volontà saranno inestimabili, ma se verrai sconfitto, non solo questa scelta non ti sarà di beneficio, ma danneggerà invece la tua volontà. Pensaci bene prima di fare la tua scelta."


Lin Ming aveva capito.


Due strade. Una puntava al mondo della volontà e l'altra alla forza sul piano reale. Per i praticanti di arti marziali degli stadi inferiori, acquisire una maggiore potenza era molto più prezioso, questo valeva anche per Lin Ming.


Maha, Kai Yang e altri come loro, dopo essere stati sconfitti durante la prova della volontà, molto probabilmente si erano diretti lungo l'altro percorso per aumentare la propria coltivazione.


Lin Ming sapeva che se fosse andato nel secondo percorso, sarebbe diventato molto più potente. Tuttavia, se fosse rimasto nel primo percorso, avrebbe avuto benefici illimitati per la sua futura crescita.


Se avesse perso questa occasione, sarebbe stato molto difficile formare lo spirito da battaglia.


Poteva scordarsi di farlo durante lo stadio Xiantian. Se non poteva formarlo durante il del Nucleo, allora avrebbe dovuto aspettare fino allo stadio della Distruzione.


Nel continente Tianyan e nel Sacro Continente dei Demoni, formare uno spirito da battaglia durante gli stadi della Distruzione era un risultato di prima classe di cui essere orgogliosi, ma nel Regno Divino non era niente di che.


Lin Ming aveva grandi ambizioni. Se il suo punto di partenza fosse stato di gran lunga inferiore a quei geni del Regno Divino, allora come avrebbe potuto competere con loro in futuro?


"Non posso percorrerle entrambe?" Chiese comunque Lin Ming, ma senza troppa speranza.


"Bel tentativo amico. Puoi farlo se completi la Strada dell'Imperatore. Allora tutti i misteri della Strada dell'Imperatore si apriranno per te. Potrai affrontare i fuochi delle volontà, le targhe degli Imperatori e forse anche altre cose di cui non sono a conoscenza, ma... dopo aver percorso la Strada dell'Imperatore, diventerai un Imperatore Impareggiabile. Ora sarà assolutamente, assolutamente impossibile finire la Strada dell'Imperatore per te. Fai la tua scelta, perché una volta che la farai, l'altra via svanirà. Fai la tua scelta." Disse Moguang, queste parole fecero abbandonare ogni fantasia irrealistica a Lin Ming.


Il ragazzo fece un respiro profondo, esitò per un momento, e poi disse con fermezza:"Scelgo la strada della volontà!"


Moguang sembrava aver già previsto che Lin Ming avrebbe fatto questa scelta. Scosse la testa e disse pigramente:"Beh, buona fortuna. Ora andrò a fare un pisolino."


Dopo che era stato ferito, doveva trascorrere il 90% del giorno a dormire.


Lin Ming non perse più tempo con Moguang. Si sedette e iniziò a meditare. Prese un Cristallo di Sangue di massima qualità dal suo anello spaziale e iniziò ad assorbire lentamente la sua energia.


Lin Ming non lo sapeva, ma mentre stava facendo la sua scelta, nella Strada dell'Imperatore della Splendida Pagoda, una bellissima elfa stava facendo una scelta simile.


Questa giovane aveva lunghi capelli blu, anche i suoi occhi erano dello stesso colore. Il suo viso era adorabile e non aveva la minima imperfezione. Nelle guance sotto i suoi occhi c'erano delle scaglie blu, ma non rovinavano la sua bellezza, anzi le donavano un'aria di mistero e meraviglia.


Era il talento numero uno della Splendida Pagoda, Lan Xin. Proveniva da un Sect di elfi, la Terra Sacra dell'Argento Blu. Era arrivata allo stadio del Re Elfico ad una stella a 25 anni d'età, l'equivalente di un maestro agli inizi del del Nucleo. In effetti era anche superiore a questo livello.


Nonostante la sua coltivazione fosse più alta di quella di Lin Ming, in termini di volontà era di gran lunga inferiore. Non aveva potuto superare il mondo della volontà del quasi imperatore. Era rimasta bloccata per dodici giorni.


Nella Strada dell'Imperatore veniva concessa una certa quantità di tempo ad ogni sfidante, dodici giorni.


Se non poteva superare la strada della volontà durante questo periodo, allora significava solo che il suo talento nella coltivazione era scarso. In breve, se non avesse potuto superare la Strada dell'Imperatore completa allora sarebbe stato impossibile per lei diventare un guerriero di livello Imperatore qui.


Questo era uno dei misteri che Lan Xing non conosceva. Stava solo guardando con curiosità le targhe che circondavano la strada dell'Imperatore. Mentre le guardava, fu immediatamente attratta ad esse.


"Queste sono..."


Le tavole di pietra avevano ogni sorta di strana figura e diagramma incisi su di esse, ma quando guardava queste immagini, si sentì come se il suo spirito stesse cadendo all'interno, incapace di liberarsi.


"Che strana targa di pietra!"


Lan Xing esitò per un momento e poi avanzò verso la seconda Strada dell'Imperatore. Nel momento in cui lo fece, la prima via scomparì. Come la serie di luci che aveva superato, sparirono lentamente.


Lan Xing rimase disorientata. Ebbe la sensazione di aver fatto una scelta senza accorgersene. Dato che aveva scelto questa Strada dell'Imperatore, allora significava che aveva rinunciato alla via delle luci delle volontà-


Lan Xin provò un po' di rimpianto, ma se fosse tornata indietro, avrebbe comunque scelto questa via. Dopo essere rimasta nella strada della volontà per diversi giorni, la sua forza non era aumentata molto, ma il dolore straziante che aveva sperimentato la faceva ancora rabbrividire.
                                


                                



