---
title: Capitolo 630 – Catturare l'Osso Demoniaco
pubDate: 2025-12-15T08:37:10.247Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>51 Capitoli in coda, 0/5</em>
da editare
<em>-Schadenfreude</em>


Ad ogni passo che faceva, la nebbia attorno a Lin Ming aumentava in spessore. All'inizio sembrava una fascia sottile, ma dopo un po' di tempo si addensò al punto di diventare essenza.


Un'atmosfera opprimente si diffuse accompagnata da un'energia infernale vivida.


Lin Ming trattenne il più possibile la sua aura mentre teneva la mente in allerta e aspettava l'attacco a sorpresa dell'Osso Demoniaco del Sangue.


Alla fine era solo un Divino Osso Demoniaco di alto livello che aveva un po' di volontà dell'imperatore. Il solo attacco a disposizione che aveva era tramite la volontà.


"Prima fingi che non sei un suo nemico mentre trovò la posizione del suo corpo principale. Dovremo scavarlo in un solo colpo. Avremo una sola opportunità. Se falliremo questo spirito demoniaco si preparerà e sarà impossibile ingannarlo di nuovo."


Lin Ming annuì. Secondo Moguang, questo Osso Demoniaco trasformato di solito rimaneva a poche migliaia di piedi di profondità nel terreno, si sarebbe avvicinato alla superficie solo quando andava a caccia. Questa era anche la sola possibilità di catturarlo, altrimenti, in questo Antico Abisso Demoniaco dove il senso divino era soppresso e le capacità di nascondersi di questo Osso Demoniaco del Sangue , sarebbe stato impossibile trovarlo di nuovo.


Dopo aver percorso una decina di chilometri, la velocità di Lin Ming a volte aumentò altre volte diminuì. Alla fine sentì di nuovo quella dolce canzone.


"Sono sola... sono così sola... scendi giù e resta con me..."


Era come la canzone di una donna che aspettava il ritorno di suo marito. Lin Ming si fermò, i suoi occhi brillarono per un breve momento con luce fioca.


<em>È arrivato!</em>


Lin Ming si raggelò. Era molto più calmo rispetto a prima quando ascoltava questa canzone. Era molto facile accorgersi dell'attacco spirituale di questa melodia.


La vera funzione della canzone era di affascinare il cuore di un praticante di arti marziali e trascinare la sua coscienza nel mondo della volontà.


Se un praticante di arti marziali che non era mai entrato a contatto con il mondo della volontà, non avrebbe capito minimamente cosa gli stesse accadendo. Ne sarebbe rimasto solo stordito, i risultati di questo stato potevano essere immaginati.


Nel mondo della volontà, Lin Ming si trovava in una landa selvaggia e verde. Qui non c'era affatto alcun intento omicida, anzi sentiva un po' di brezza di primavera.


Questo paesaggio era...


Passare dai dintorni oscuri e mortalmente grigi dell'Antico Abisso Demoniaco a questa bellissima prateria era davvero disorientante.


In questo momento apparì una donna di fronte a lui. Indossava una lunga gonna color rosso e la sua figura era sottile e raffinata, il suo aspetto era simile ad una persona che Lin Ming aveva incontrato prima.


"Resta con me! Seguimi!"


Un gentile sussurro risuonò nelle orecchie di Lin Ming, facendolo sussultare. Questa donna... era Mu Qianyu!


Era una figura piena di vita, le sue espressioni corrispondevano completamente ai ricordi di Lin Ming.


In quell'istante il giovane quasi rischiò di cadere nell'illusione, ma si riprese velocemente.


"Questo Osso Demoniaco può farmi vedere la Qianyu nei miei ricordi. Può rievocare i miei ricordi per farmi cadere in un'illusione... è davvero un ottimo metodo!"


Lin Ming aveva sempre pensato che la sua volontà fosse ferma come l'acciaio, ma anche così si era quasi perso. Qualcun altro non avrebbe avuto la forza di resistere. Non c'era da meravigliarsi che quei due giovani fossero morti così facilmente. Una volta che la loro volontà fosse stata sconfitta, i loro corpi sarebbero diventati il cibo di questo Osso Demoniaco.


"Apprendista Junior Lin... finalmente ci rincontriamo..." Mu Qianyu sorrise dolcemente, la sua risata era gradevole come una pioggerellina primaverile. Il suo aspetto, i suoi modi e i suoi movimenti, sembrava proprio la vera Mu Qianyu.


Nonostante Lin Ming sapesse chiaramente che si trovava in un'illusione, si sentì vacillare. Erano passati quasi due anni e mezzo. Per tutto questo tempo si era preoccupato per l'Isola della Divina Fenice, per i suoi genitori e per Qin Xingxuan e Mu Qianyu.


In quel momento risuonò all'improvviso la voce di Moguang:"Lin Ming, l'ho trovato. Aspetta altri tre respiri di tempo e poi attacca con tutte le tue forze! Con il tuo spirito da battaglia non devi temerlo!"


Tre respiri di tempo...


Lin Ming alzò le sopracciglia, contava in silenzio mentre toccava il suo anello spaziale, la sua mente si stava connettendo alla Lancia della Cometa Viola.


"Apprendista Junior Lin, cosa stai facendo? Perché sento intento omicida provenire da te, vuoi... vuoi..." Questa 'Mu Qianyu' si coprì la bocca, i suoi occhi erano pieni di amarezza e tristezza.


Due respiri di tempo...


"Apprendista Junior Lin, vuoi farmi del male...?" 'Mu Qianyu' allungò una mano come se volesse toccare Lin Ming.


Un respiro di tempo...


Lin Ming fece un passo indietro evitando il suo tocco.


"Apprendista Junior Lin, tu..." Lo sguardo di Mu Qianyu era pieno di dolore.


Gli occhi di Lin Ming brillarono con profondo intento omicida. Con tono basso disse:"Hai fatto una cosa che non avresti mai dovuto fare. Ti sei trasformato in qualcuno di importante per me per uccidermi; come potrei lasciarti vivo!"


Brandì la Lancia della Cometa Viola. Nel suo mare spirituale, lo spirito da battaglia azzurro ululò fondendosi con la sua arma. Con un gesto, il fuoco e il fulmine sibilarono!


Il bellissimo volto di Mu Qianyu cambiò. La sua espressione splendida divenne orribile. Le sue mani divennero artigli ricoperti di pelo ed emise un grido roco dalla gola riempiendo l'aria di una melodia triste e desolata mentre afferrava Lin Ming.


"Umpf!"


Lin Ming sbuffò freddamente. Nel mondo della volontà, lo spirito da battaglia regnava sovrano!


<em>Crack!</em>


L'artiglio demoniaco fu trapassato dalla lancia di Lin Ming. La Lancia della Cometa Viola non perse il suo slancio e infilzò il petto del demone, che rivelò un intenso panico!


"Ora è il momento, non lasciarlo scappare!"


La mano di Lin Ming avanzò mentre gridava:"Sigillo!"


Il fulmine e il fuoco formarono una gabbia a mezz'aria sigillando il demone. Qui nel mondo della volontà Lin Ming poteva usare qualsiasi metodo che desiderava per sconfiggere il nemico finché la sua volontà fosse stata più potente.


L'Osso Demoniaco del Sangue di fronte a lui aveva solo un po' di volontà dell'imperatore; era ben lontano dal formare uno spirito da battaglia. Naturalmente non poteva rivaleggiare con Lin Ming.


"Un miglio di distanza davanti a te, a 300 piedi sottoterra, ecco dov'è!"


Moguang si approfittò del momento in cui l'Osso Demoniaco del Sangue era distratto per indicare accuratamente la posizione esatta del suo corpo principale.


"Trovato!"


Gli occhi di Lin Ming brillarono. Mentre l'anima dell'Osso Demoniaco del Sangue era ancora bloccata nel mondo della volontà, la sua coscienza aveva abbandonato la realtà. Tirò fuori la Lancia della Cometa Viola – Arcobaleno Penetrante!


Lin Ming attraversò subito un miglio. Un arcobaleno di fuoco e luce attraversò il vuoto mentre il terreno esplodeva all'improvviso. Decine di migliaia di jin di terra furono sollevate. Tutt'uno con la sua lancia, Lin Ming fu come un'unghia che si infilzava in una roccia, raggiunse immediatamente la posizione che aveva indicato Moguang!


Lì si diffuse un incantesimo di energia per diverse decine di piedi. E in esso c'era una perla cremisi un po' più piccola di un uovo di piccione che si nascondeva.


<em>Crack!</em>


Come poteva il fragile incantesimo difendersi dalla Lancia della Cometa Viola di Lin Ming? Nell'istante in cui arrivò, l'aveva già rotto!


L'Osso Demoniaco del Sangue si fece prendere dal panico. Attivò la sua energia per cercare di scappare nel terreno, ma come poteva Lin Ming lasciarglielo fare?


"Concetto di Spazio, sigillo!"


Lo spazio attorno all'Osso Demoniaco trasformato crollò istantaneamente formando una gabbia. Con la comprensione del Concetto di Spazio del giovane, creare una prigione stabile sarebbe stato impossibile, al massimo avrebbe potuto crearne una che sarebbe durata per diversi respiri di tempo, ma questo era sufficiente!


Mentre l'Osso Demoniaco era intrappolato, Lin Ming mosse le dita creando centinaia di sigilli che sfrecciarono in avanti. Questi simboli caddero tutti sull'Osso Demoniaco. Era una tecnica che si usava sulle Anime del Tuono e le Essenze di Fuoco. Era adatta anche a questa situazione!


"Ohhh!"


L'Osso Demoniaco trasformato emise un grido miserabile. vedere una piccola perla 


emettere un suono del genere era molto strano.


Lin Ming non ci badò. Le sue dita si mossero sempre più rapidamente mentre i simboli cadevano sull'Osso Demoniaco. Dopodiché schioccò le dita e sottili fili di fulmine circondarono l'Osso Demoniaco formando velocemente un bozzolo di energia attorno. Lin Ming non era tranquillo. Ripose un po' di potere di spazio attorno, poi tirò fuori una scatola di giada e ripose il bozzolo in esso.


Con così tanti strati protettivi, l'Osso Demoniaco non sarebbe riuscito a scappare nemmeno se avesse avuto le ali!


Moguang ridacchiò e disse:"Ben fatto. Ragazzo, sei davvero spietato. Pensavo che non avresti avuto più del 30% di possibilità di catturarlo, ma non avrei mai immaginato che saresti stato così deciso. L'Osso demoniaco del Sangue è stato catturato e non ha avuto nemmeno la possibilità di rispondere!"


Lin Ming sorrise lievemente:"Questo è anche grazie al fatto che l'hai trovato così presto."


Il giovane aveva sentito che la forza spirituale di Moguang si era recuperata di molto. Dopo essere avanzato allo stadio Xiantian, aveva sentito che la forza dell'anima di Moguang era inferiore alla sua. Tuttavia dopo tutti questi anni, la forza spirituale di Moguang aveva già superato la sua di molto. Lin Ming sapeva che non sarebbe riuscito a trovare la posizione dell'Osso Demoniaco del Sangue da solo.


Questa era l'abilità di un grande esperto del Regno Divino. Alla fine perfino un cammello magro era comunque più grande di un cavallo. Mentre il tempo passava e Moguang recuperava la forza dell'anima, il divario tra i due sarebbe solo cresciuto.


Lin Ming aveva appena coperto la scatola che Moguang disse:"Ragazzo, aspetta."


"Uh?"


"Lascia che me lo goda ora, eheheh!" Moguang sfregò le sue zampe con la lingua penzolante. La sua espressione non era diversa da un pervertito in una piscina piena di bellezze.


Vedendolo così, Lin Ming scoppiò a ridere.


"Ragazzo, perché stai ridendo? Non ti preoccupare, mi assicurerò di tenere la metà per te. Non ti imbroglierò minimamente."


Lin Ming tossì:"Non voglio mangiare i tuoi avanzi."


Dopo aver ottenuto con successo l'Osso Demoniaco del Sangue, il giovane era di ottimo umore. Sarebbe potuto avanzare al del Nucleo e migliorare il suo spirito da battaglia. Tuttavia questo posto non era adatto ad un isolamento a porte chiuse. Doveva trovare un posto relativamente sicuro per farlo.


Moguang disse scontento:"Cosa intendi con avanzi? Prima domerò lo spirito di questo piccolo osso e poi lo dividerò a metà. Dopo che tratterò questo tesoro sarà molto più facile per te da inghiottire. Non sarà come quella volta in cui hai dovuto inghiottire la Misteriosa Pillola Divina e soffrire così tanto!"


Lin Ming sorrise:"Va bene allora, ah... abbiamo appena fatto una battaglia intensa, non è un bene rimanere qui per troppo tempo. Prima andiamo."


Nell'Antico Abisso Demoniaco gli scontri avrebbero potuto risvegliare le creature malvagie che dormivano nelle profondità della terra. Se fosse spuntato qualche mostro più potente di lui, allora sarebbe stato spacciato.
                                


                                



