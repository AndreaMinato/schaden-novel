---
title: Capitolo 662 – Ti Condanno a Morte
pubDate: 2025-12-15T08:37:10.251Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>25 Capitoli in coda, 0/5</em>
da editare
<em>-Schadenfreude</em>


In quel momento il capo della Pagoda della Grande Ascia era caduto in un dilemma. Anche se si fosse coalizzato con il maestro di Polaris, non significava necessariamente che sarebbe riuscito a vincere. Tuttavia, se non l'avesse salvato, allora il sovrano della Steppa del massacro avrebbe addossato la colpa della morte di suo figlio a lui. Allora probabilmente lo avrebbe ucciso.


Mentre il maestro della Grande Ascia esitava, come poteva Lin Ming dare una possibilità al capo della Pagoda di Polaris di riprendersi? Lin Ming avanzò e ancora una volta sembrò teletrasportarsi di fronte al nemico, la sua lancia puntava dritto verso il suo cuore!


<em>Bang!</em>
Il maestro della Pagoda di Polaris arretrò, ferito ancora una volta. Prima non comprendeva il Concetto di Tempo di Lin Ming, ma ora che si era preparato, aveva subito meno danni. Tuttavia era stato comunque ferito, se avesse continuato così, prima o poi sarebbe stato sconfitto.


"Lin Ming, sono il figlio del sovrano della Steppa del Massacro! Se mi ucciderai, allora morirai con me!"


Gridò freneticamente il capo della Pagoda di Polaris. Dopo essere stato picchiato così miserabilmente, non ebbe altra scelta che rivelare la sua identità!


"Cosa? Il figlio del sovrano della Steppa del Massacro?"


Molti dei presenti non lo sapevano e ne furono sbalorditi. Il sovrano della Steppa del Massacro era il solo demone a dodici ali nell'intero territorio. Si diceva che la sua coltivazione fosse già avanzato al livello Imperatore!


Il maestro della Pagoda di Polaris era davvero il figlio del governatore della Steppa del Massacro?


Questa notizia era stata scioccante per tutti, ma Lin Ming non sembrò badarci. A che importava se fosse stato il figlio del sovrano della Steppa del Massacro? L'avrebbe comunque ucciso!


Un colpo dopo l'altro puntò verso i punti vitali del nemico. Lin Ming era determinato ad ucciderlo!


"Ahh!" Di fronte alla raffica di attacchi, il capo della Pagoda di Polaris non ebbe altra scelta se non usare la tecnica segreta del suo clan!


"Lin Ming, mi hai costretto a farlo! Rischierò cento anni di coltivazione per morire insieme a te!"


Il capo della Pagoda di Polaris si morse la punta della lingua e sputò del sangue brillante. Sulla cima della Spada Squarcia Cielo si accese una fiamma ardente!


Colpo della Distruzione del Cielo!


Arrivò un fendente. I vasi sanguigni delle braccia del guerriero si ruppero, il vuoto tremò e la terra iniziò a strapparsi creando delle fessure ampie dieci piedi ovunque!


Le pupille di Lin Ming si rimpicciolirono. Sopra la Lancia della Cometa Viola, il fulmine e il fuoco si intrecciarono.


Arcobaleno Penetrante!


<em>Bang!</em>


Durante l'intensa collisione, tutta l'energia nell'arco di poche centinaia di piedi dai due fu spazzata via creando uno spazio vuoto.


Il capo della Pagoda di Polaris fu scagliato via e anche Lin Ming fu spazzato all'indietro dall'impatto. Mentre veniva costretto ad arretrare, una strana energia si insinuò nel suo braccio destro come un serpente!


La Lancia della Cometa Viola era comunque un tesoro di un intero stadio inferiore alla Spada Squarcia Cielo. Dato che Lin Ming doveva separare una porzione del suo spirito da battaglia per proteggere la sua arma, non poteva mostrare a pieno il suo potere d'attacco.


<em>Chi!</em>


La manica del braccio di Lin Ming scoppiò all'improvviso. Volò all'indietro e il suo sangue iniziò a ribollire.


Il capo della Pagoda di Polaris era in condizioni ancora più misere. Si schiantò a terra facendo crollare il terreno sotto di sé e sollevando polvere e fumo.


Sentendo la Lancia della Cometa Viola tremare nelle sue mani, Lin Ming si accigliò. Per l'arma era difficile sopportare un impatto così intenso.


In quel momento Lin Ming sentì solo il fruscio di un vento di spada accanto. Si girò e vide che a 100 piedi di distanza, il Grande Lord Sangue di Fuoco aveva brandito una spada spessa e si stava precipitando verso di lui.


Vedendo questo, Lin Ming scosse la testa. Il Grande Lord era controllato dal sigillo dello schiavo, era senza speranza. La sola possibilità che aveva di salvarsi era che il capo della Pagoda di Polaris morisse. Tuttavia Sangue di Fuoco era il suo servo più leale, come poteva permettere che accadesse una cosa del genere?


Lo slanciò di Lin Ming aumentò, la sua essenza si scatenò!


Lo spirito da battaglia si fuse nella Lancia della Cometa Viola. Le fiamme brillanti percorsero l'asta dell'arma mentre le scariche elettriche crepitavano vicino alla punta, accecando tutti i presenti!


"Fulmine Inseguitore!"


Lin Ming aveva riversato il suo spirito da battaglia nella lancia fondendoci anche il Concetto di Spazio e di Tempo. Lin Ming era sicuro che, anche se Sangue di Fuoco non fosse morto, sarebbe stato comunque gravemente ferito.


Tuttavia non si aspettava che il Grande Lord avrebbe continuato a precipitarsi verso di lui senza avere intenzione di schivare!


<em>Puff!</em>


L'arma penetrò facilmente attraverso Sangue di Fuoco.


In quel momento una luce folle brillò nei suoi occhi. Si era avventato su Lin Ming anche se la sua arma lo trapassava e stava allungando le braccia verso di lui!


Il Grande Lord afferrò le spalle di Lin Ming, i suoi occhi erano rosso sangue:"Muori con me!" Sangue di Fuoco scatenò tutta la sua forza; voleva trattenere il giovane così che il capo della Pagoda di Polaris potesse colpirlo anche a costo di essere ucciso!


"Sei davvero senza speranze!"


Lo sguardo di Lin Ming si riempì di intento omicida. Alzando le braccia, scatenò tutta la sua potenza! Con degli scoppiettii, una foschia di sangue uscì dal corpo del Grande Lord Sangue di Fuoco!


"Ben fatto Sangue di Fuoco!"


Il capo della Pagoda di Polaris gridò e menò un fendente. Dalla sua posizione, era evidente che volesse tagliare Lin Ming insieme al Grande Lord Sangue di Fuoco!


"Che miserabile schiavo."


Trattenuto dal Grande Lord, Lin Ming non era riuscito a muoversi per breve tempo. Vedendo l'attacco in arrivo, Lin Ming rimase impassibile. Attivò il Roc Dorato che Squarcia il Vuoto e lo spazio attorno a lui si distorse all'improvviso.


Lin Ming era riuscito ad uscire dalla Gabbia del Re usando il Concetto di Spazio, figuriamoci dalle mani di Sangue di Fuoco.


Lo spazio si distorse e il Grande Lord perse la presa all'improvviso. Tuttavia in quel momento la spada del capo della Pagoda di Polaris era già piombata dall'alto!


<em>Puff!</em>


Una lama lo squarciò dalla testa a i piedi. Il Grande Lord era stato diviso in due!


Il sangue schizzò come una pioggia battente!


Lin Ming fluttuò verso il basso a 200 piedi di distanza, non gli era stato torto nemmeno un capello.


Tutti i praticanti di arti marziali rimasero scioccati. Avevano visto solo la luce attorno a Lin Ming distorcersi un po' e poi aveva usato qualche metodo sconosciuto per districarsi dalla presa di Sangue di Fuoco, apparendo a 200 piedi di distanza!


"Che magnifico uso del Concetto di Spazio!"


Duanmu Qun sospirò con emozione. Anche lui aveva avuto molte ispirazioni riguardo al Concetto di Spazio, ma non poteva arrivare al livello di Lin Ming.


"Dannazione!"


Dopo aver ucciso per sbaglio il suo schiavo, il capo della Pagoda di Polaris divenne di pessimo umore. Capì sempre di più che stava davvero rischiando di morire oggi!


In quel momento, dal corpo di Sangue di Fuoco iniziò ad uscire pura energia infernale. Metà di essa si dissipò e l'altra metà si divise in due, una parte volò verso Lin Ming e l'altra verso il capo della Pagoda di Polaris.


Il Grande Lord Sangue di Fuoco era morto per mano sia di Lin Ming che del capo di Polaris, quindi l'energia infernale si era diretta verso entrambi. Lin Ming aveva attaccato per primo, quindi aveva assorbito più energia infernale.


Due masse informi di energia infernale volarono in due direzione diverse. Con un ruggito, il fantasma delle dieci ali apparì dietro di loro ed inghiottì l'energia infernale.


Vedendo questo, tutti i praticanti di arti marziali rimasero sbigottiti. Il demone a dieci ali apparso dietro Lin Ming non era inferiore a quello del capo di Polaris!


Le dieci ali erano completamente distinte e stavano per formarsi un sesto paio di ali...


Era... il picco delle dieci ali!


Cielo!


Quando il Tatuaggio Demoniaco di Lin Ming era arrivato al picco delle dieci ali?


Tutti i presenti ne furono scossi e rabbrividirono. Un demone a dodici ali era un tabù per la Steppa del Massacro. Lin Ming era già al picco delle dieci ali. Che avesse intenzione di diventare un demone a dodici ali? Voleva rendersi nemica tutta la Steppa del Massacro?


Quanto era audace e sfrontato!


Zhuan Yu e il Grande Lord Cenere Nera impallidirono. Capirono finalmente quanto era folle Lin Ming. In confronto a questo pazzo, erano dei bambinetti che giocherellavano.


Anche l'espressione di Grande Ascia cambiò. Se Lin Ming avesse ucciso il capo di Polaris, sarebbe stato sufficiente per farlo diventare un demone a dodici ali? Se fosse accaduto, allora il sovrano della Steppa del Massacro avrebbe sfogato tutta la sua rabbia su di lui!


In quel momento risuonò un fruscio. Tutti si voltarono e videro un vecchio vestito di nero avvicinarsi volando.


Era l'organizzatore di questo viaggio nell'Antico Abisso Demoniaco!


"Anziano Xiao, mi aiuti!" Quando vide questo Anziano, il capo della Pagoda di Polaris si rallegrò. Nel suo momento più buio, aveva trovato un'ultima speranza e iniziò a chiedere aiuto con fervore.


Lin Ming alzò le sopracciglia... questo vecchio!


Sapeva che questo vecchio era un emissario supervisore del Divino Tempio del Massacro. Era responsabile solamente dell'apertura dell'Antico Abisso Demoniaco. Aveva detto che se il Tatuaggio Demoniaco di qualcuno avesse superato gli stadi intermedi delle dieci ali, allora avrebbe disperso personalmente un po' della sua energia infernale.


Un altro nemico era apparso!


Lin Ming accarezzò la sua lancia, la sua espressione era calma anche quando i suoi occhi brillavano con un intento omicida ardente.


"Lin Ming!" Quando l'Anziano vestito di nero lo raggiunse, arrivò appena in tempo per vedere il fantasma dalla dieci ali scomparire tornando nel corpo del giovane.


"Hai condensato in segreto il tuo Tatuaggio Demoniaco fino al picco delle dieci ali; quanti Grandi Lord hai ucciso durante questo viaggio nell'Antico Abisso Demoniaco? Ora hai anche attaccato un tuo superiore e ha commesso il crimine di aver ucciso un Grande Lord! Che voglia ottenere l'energia infernale del maestro di Polaris e diventare un demone a dodici ali, diventando il nemico dell'intera Steppa del Massacro?!"


"Hai fomentato ribellioni, assassinato un Grande Lord e hai fatto un massacro! Dati questi tre crimini, con questo ti condanno a morte!"


Mentre parlava, l'Anziano estrasse una lancia dal suo anello spaziale e la puntò verso il giovane.


"Condannarmi a morte? Ahahah..." Lin Ming ridacchiò. "Se vuoi uccidermi, allora perché dici così tante assurdità. Tutti sanno bene cosa mi ha fatto il capo della Paagoda di Polaris! Bene! Dato che vuoi giocare così tanto, allora unisciti pure al divertimento! Il mio Tatuaggio Demoniaco ha appena raggiunto il picco delle dieci ali. Anche se uccidessi il capo della Pagoda di Polaris, non sarebbe sufficiente per me per raggiungere le dodici ali, ma aggiungendo le tue patetiche vecchie ossa, potrebbe essere sufficiente!"


"Che giovane coraggioso! Stai per morire eppure rimani così arrogante! Grande Ascia!" Il vecchio vestito di nero chiamò il Maestro della Pagoda della Grande Ascia.


Il capo della Pagoda della Grande Ascia sembrava davvero turbato. All'inizio stava aspettando che il maestro della Pagoda di Polaris fosse ucciso da Lin Ming, in seguito aveva intenzione di fuggire dalla Steppa del Massacro per sfuggire alle ire del sovrano.


Ma non avrebbe mai pensato che in questo momento critico, l'Anziano Xiao sarebbe arrivato all'improvviso. Ora gli era impossibile nascondersi ulteriormente.


Comunque se i tre si fossero coalizzati, uccidere Lin Ming non sarebbe stato troppo difficile forse. D'altra parte, se non li avesse aiuti e Lin Ming avesse ucciso gli altri due, forse il giovane avrebbe tentato di ucciderlo se non avesse potuto ancora condensare il suo Tatuaggio Demoniaco a dodici ali.


Pensando a questo, Grande Ascia avanzò e arrivò accanto al vecchio vestito di nero, estraendo un'ascia bipenne dal suo anello spaziale.


Tre grandi maestri attaccarono simultaneamente Lin Ming.


I praticanti di arti marziali presenti deglutirono. Due capi di pagode e un supervisore del Divino Tempio del Massacro. Uno qualunque di loro era una figura notevole e sconvolgente della Steppa del Massacro. Ora tutti e tre avevano unito le forze per affrontare un mero giovane.


"Tre contro uno?" Lin Ming guardò il vecchio e sorrise in modo provocatorio:"Pensavo che fossi piuttosto potente e saresti riuscito ad affrontarmi da solo. Ma sembra che tu in realtà sia... mediocre."


"Umpf, non c'è bisogno di provocarmi. Fin dai tempi antichi, il vincitore è sempre stato l'eroe e il perdente il malvagio. Non è vergognoso usare tutta la propria forza. Ora, Lin Ming, preparati a morire!" L'Anziano vestito di nero rimase impassibile. Nell'Antico Abisso Demoniaco era impossibile raggiungere il mondo esterno. Potevano solo dipendere dalle forze che avevano qui per uccidere Lin Ming. Attaccando insieme, le possibilità di ucciderlo sarebbero state maggiori.
                                


                                



