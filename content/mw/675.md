---
title: Capitolo 675 – Xuan Yuqie fa la sua mossa
pubDate: 2025-12-15T08:37:10.253Z
tags:
    - mw
---


<strong><em>CAPITOLO SPONSORIZZATO, ringraziamo Marco!</em></strong>
<em>17 Capitoli in coda, 0/5</em>
da editare
<em>-Schadenfreude</em>


La Fornace Universale del Sole era un'arma di tipo fuoco e anche un'ottima strumento per raffinare. Era il migliore tesoro che l'Imperatore Demoniaco aveva lasciato prima di ascendere al Regno Divino.


"A che livello è?" Lin Ming ci aveva pensato da tempo, ma non l'aveva ancora chiesto a Moguang. Il giovane non aveva ancora visto un tesoro di grado Heaven di medio livello, quindi non sapeva proprio a che livello fosse questa oggetto.


Moguang disse:"La Fornace Universale del Sole non può essere davvero classificato come un tesoro normale, è un artefatto quasi al livello Saint. Sopra i tesori di grado Heaven di alta qualità ci sono gli artefatti di livello Saint. La Fornace Universale del Sole non corrisponde ai requisiti per essere un vero e proprio artefatto di livello Saint, quindi può essere considerata di grado inferiore. Se la usi per l'alchimia, potrà moltiplicare le tue possibilità di avere successo. Inoltre può aumentare il grado e il potere della tua Essenza di Fuoco."


Artefatto di livello Saint?


Questa non era la prima volta che ne sentiva parlare. Così a quanto pareva la Fornace Universale del Sole era un artefatto ad un passo dal livello Saint... sfortunatamente non poteva usare quel tesoro per colpire i suoi nemici. Al momento poteva essere considerata al massimo un'arma difensiva.


"Ragazzo, il vecchio vestito di nero che hai ucciso un po' di tempo fa ha un buon tesoro... un Fiore del Cuore Demoniaco. È stato piantato nel giardino medicinale dell'Isola della Divina Fenice. Torniamo indietro e prendiamolo. Insieme all'Erba Cadavere di 10.000 anni e quel frutto divino che hai ottenuto nell'Antico Abisso Demoniaco, riuscirai a diventare un granmaestro di alchimia con i materiali, formerai delle solide fondamenta per poter avanzare allo stadio delle Nove Stelle del Palazzo del Dao!"


Moguang aveva suggerito a Lin Ming di diventare un alchimista. Nonostante fosse piuttosto improvviso, dopo aver riflettuto un po', era davvero il solo modo per completare la via della trasformazione del corpo per Lin Ming.


Questo percorso, perfino nel Regno Divino, sarebbe stato considerato un metodo di coltivazione estremamente lussuoso. In confronto al sistema di accumulo dell'essenza, era molto più costoso.


Per completare la Tempra del Midollo, Lin Ming aveva dovuto usare un'intera Radice Draconica del Nirvana. Per aprire le Otto Porte Nascoste, aveva usato la Misteriosa Pillola Divina e il Divino Osso Demoniaco. Anche allora era riuscito ad avanzare per una fortunata coincidenza con il supporto del campo di forza demoniaco.


C'erano ancora sette delle otto porte nascoste da aprire!


Le prime dopo la Porta del Riposo non potevano essere considerate troppo difficili da aprire, ma in seguito, dalla quinta in poi, sarebbe stato estremamente arduo.


Se desiderava arrivare a quel punto, sarebbe stato impossibile senza materiali di massima qualità.


Era meglio raffinare in pillole dei medicinali del genere invece che inghiottirli direttamente, specialmente con delle iscrizioni medicinali.


Pensando a questo, Lin Ming divenne assorto. Sia le tecniche dell'alchimia che quelle di iscrizioni erano estremamente complesse e differenti. Se avesse voluto allenare entrambe fino al limite, allora avrebbe dovuto spendere una grande quantità di tempo anche se aveva ereditato i ricordi di supremi esperti.


Il tempo rappresentava potenziale. Se lo avesse sprecato, sarebbe stato come sprecare il suo talento...


Moguang notò l'esitazione di Lin Ming e ridacchiò:"Ragazzo, il tuo modo di pensare è sbagliato. Sia l'allenamento dell'alchimia che le iscrizioni possono aumentare di molto la tua forza dell'anima. Dopo aver raggiunto lo stadio Xiantian, la forza dell'anima diventa sempre più importante. Hai praticato le arti marziali fino ad ora e non ti sei ancora reso conto di quanto sono grandi i benefici nell'avere una potente forza dell'anima? Se non fosse stato per la tua potente forza dell'anima e il tuo intento marziale Samsara, come avresti potuto formare uno spirito da battaglia nello stadio Xiantian? Uno spirito da battaglia e una volontà possono essere completamente diversi dalla forza dell'anima, ma in realtà dipendono da essa. Non hai notato che il tuo spirito da battaglia è nascosto nel tuo mare spirituale?"


"E questi sono i benefici indiretti. Vedrai dei vantaggi notevoli una volta che diventerai un guerriero di livello Imperatore. Non importa quanto sarà potente il tuo corpo, se non hai un'anima sufficientemente potente a sostenerlo, allora i risultati che potrai ottenere saranno estremamente limitati! Se coltiverai solo il tuo dantian, prima o poi raggiungerai un ostacolo. Questo è il motivo per cui tutti i guerrieri del Regno Divino scelgono delle tecniche di supporto ausiliarie. Non sono usate solo per aiutare la coltivazione, ma anche per temprare la loro forza dell'anima!"


Lin Ming sussultò. Dopo aver riflettuto un po', in effetti si rese conto che era vero.


Da quando aveva ottenuto il Cubo Magico, Lin Ming ci era entrato cinque volte e aveva assorbito frammenti dell'anima di quattro diversi guerrieri del Regno Divino. La terza e la quarta volta aveva assorbito frammenti dell'anima dell'Imperatore Demoniaco. Comunque, dopo aver ottenuto questi frammenti, si era reso conto che questi tre guerrieri condividevano una caratteristica, allenavano una tecnica di supporto.


Il primo era un maestro di iscrizioni, il secondo di formazioni e l'ultimo si dedicava sia alle iscrizioni che all'alchimia.


L'Imperatore Demoniaco era un demone gigante, quindi non primeggiava in quanto a spirito. Questo probabilmente era il motivo per cui non aveva scelto una tecnica ausiliaria.


Come aveva detto Moguang, studiare queste abilità non sarebbe mai stato uno spreco di tempo.


Dedicarci impegno non sarebbe stato un errore. Ora che Lin Ming aveva ereditato questi frammenti dell'anima, sarebbe riuscito ad allenare queste tecniche molto più rapidamente. Non sfruttare un'opportunità fortunata del genere sarebbe stato da idioti.


Mentre ci pensava, Lin Ming rinsaldò la sua determinazione. Dopo che questo conflitto del Mare del Sud fosse terminato, avrebbe dedicato un po' di tempo per allenare le tecniche di iscrizione e di alchimia, spianando la strada per poter aprire le altre sette porte nascoste.


Dopo aver sigillato i ricordi nella sua mente, Lin Ming iniziò a studiare gli altri.


Nel frammento dello spirito c'erano davvero troppe informazioni. A parte le tecniche di iscrizione e di alchimia, aveva trovato un'enorme quantità di metodi di coltivazione.


Tra di essi, ne scoprì uno riguardante gli alchimisti del Regno Divino: la 'Legge del Dio del Fuoco'.


Dopo averla esaminata, Lin Ming concluse che la versione completa di questa tecnica sarebbe stata molto più potente dei primi otto strati delle 'Divine Cronache Proibite dell'Uccello Vermiglio', ma di gran lunga inferiore alle cronache complete.


Questi due metodi di coltivazione erano entrambi di tipo fuoco. Sembrava ridondante allenare entrambi, Lin Ming invece ne era contento. In futuro gli avrebbe dato una grande quantità di ispirazioni. Una volta che avesse compreso entrambi sarebbe riuscito a combinarli, fondendo questi due metodi e formando una tecnica ancora più potente.


Questo alchimista del Regno Divino aveva ottenuto una comprensione incredibile del Concetto di Fuoco. Lin Ming poteva solo sospirare d'ammirazione. Qualcosa come un Concetto poteva essere solo compreso e non spiegato. Anche se Lin Ming avesse ereditato direttamente questi ricordi, sarebbe stato comunque impossibile avanzare di colpo di livello di comprensione. Comunque in futuro questo gli avrebbe permesso di trovare il modo di farlo molto più facilmente.


.....


Quando Lin Ming entrò nella grande formazione di protezione del Mistico regno della Divina Fenice e aveva iniziato ad assorbire il frammento dell'anima, le notizie del suo ritorno nella Regione dell'Orizzonte Sud avevano già iniziato a diffondersi...


C'erano fin troppi praticanti di arti marziali della Regione Demoniaca del Mare del Sud nell'Isola della Divina Fenice. Non importava quanti ne uccidessero, alcuni sarebbero riusciti sempre a scappare. Naturalmente queste persone avrebbero passato la notizia del ritorno di Lin Ming. Tuttavia tutto questo era stato permesso dal giovane. Lo aveva fatto per un motivo: voleva usare questo metodo per informare Mu Qianyu che era tornato!


Il primo a ricevere questa notizia fu il quartier generale della Regione Demoniaca del Mare del Sud!


In quel momento Xuan Wuji era andato in isolamento per arrivare al quarto stadio della Distruzione.


Dopo che un praticante di arti marziali raggiungeva il primo stadio della Distruzione, ogni avanzamento sarebbe stato una prova letale. Avrebbe avuto successo o sarebbe perito, non c'era altra scelta.


In quel momento l'intero corpo di Xuan Wuji e il suo nucleo si stavano riformando. Non poteva essere assolutamente disturbato, quindi non importava quanto sarebbe stato importante il messaggio, non sarebbe stato informato.


La persona al comando della Regione Demoniaca del Mare del Sud era Xuan Yuqie.


Durante la guerra del Mare del Sud, Xuan Yuqie era apparsa in pubblico molto più spesso rispetto a Xuan Wuji. Dopo così tante battaglie, Xuan Wuji non aveva più bisogno di guidare personalmente la setta; era sufficiente che Xuan Yuqie facesse da leader.


Durante questi due anni e mezzo, il fascino e la bellezza di Xuan Wuji erano diventati famosi. Molti guerrieri del Mare del Sud la desideravano e al tempo stesso erano terrorizzati da lei.


In quel momento, nel Grande Palazzo Demoniaco della Regione Demoniaca del Mare del Sud, Xuan Yuqie portava un lussuoso abito nero. Il suo colletto intarsiato di pietra nera rivelava il suo corpo sinuoso e una gran parte del suo seno bianco. Il suo vestito rivelava anche le sue cosce bianche dalle forme perfette e accentuavano il profilo del suo posteriore. Tutto questo era sufficiente per riempire di desiderio.


Era impossibile trovare le cicatrici e le tracce del tempo. Sembrava una bellissima donna attraente di circa venti-trent'anni.


Tuttavia, di fronte a lei, gli Anziani della Regione Demoniaca del Mare del Sud non osavano minimamente mancarle di rispetto. Erano tutti seduti cortesemente e, mentre la scorgevano con lo sguardo, nelle loro espressioni non mostravano altro che deferenza.


Negli ultimi anni Xuan Yuqie aveva contato solo sulla sua forza per accumulare potere e influenza. Anche se la Regione Demoniaca del Mare del Sud aveva un funzionamento complesso e c'erano molte fazioni, nessuno osava provocarla.


"Avete sentito parlare tutti di Lin Ming." Disse con calma Xuan Yuqie.


La dichiarazione concisa della donna fece accendere discussioni tra gli Anziani. Prima avevano tutti ottenuto questa notizia tramite i loro vari canali di informazioni. Dato che Xuan Yuqie aveva radunato il Concilio degli Anziani, avevano capito che l'aveva fatto per discutere di Lin Ming.


Un Anziano al primo stadio della Distruzione si alzò e disse:"Pensavo che ci fosse qualcosa di strano. C'erano troppe domande e misteri riguardo la morte di questo ragazzo. Ora sembra davvero che abbia qualche segreto! La Radice Draconica del Nirvana e la Fornace Universale del Sole devono essere cadute nelle sue mani probabilmente!"


La voce dell'Anziano era piena di odio e gelosia. Mentre pensava a quante risorse erano capitate a questo bambino fortunato, si sentiva solo a disagio.


Xuan Yuqie tossì con sdegno. Non aveva alcun interesse nelle opinioni di uno stolto che parlava con il senno di poi. Se davvero aveva pensato che ci fosse qualcosa che non tornava, allora perché non aveva fatto nulla?


Xuan Yuqie disse:"Secondo le nostre informazioni Lin Ming è riuscito ad uccidere l'Anziano Hong Qi. Credo che la sua forza abbia raggiunto il picco del primo stadio della Distruzione. Questo non corrisponde affatto con le informazioni che avevamo su di lui. Senza dubbio ha un segreto significativo. Forse potrebbe essere ancora più prezioso della Radice Draconica del Nirvana e della Fornace Universale del Sole. Ora che l'Anziano Xuan Wuji è andato in isolamento per avanzare al quarto livello della Distruzione, non può essere disturbato. Ho già deciso di mandare il Leviatano Gigante e prenderò personalmente il comando durante quest missione. Andrò nell'Isola della Divina Fenice e catturerò Lin Ming. Anziani, chi è disposto a venire con me?"


Le parole di Xuan Yuqie scioccarono tutti gli Anziani presenti. Mandare il Leviatano Gigante, assumere il comando e perfino invitare gli altri?


Non era un po' troppo eccessivo?!
                                


                                



