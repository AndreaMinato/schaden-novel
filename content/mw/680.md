---
title: Capitolo 680 – Domare
pubDate: 2025-12-15T08:37:10.254Z
tags:
    - mw
---


<strong><em>Capitolo regolare,</em></strong>
<em>15 Capitoli in coda, 0/5</em>
da editare
<em>-Schadenfreude</em>


"Attacchiamo insieme!"


Gridò un Anziano mentre affrontava i tentacoli, estraendo una lama senza filo dal suo anello spaziale.


L'altro tirò fuori uno spadone. Entrambi iniziarono a fare circolare la loro vera essenza al limite, sfoderando le loro mosse finali!


Si scatenarono due tempeste di vera essenza nera. Sotto il minuzioso controllo dei due Anziani, i due colpi si fusero, impattando pesantemente sulla rete di tentacoli.


<em>Bang!</em>


Le fiamme divamparono. Diversi tentacoli brillanti sopportarono l'impatto dell'attacco, rimpicciolendosi rapidamente. Tuttavia, sempre più tentacoli presero il loro posto, senza lasciare alcuna via di fuga ai due Anziani.


"Oh no!"


Vedendo i tentacoli precipitarsi verso di loro, gli occhi degli Anziani si iniettarono di rosso. Con il loro insignificante primo stadio della Distruzione, resistere a questa rete era impossibile.


"Userò la mia forza vitale!"


Pensarono i due Anziani allo stesso tempo. Tuttavia accadde qualcosa che li scioccò. Mentre i grandi tentacoli si avventarono su di loro, iniziarono a rallentare, avvolgendoli senza avere la minima intenzione di trapassare i loro corpi.


<em>Ka ka ka!</em>


I due Anziani si sentirono stritolati, come se fossero stati circondati da grandi pitoni. Provavano un dolore straziante e le loro ossa quasi si ruppero.
"Dannata bestia!"


I due erano fradici di sudore per il dolore. Avevano perso ogni forza di resistere.


Allo stesso tempo, mentre si riempivano di disperazione, si resero conto di una cosa. Questo Leviatano Gigante doveva essere controllato da qualcuno, altrimenti li avrebbe uccisi subito.


Potevano solo pensare ad una persona capace di controllarlo.


Cioè... Lin Ming!


I due Anziani non riuscivano a crederci. Quando Xuan Wuji aveva preso il controllo del Leviatano Gigante, aveva creato un'enorme formazione, usato una tecnica segreta per stimolare il potenziale della sua anima e aveva anche radunato innumerevoli maestri per aiutarlo. Anche allora era riuscito a stento ad aver successo.


Lin Ming invece, con solo la sua forza, com'era riuscito a contrattaccare, distruggere il marchio dell'anima di Xuan Wuji per poi impiantare il suo in così poco tempo?


Pensando a questo, i due Anziani iniziarono a provare terrore. Non considerarono più Lin Ming come un giovane di vent'anni. Per loro ora era un genio mostruoso, un'esistenza terrificante e misteriosa che andava oltre la loro comprensione.


<em>Woosh!</em>


I due Anziani sentirono una presa più forte. I tentacoli si ritrassero rapidamente mentre la bestia apriva le fauci e inghiottiva entrambi. Per un momento ai due Anziani si offuscò la vista e poi arrivarono in una dimensione lievemente rossa.


....


A dieci chilometri di distanza, Feng Shen, Duanmu Qun e Lan Xin erano rimasti senza parole.


Dopo che Lin Ming era entrato nel Leviatano Gigante, aveva usato qualche metodo sconosciuto per farlo ruggire di dolore per un intero quarto d'ora. Poi era successo qualcosa di sorprendente. Tutti gli Anziani della Regione Demoniaca del Mare del Sud avevano iniziato a scappare separatamente. I due erano riusciti a fuggire, ma i due dietro erano stati troppo lenti. Erano stati catturati dalla Bestia Sacra!


Cosa stava succedendo?


"È come se... questo Leviatano Gigante fosse stato domato da Lin Ming?" Feng Shen non poteva credere alle parole che stava dicendo, ma questa era la sola spiegazione plausibile.


Anche Duanmu Qun ne era colpito:"Incredibile. Nonostante questo Leviatano Gigante non sia troppo formidabile in un combattimento uno contro uno, può mostrare un'enorme forza distruttiva durante un combattimento su larga scala. Questa è una grande macchina da guerra di cui perfino una Terra Sacra sarebbe gelosa. Non ho idea di cosa abbia fatto Lin Ming; ogni sua azione è un enigma per noi."


Duanmu Qun sospirò. Non pensava più di poter competere con Lin Ming. Finché avesse potuto rimanere in buoni rapporti con lui, allora avrebbe assicurato un buon futuro per la sua Terra Sacra del Legno Divino.


In quel momento, nella dimensione interna del Leviatano Gigante, Lin Ming indossava un abito nero e aveva le mani incrociate dietro la schiena. Stava fissando con calma i due Anziani. Nonostante il suo sguardo fosse pacifico, aveva una lieve ferocia che faceva sobbalzare il cuore.


"Lin Ming..."


Un Anziano deglutì. Quando era stata posta una taglia sulla testa di Lin Ming, avevano visto il suo ritratto. Questo giovane di fronte a lui sembrava simile, ma c'era una grande differenza per quanto riguarda il suo temperamento. Il giovane nei ritratti aveva una bellezza delicata, mentre il Lin Ming di fronte a loro pareva un re che decideva della vita e della morte degli altri!


"Tu... chi sei?"


Non poté trattenersi dal chiedere un Anziano. Non poteva immaginare che questa terrificante esistenza di fronte a lui fosse solo un giovane di vent'anni.


Lui stesso era stato un talento di livello Sacro in passato. Quando aveva compiuto 20 anni, era arrivato negli stadi avanzati dell'Houtian. A causa del suo talento superbo, era capace di affrontare i maestri di livello Xiantian principianti. Questo era già un risultato sbalorditivo. Ma in confronto a Lin Ming, perfino il divario tra le nuvole e il fango non sarebbe stato sufficiente.


"Sono chi sono. Per quanto riguarda il mio nome, credo che lo sappiate già!" Lin Ming sfoderò la sua lancia bianca e la puntò verso i due Anziani:"Vi darò una scelta. Arrendetevi e lasciate che impianti un sigillo dello schiavo in voi per 50 anni. Dopodiché vi libererò! Altrimenti la sola altra scelta che vi rimane sarà la morte!"


Lin Ming in origine aveva intenzione di ucciderli, ma dopo aver riflettuto un po', un maestro al primo stadio della Distruzione aveva una grande capacità di combattimento. Perfino Mu Fengxian stessa era una maestra al primo stadio della Distruzione.


Dichiarare guerra contro un Sect non dipendeva solo da una persona, inoltre la forza di Lin Ming non era così formidabile in realtà.


Di fronte a Xuan Wuji, Lin Ming doveva usare a suo vantaggio ogni situazione. Presto il vecchio sarebbe uscito dal suo isolamento. Allora, anche se fosse stato più debole di lui, Lin Ming avrebbe potuto contendere con lui.


"Umpf, preferirei morire che diventare uno schiavo!" Disse un Anziano stringendo i denti. Per un praticante di arti marziali orgoglioso, un sigillo dello schiavo era la più alta forma di insulto. Una volta che il sigillo fosse impiantato non si sarebbe stati altro che stupidi schiavi, non sarebbe riuscito a prendere una sua iniziativa.


"Allora lascia che ti accontenti!" Disse senza esitare Lin Ming. Alzò la lancia con l'intenzione di ucciderli, ma l'altro Anziano gridò:"Aspetta!"


Lin Ming si fermò. Chiese:"Cos'altro hai da dire?"


L'altro strinse i denti e disse:"Hai detto che sarà solo per cinquant'anni, ma perché dovrei crederti!"


Dopo che il sigillo dello schiavo fosse stato impiantato, una persona avrebbe ubbidito ad ogni singolo ordine del padrone, non era capace nemmeno di suicidarsi. Se Lin Ming non avesse sciolto il sigillo dopo cinquant'anni, allora sarebbe stato un fato peggiore della morte.


Lin Ming sogghignò:"Posso controllare al massimo 10 persone con i miei sigilli dello schiavo. Quindi non avete nemmeno i requisiti per essere i miei servi per 50 anni. Questa spiegazione ti soddisfa?"


Le parole del giovane potevano essere considerate arroganti e spudorate. Dopo averlo sentito, l'Anziano si inquietò. Tuttavia anche così non poté trattenersi dal riconoscere che Lin Ming poteva dirlo. Tra 50 anni il giovane sarebbe già diventato un Imperatore Impareggiabile, forse sarebbe stato al pinnacolo del suo livello. Come poteva sprecare due dei preziosi sigilli che aveva a disposizione per tenere due schiavi al primo stadio della Distruzione?


L'Anziano disse:"Va bene, accetto."


"Anziano Sun, lei..." L'Anziano che aveva detto che avrebbe preferito morire piuttosto che sottomettersi, vide l'altro fare un compromesso e iniziò a farsi prendere dal panico:"Preferirebbe gettare via la sua dignità e rovinare il suo cuore delle arti marziali così da poter vivere con un tale disonore? Sa che dopo Lin Ming ci farà uccidere i nostri stessi discendenti?!"


"Anziano Zhou, sta ancora pensando a questo?" L'Anziano Sun alzò gli occhi con tristezza, guardando l'altro vecchio in modo fiacco. "A noi praticanti di arti marziali della via demoniaca ci importa sopratutto di noi stessi, da questo facciamo dipendere tutte le nostre decisioni. Quindi che importa se siamo costretti a tradire e ad uccidere quelli della Regione Demoniaca del Mare del Sud?
Che importa del mio cuore delle arti marziali? Le nostre coltivazioni hanno raggiunto il limite di ciò che possiamo ottenere. Non abbiamo alcuna speranza di raggiungere il secondo stadio della Distruzione, perché mi importerebbe se il mio cuore delle arti marziali fosse rovinato? Se vuoi morire, non ti fermerò, ma io non voglio morire, non mi sono ancora goduto la vita.
Durante la prima parte della mia vita ho lottato disperatamente per ogni opportunità fortunata come un pazzo, sono stato in isolamento ad allenarmi e ora con grande difficoltà posso godermi i frutti del mio lavoro. Voglio godermi anche i prossimi secoli di vita. Non voglio morire qui!"


Alcuni praticanti di arti marziali come Lin Ming, perseguivano le arti marziali per arrivare al pinnacolo di questa via.


Altri lo facevano per ottenere più potere, una posizione superiore e godersi tutte le bellezze e i vizi del mondo.


L'Anziano Sun era uno di quelli che apparteneva a quest'ultima categoria. Era troppo riluttante ad abbandonare una vita che non si era goduto abbastanza. Se un guerriero della Distruzione non avesse partecipato alle guerre di un Sect e non avesse provato a trovare opportunità fortunate per avanzare di livello, allora poteva andare in una terra minore e vivere come una divinità.


Sentendo queste parole, anche l'Anziano Zhou esitò.


Chi non avrebbe colto l'occasione di sopravvivere una volta che si fosse presentata davanti?


.....


1.000.000 chilometri di distanza, Provincia Xuan


La parte più a sud del continente Tianyan aveva un totale di dieci regioni e nove province. Tra di esse una 'provincia' era leggermente più piccola di una regione. Ad esempio, il territorio attorno all'Isola della Divina Fenice poteva essere considerata la provincia della Divina Fenice.


La provincia della Divina Fenice era compresa in una regione ancora più grande, ma alcune erano indipendenti. Ad esempio la provincia Xuan lo era.


La provincia Xuan era localizzata tra la Regione dei Cinque Elementi e quella della montagna Heng, Era ad un milione di chilometri dalla regione dell'Orizzonte Sud.


la setta numero uno della Provincia Xuan era il Palazzo Xuan Ying Yang, un Sect che aveva raggiunto di recente il quinto livello.


I metodi di coltivazione di del Palazzo Xuan Yin Yang erano concentrati per lo più sulla coltivazione in coppia. La coltivazione in coppia qui beneficiava sia l'uomo che la donna. Era diverso dal risucchio violento di energia della Regione Demoniaca del Mare del Sud. Quindi il Palazzo Xuan Yin Yang poteva essere considerato a stento un Sect ortodosso.


A causa della particolarità di questo metodo di coltivazione, molti discepoli del palazzo erano coppie sposate che coltivavano insieme.


Anche i maestri del palazzo erano una coppia. L'uomo si chiamava Xing Ji e la donna xing Can; erano conosciuti come le stelle Yin e Yang.


La loro coltivazione era al picco del secondo livello della Distruzione. A causa delle loro tecniche, erano particolarmente abili nella combinazione dei loro attacchi. Se i due avessero unito le forze, sarebbero riusciti a sento ad affrontare un guerriero al terzo livello della Distruzione.


La coppia aveva un figlio. Il suo nome era Xing Yang ed era un talento di livello Imperatore.


Finché non fosse morto, un genio del genere aveva la possibilità di diventare un vero guerriero di livello Imperatore.
La coppia aveva riposto molte aspettative su di lui. Speravano che potesse diventare un guerriero di livello Imperatore e che avrebbe reso il loro Palazzo Xuan Yin Yang una vera Terra Sacra.


In quel momento, in un elegante cortile nella sezione orientale del palazzo...


Un albero vecchio di un millennio stendeva le sue foglie lussureggianti e i suoi rami, ricoprendo tutto il cortile. Sotto di esso c'era un semplice tavolo di pietra e su di esso c'era un servizio da tè. Erano sedute tre persone attorno.


La capotavola era un'anziana che indossava un abito. I suoi capelli argentati erano acconciati verso l'alto, legati con una raffinata forcina.


Era la somma Anziana dell'Isola della Divina Fenice, Mu Fengxian!
                                


                                



