---
title: Capitolo 697 – Sangue che scorre a fiumi
pubDate: 2025-12-15T08:37:10.256Z
tags:
    - mw
---


<em>Capitolo regolare,
0 Capitoli in coda, 0/5</em>
da editare
<em>-Schadenfreude</em>


Come... come poteva essere?


Xing Zizan si coprì il pettorale destro, il sangue scorreva tra le fessure delle sue dita. Mentre guardava le sue mani fradicie di sangue i suoi occhi si riempirono di panico e incredulità.


Xing Zizan era stato sconfitto istantaneamente!


Dietro di lui, anche Xing Yang era rimasto senza parole. Non perse tempo a riflettere su come Lin Ming ci fosse riuscito. Sapeva solo di essere raggelato. Data la forza del giovane, ucciderlo avrebbe richiesto solo un istante.


E prima Lin Ming aveva già rivelato un intenso intento omicida nei suoi confronti.


Questo era naturale. Se Xing Yang fosse nei suoi panni e qualcuno puntasse alla sua donna, anche lui avrebbe ucciso o castrato il suo nemico.


Inoltre, Lin Ming, Duanmu Qun, Feng Shen e Lan Xin avevano tutti armi di grado Heaven e probabilmente provenivano da una Terra Sacra. Di fronte ad un discendente di clan così importanti era come un barbone di fronte ad un signorino ricco e giovane. Per questo tipo di persone, uccidere la gente comune a causa di dispute o gelosia non era niente di insolito!


Anche se avesse ucciso Lin Ming, di fronte alla forza assoluta di una Terra Sacra, nemmeno i suoi genitori potevano fare nulla.


Pensando questo, Xing Yang provò orrore. L'impatto di prima era stato sorprendentemente intenso e avrebbero dovuto percepirlo dal picco principale, ma avrebbe potuto resistere finché i suoi genitori non fossero arrivati?


Se fosse morto a causa di una mera gelosia, allora sarebbe stato davvero ingiusto.


<em>'Prima devo catturare Mu Qianyu!'</em>


Pensò all'improvviso Xing Yang. Era vicino a Mu Qianyu e, dopo che Lin Ming aveva usato il Fulmine Inseguitore per ferire gravemente Xing Zizan, ora era a diverse centinaia di piedi di distanza.


Xing Yang strinse i denti, una luce feroce brillò nei suoi occhi. La coltivazione di Mu Qianyu era solo agli inizi del del Nucleo, lui invece era negli stadi avanzati. In termini di talento e forza, Xing Yang le era superiore.


Silenziosamente, fece un passo indietro. Mandò una trasmissione di vera essenza agli otto protettori al del Nucleo e poi lanciò un attacco!


Mu Qianyu era l'amante di Lin Ming. Naturalmente si sarebbe preoccupato della sua sicurezza. Finché avesse potuto catturarla non avrebbe dovuto temere di essere ferito o ucciso e sarebbe riuscito a resistere finché non fossero arrivati i suoi genitori.


Xing Yang non era debole. Era un talento di livello Imperatore negli stadi avanzati del del Nucleo. Poteva essere definito un guerriero che aveva raggiunto i limiti del suo stadio!


L'improvviso attacco colse di sorpresa tutti quanti. Lin Ming, Mu Yuhuang e gli altri erano molto lontani da Mu Qianyu ora. Dato che Xing Yang era stato il primo a muoversi, naturalmente era in vantaggio.


"Yu'er, sta attenta!"


Gridò allarmata Mu Fengxian. In quel momento era più vicina a Mu Bingyun. Visto che la sua forza vitale era stata danneggiata, era dovuta rimanere lontana dal campo di battaglia con Mu Qianyu e sua sorella. Ora che aveva visto Xing Yang precipitarsi verso Mu Qianyu, non ebbe altra scelta se non provare a bloccarlo!


In termini di forza, Mu Fengxian non poteva più rivaleggiare con Xing Yang, ma poteva trattenerlo anche solo per un respiro di tempo e questo sarebbe stato sufficiente per dare tempo a Lin Ming!


Tuttavia, proprio quando Mu Fengxian si mosse, anche gli otto protettori di Xing Yang intervennero!


Prima avevano ricevuto la trasmissione di vera essenza di Xing Yang e si erano già preparate. Gli otto si erano allenati insieme da tempo e avevano una tacita comprensione l'uno dell'altro. Non appena si mossero, avanzarono tutti all'unisono.


Queste otto guardie avevano tutte una coltivazione negli stadi intermedi o avanzati del del Nucleo. Se avessero potuto creare una formazione, allora sarebbero stati capaci di trattenere perfino un maestro al primo stadio della Distruzione per almeno dieci respiri di tempo.


Otto luci di sciabola si fusero in una sola entità, piombando verso Mu Fengxian. Ora Mu Fengxian era solo un'ordinaria praticante di arti marziali negli stadi avanzati del del Nucleo. Era impossibile per lei resistere a questo colpo!


Quando vide questo, Mu Fengxian si riempì di ansia:"Onorabile Maestra!"


Mu Yuhuang era ancora a 70-80 piedi di distanza da Mu Fengxian. In quanto maestra al primo stadio della Distruzione, poteva attraversare questa distanza in un momento. Tuttavia non importava quanto fosse veloce, era comunque impossibile per lei rispondere a quel colpo in tempo!


Quando Mu Yuhuang iniziò a muoversi, gli otto protettori avevano menato fendenti verso Mu Fengxian. Allo stesso tempo Xing Yang era apparso di fronte a Mu Qianyu, le sue mani stavano puntando al suo collo morbido e bianco come la giada!


Mu Qianyu aveva esperienza in battaglia; non si fece prendere dal panico. Fece circolare tutta la sua vera essenza e volò verso Lin Ming. Tuttavia il divario di forza era troppo grande e Xing Yang aveva il vantaggio della sorpresa. In un istante l'uomo arrivò ad un passo da Mu Qianyu.


Gli occhi di Xing Yang brillavano di luce brutale. Per assicurarsi il completo successo, questa presa conteneva abbastanza forza da ferirla.


"Vuoi morire?!" Lin Ming spalancò gli occhi e si riempì di puro intento omicida. Avanzò e poi accadde una scena incredibile. Era lontano cento piedi da Mu Qianyu, ma questa distanza sembrò perdere significato. Arrivò direttamente accanto a Xing Yang, la sua lancia stava già impattando sul polso dell'uomo.


Il tesoro di grado Heaven colpì Xing Yang.


<em>Puff!</em>


Con un tonfo, il polso del giovane si ruppe!


"Ahhhh!"


Provando un dolore straziante, Xing Yang si afferrò il polso gridando miserabilmente mentre rotolava a terra. Lin Ming non si disturbò nemmeno a prestargli attenzione perché dietro di lui, non troppo lontano, la spada di Mu Fengxian stava per scontrarsi con le luci di sciabola di quegli otto protettori al del Nucleo.


Lin Ming non solo era molto lontano da Mu Fengxian, aveva appena usato il suo slancio per fermare Xing Yang. In tal caso, non importava quanto fosse abile il giovane nel Concetto di Spazio, non avrebbe comunque avuto abbastanza tempo per farcela.


Se Mu Fengxian avesse ricevuto questo colpo, al massimo sarebbe stata ferita; non avrebbe messo in pericolo la sua vita. Comunque la donna era già anziana e la sua forza vitale era stata danneggiata. Perfino una ferita minore non sarebbe stata insignificante.


Lin Ming strinse i denti con forza e condensò la sua vera essenza. Scatenò il campo di forza Asura con il supporto del suo spirito da battaglia!


Un campo di forza era un'esistenza speciale. Nel vuoto, senza alcuna resistenza, poteva viaggiare alla velocità della luce. Per questa energia, una distanza di 70-80 piedi non aveva alcun significato!


<em>Bang!</em>


L'energia del campo di forza si diffuse come uno tsunami inarrestabile spinto dalla furia di Lin Ming.


Ogni forza era soppressa entro il suo raggio d'azione. Questo includeva organi, muscoli, ossa, vera essenza e perfino l'anima!


Gli otto protettori furono travolti dalle ondate del campo d'energia Asura. Immediatamente si sentirono tutti come se si fossero schiantati in un muro di mattoni invisibile.


La forza di Lin Ming era tra il primo e il secondo stadio della Distruzione. Ora, con il potere del suo spirito da battaglia, il suo campo di forza era paragonabile a quello della Gabbia del Re. Se un praticante di arti marziali debole fosse stato intrappolato da questa energia, sarebbe morto sul posto!


Nonostante gli otto protettori avessero creato una formazione di battaglia, sarebbe stata utile solo a combinare i loro attacchi di sciabola. Non avevano alcuna difesa di fronte a questo soverchiante campo di forza che li travolse istantaneamente!


"Ahh!"


Diversi praticanti di arti marziali negli stadi intermedi del del Nucleo non riuscirono a sopportare questa pressione immensa. Caddero sputando sangue!


Si trovavano nelle stesse condizioni di una persona comune teletrasportata in una delle stelle del continente Tianyan dalla gravità decine o centinaia di volte superiore. I loro organi, il loro scheletro, il loro dantian e il loro mare spirituale dovevano affrontare all'improvviso una pressione di gran lunga superiore al normale!


<em>Peng!</em>


Un nucleo vorticante di uno dei guerrieri negli stadi intermedi del del Nucleo si ruppe all'improvviso, tutta la sua vera essenza svanì all'improvviso. Accanto a lui, ad un altro praticante di arti marziali smise di battere il cuore. Tutti i suoi vasi sanguigni scoppiarono e dalla sua testa iniziò a schizzare sangue a fiotti!


Ben presto tutti i praticanti di arti marziali al del Nucleo, che fosse il loro dantian, il loro cuore o il mare spirituale, iniziarono a collassare sotto questo campo di forza Asura, morendo sul posto. Anche il capitano delle guardie stava sanguinando dalle orecchie. Il suo viso era mortalmente pallido e si stava quasi afflosciando a terra.


Dopo essere stati divorati dal campo di forza Asura, la formazione di battaglia degli otto Protettori si ruppe. L'attacco diretto a Mu Fengxian aveva perso la sua efficacia e la donna lo parò facilmente.


"Tu..."


Il capitano delle guardie si inginocchiò a terra, si sosteneva a stento usando la sua sciabola. Si morse le labbra e guardò Lin Ming con gli occhi pieni di orrore.


Lin Ming rimase impassibile. Una luce rosso sangue brillò nei suoi occhi.


Il campo di forza del Dio del Massacro si scatenò e si sovrappose a quello Asura!


Nonostante fosse solo una semplice sovrapposizione, era sufficiente per moltiplicare l'impatto.


Il capitano delle guardie si sentì come se fosse caduto in una pozza di sangue dell'inferno, annegando nelle sue acque rosse, l'intento omicida era così denso e puro che lo stava inghiottendo vivo.


Questo cosiddetto intento omicida in realtà era la volontà e il desiderio di un praticante di arti marziali di uccidere un nemico.


Quando i praticanti di arti marziali desideravano uccidere qualcuno, nei loro cuori si sarebbe formata questa volontà che poi avrebbero emanato all'esterno. Quando questo intento omicida si condensava, si poteva uccidere direttamente un avversario senza nemmeno dover fare un passo!
Il campo di forza Asura poteva essere definito un'oppressione devastante al fisico, alla vera essenza, al dantian e al mare spirituale di un praticante di arti marziali.


Quello del Dio del Massacro era la volontà di annientare la forza vitale di un nemico. Se la volontà non fosse stata ferma o se la coltivazione fosse stata troppo bassa, allora una volta avvolti da questo campo di forza, si sarebbe morti immediatamente sul posto.


Mentre il capitano delle guardie veniva travolto da entrambi i campi di forza, vomitò una boccata di sangue e i suoi occhi rotearono all'indietro. Si accasciò a terra, non si sapeva se fosse vivo o morto.


Quando Mu Yuhuang e Mu Fengxian videro questo spettacolo, entrambe rimasero senza parole.


Com'era possibile?


Come ci era riuscito? Anche Mu Bingyun guardò Lin Ming, i suoi occhi indifferenti ora erano pieni di timore reverenziale, orrore e incredulità.


Quando il giovane aveva scaraventato un Anziano negli stadi avanzati del del Nucleo con un solo cenno del dito, c'era stato comunque un movimento e forse poteva aver usato energia di lancia per ferirlo. Nonostante rivelasse un genio mostruoso, era comunque rientrava nelle sue capacità di comprensione.


Tuttavia ora Lin Ming aveva solo scoccato un'occhiata feroce e l'intero gruppo di guardie era morto in modo inspiegabile!


Questa era una formazione che poteva sopportare l'attacco di un guerriero della Distruzione per un certo periodo di tempo!


Questo aveva superato completamente le loro aspettative.


"Lin Ming, tu..." Dopo aver visto questa forza terrificante, Mu Fengxian guardò il giovane come se non lo riconoscesse più. Non si sarebbe mai immaginata che in soli due anni e mezzo Lin Ming l'avrebbe protetta, mentre sarebbe dovuta essere lei a difenderlo visto che era un membro della giovane generazione!


Non troppo lontano, Duanmu Qun sussultò e provò ammirazione per Lin Ming. Il campo di forza demoniaco era stato già padroneggiato in modo tale da poterlo usare liberamente e controllarlo finemente. Nel momento in cui l'energia si era scatenata come un devastante tsunami, aveva ucciso istantaneamente diversi protettori al del Nucleo. Invece lui, che era rimasto a poche decine di piedi di distanza, sentiva solo una lieve brezza senza la minima traccia di soppressione.


Il controllo assoluto di Lin Ming era sbalorditivo!


Senza dubbio era dovuto alla sua potente forza dell'anima e anche al suo spirito da battaglia.


Visto che aveva formato il suo spirito da battaglia, la volontà di Lin Ming era straordinariamente potente. La volontà in sé era un tipo di campo di forza e lo spirito da battaglia una manifestazione di quell'energia. Quindi uno spirito da battaglia poteva fondersi facilmente con il campo di forza demoniaco, aumentando drasticamente la sua forza.


In quel momento Xing Yang si stava ancora rotolando a terra urlando per il dolore. Lin Ming sogghignò, inclinò la sua lancia e si avvicinò lentamente all'uomo...
                                


                                



