---
title: Capitolo 699 – Cercarlo per Mari e Monti Senza Trovarlo
pubDate: 2025-12-15T08:37:10.256Z
tags:
    - mw
---


<em>Capitolo regolare,
0 Capitoli in coda, 0/5</em>
<em>-Schadenfreude</em>


<em>Nota Traduzione: "Cercarlo per Mari e Monti" (踏破铁鞋) letteralmente sarebbe "consumare scarpe di ferro".</em>


"Lin Ming... sei Lin Ming?!" Xing Can rimase sbalordita sentendo il suo nome. Poi si ricordò di come due anni e mezzo la Regione Demoniaca del Mare del Sud avesse cercato disperatamente un giovane di nome Lin Ming che aveva seminato caos nella setta, aveva perfino offerto una ricompensa enorme per chi l'avesse catturato.
Questo perché il giovane era entrato nel Palazzo Imperiale del Dio Demone con devi vecchi mostri allo stadio della Distruzione e poi era scomparso misteriosamente. Anche i due tesori preziosissimi di quell'area erano svaniti con lui.


Ma l'Isola della Divina Fenice aveva annunciato che Lin Ming era morto. Anche Nanyun Wang e il Grande Tempio Zen sembravano esserne convinti e non avevano sprecato tempo a cercare il giovane. Solo Xuan Wuji era stato disposto ad impiegare un'immensa quantità di persone nell'arco di sei mesi per farlo. Alla fine, dopo tutte le sue ricerche, non ne aveva ottenuto nulla e aveva riconosciuto che Lin Ming era davvero morto.


Ora, sentendo che questo giovane si chiamava Lin Ming, Xing Can pensò ad una possibilità. Forse il giovane aveva ingannato Xuan Wuji e tutti i guerrieri del Palazzo Imperiale del Dio Demone due anni e mezzo fa. Poi in qualche modo era scappato e aveva trovato un posto dove nascondersi ed andare in isolamento a porte chiuse per oltre due anni, nel frattempo la sua forza era aumentata rapidamente.


Pensando questo, Xing Can sussultò. Allora Lin Ming era stato solo un praticante di arti marziali al picco dell'Houtian. Non era nient'altro che un moccioso di fronte a quei vecchi mostri della Distruzione, eppure era riuscito a prendere due preziosi tesori e a scappare con successo dal Palazzo Imperiale del Dio Demone?


In questi due anni e mezzo di tempo, com'era riuscito ad arrivare al del Nucleo?


Ogni sorta di pensiero e possibile scenario balenò nella mente di Xing Can. Al momento questo Lin Ming di fronte a lei era un'esistenza incredibilmente misteriosa. Non era assolutamente un semplice giovane!


Ma d'altra parte, ora che conosceva la sua identità, era certa che non aveva nemmeno alcun rapporto con una Terra Sacra. Per questo non doveva temere la setta a cui apparteneva.


"Lin Ming... capisco. Xuan Wuji vuole farti a pezzi, eppure osi apparire di fronte a me! Vuoi davvero morire! Ti avvertirò un'ultima volta. Libera immediatamente mio figlio, altrimenti ti farò a pezzi e tutti i discepoli dell'Isola della Divina Fenice saranno sepolti insieme a te! La tua amata, la tua famiglia, tutti i tuoi cari verranno mandati alla Regione Demoniaca del Mare del Sud! Sono sicura che Xuan Wuji sarà molto, molto contento di vederli."


Xing Can sorrise sinistramente. Il nemico sconosciuto era anche quello più spaventoso, tuttavia ora conosceva le origini di Lin Ming. Nonostante il talento del giovane fosse straordinario e in effetti fosse molto abile, rimaneva comunque una persona comune. Senza un potente Sect a sostenerlo, che cosa avrebbe potuto fare un giovane di circa vent'anni di fronte ad un Sect di quinto livello dall'eredità millenaria?


Xing Yang si sentì particolarmente contrariato quando venne a sapere dell'identità di Lin Ming. Se l'avesse saputo, non l'avrebbe mai temuto.


Se fosse stato un discendente di una Terra Sacra a ridurlo in queste condizioni, allora sarebbe riuscito ad accettarlo. Dopotutto contro una persona del genere, sarebbe stato inferiore sia per prestigio, che per talento e risorse. La sua posizione sarebbe stata molto più nobile.


Ma Lin Ming... era solo una persona di umili origini. E pensare che un ragazzino dell'Isola della Divina Fenice l'aveva ridotto in quel modo... Xing Yang si infuriò.


"Lin Ming! Così eri tu! Volevi mostrare la tua rabbia allora? Devo dire che sei un idiota assoluto! A causa tua l'Isola della Divina Fenice non otterrà più rifugio dal Palazzo Xuan Yin Yang! Invece uniremo le forze con la Regione Demoniaca del Mare del Sud per annientare completamente l'Isola della Divina Fenice! La tua maestra, la tua piccola amante, moriranno tutti miserabilmente a causa tua! Ahahahahah!"


Xing Yang rise spudoratamente facendo smorfie orribili. Solo attaccando verbalmente Lin Ming, sarebbe riuscito a calmarsi.


"Credi che con questa misera forza potrai combattere per l'Isola della Divina Fenice e ottenere più benefici da noi? Ridicolo! A causa della tua stupidità, l'Isola della Divina Fenice la pagherà!"


Lin Ming rimase impassibile di fronte a queste parole. Mu Yuhuang e Mu Fengxian invece fecero delle smorfie. Ciò che Xing Yang aveva detto era vero.
Se Lin Ming avesse potuto solo rimanere in stallo tenendo in ostaggio Xing Yang, allora sarebbe stato inutile. Prima o poi il giovane avrebbe dovuto ammettere la sconfitta. Poi il Palazzo Xuan Yin Yang l'avrebbe sicuramente inseguito e ucciso.
Inoltre ora aveva dato al nemico un motivo per distruggere l'Isola della Divina Fenice. Il Palazzo Xuan Yin Yang poteva essere considerato un Sect ortodosso. Per coesistere pacificamente con le altre organizzazioni, non aveva osato saccheggiare apertamente le risorse dell'Isola della Divina Fenice. Ora però sarebbe stato giustificabile!


Se Lin Ming non avesse fatto un compromesso, allora poteva solo continuare a tenere in ostaggio Xing Yang e condurre tutti i discepoli dell'Isola della Divina Fenice fuori dal Palazzo Xuan Yin Yang. Sarebbe stato impossibile nascondere un gruppo così grande di persone da Xing Ji e Xing Can, il cui potere combinato poteva essere paragonato ad un praticante di arti marziali al terzo stadio della Distruzione.
Inoltre, dopo essere andati via, l'Isola della Divina Fenice non avrebbe avuto un posto dove sistemarsi. Sarebbero stati costretti a tornare a casa o ad unirsi a qualche altro Sect per continuare ad esercitare le loro arti marziali.


In tal caso, allora l'Isola della Divina Fenice sarebbe stata spacciata.


In confronto alle ansiose Mu Yuhuang e Mu Fengxian, Lin Ming era molto calmo. Non si disturbò nemmeno a rispondere a Xing Yang, rimase fermo senza rivelare i suoi piani.


Per Xing Yang, il silenzio del giovane non era nient'altro che un segno di paura e debolezza. La sua risata divenne sempre più rumorosa e baldanzosa. In quel momento sembrava che non fosse Lin Ming a tenergli la lancia sulla gola, ma il contrario.


"Ti senti in colpa ora? Hai intenzione di prendermi in ostaggio e andartene? La tua Isola della Divina Fenice ha un posto dove andare? Anche se ce lo avesse, come potrai affrontare l'inseguimento della Regione Demoniaca del Mare del Sud? Ahahahah!" Provocò Xing Yang, sfogando tutto il suo odio e la sua rabbia repressi. Più Lin Ming sarebbe finito in condizioni miserabili, più il flusso dei suoi pensieri sarebbe scorso liberamente.


Xing Can avanzò e avvertì con freddezza:"Libera immediatamente mio figlio e potrei solo distruggere tutte le tue arti marziali e lasciare intatto il tuo cadavere. Potrei perfino lasciare che l'Isola della Divina Fenice continui a rimanere nel Palazzo Xuan Yin Yang. Altrimenti non rimarrà anima viva nel tuo Sect una volta che avrò finito!"


La voce della donna era implacabile. Nesuno dubitava che avesse il coraggio di fare ciò che aveva detto.


Naturalmente in termini di terreno il Palazzo Xuan Yin Yang era in vantaggio. Era impossibile per Lin Ming continuare questo stallo.


Xing Yang sorrise in modo depravato verso Mu Qianyu mentre sentiva la minaccia di sua madre. Aveva visto che Mu Qianyu era ancora vergine. Questo era fin troppo perfetto. Dato che Lin Ming aveva causato così tanti guai, praticamente gli aveva donato entrambe le sorelle. Per quanto riguarda la tecniche segrete dell'Isola della Divina Fenice, ora le avrebbero ottenute con successo.


Mu Qianyu si accigliò quando sentì lo sguardo di Xing Yang su di sé, la sua espressione era piena di assoluto disprezzo e disgusto.


Invece Xing Yang divenna ancora più contento quando vide la sua reazione.


<em>'Mu Qianyu, sono davvero triste per te. Ti è piaciuto qualcuno come Lin Ming, una persona più forte, ma idiota. Se sarai disposto a servirmi insieme a tua sorella in futuro, allora forse potrei permettere all'Isola della Divina Fenice di rimanere qui.'</em>


Xing Yang si immaginò entrambe le donne mentre lo servivano a letto. Se le sarebbe potute godere e non vedeva l'ora, inoltre avrebbe anche ricevuto la loro stirpe.


Se non temesse di irritare Lin Ming e di rimanere ucciso, allora Xing Yang avrebbe già descritto questa scena al giovane.


Ma proprio quando stava sognando ad occhi aperti, Xing Yang spalancò gli occhi. All'orizzonte aveva scorto un'ombra che si avvicinava rapidamente. All'inizio era delle dimensioni di un palmo, ma in un batter d'occhio era diventata grossa come una casa.


"Uh? Cos'è quello?"


Non fu solo Xing Yang a notare l'ombra all'orizzonte, ma anche gli altri. Ovviamente era molto lontana da tutti, ma il suo corpo sembrava già grosso quanto un palazzo. A causa delle sue dimensioni terrificanti e della sua velocità di volo terrificante, tutte le nuvole attorno furono spazzate via.


Xing Can e gli altri rimasero sbalorditi. Sembrava un enorme mostro marino, ma potevano distinguere chiaramente delle pinne, delle grandissime ali e perfino la bocca di una balena.


"Cos'è quel coso?"


Xing Can e gli altri non ne erano sicuri, ma Mu Yuhuang e Mu Fengxian cambiarono drasticamente espressione.


Non si sarebbero mai dimenticate di questa creatura. Il suo attacco aveva squarciato la formazione protettiva dell'Isola della Divina Fenice, distruggendo l'eredità di 3000 anni del loro Sect in un solo colpo.


"Il Leviatano Gigante!!!"


Gridò spaventata Mu Yuhuang mentre sfoderava di rifletto la sua spada con un'espressione cupa. Era stata già condizionata ad associare questa grande bestia agli attacchi della Regione Demoniaca del Mare del Sud, ma pensandoci, il Grande Leviatano era stato già conquistato dal Principe Ereditario del Reame Divino, perché stava venendo qui? Era un nemico o un amico?


"Leviatano Gigante?" Xing Can alzò le sopracciglia:"Così questo è il Leviatano Gigante! È davvero all'altezza del suo nome!"


Negli ultimi anni il Leviatano Gigante si era fatto una certa reputazione nel campo di battaglia del Mare del Sud.


La bestia non eccelleva nel combattimento uno contro uno. La velocità uniforme e i suoi attacchi non potevano impedire ad un guerriero al secondo stadio della Distruzione di scappare.


Tuttavia, in termini di capacità di distruzione, la Bestia Sacra poteva essere definita una macchina da guerra invincibile. Anche la Regione Demoniaca del Mare del Sud non era riuscita a resistere ed era stata devastata dal Leviatano Gigante.


"Il principe ereditario del Reame Divino dovrebbe essere a bordo del Leviatano Gigante. Perché verrebbe nel mio Palazzo Xuan Yin Yang?" Xing Can era allarmata. Nella provincia Xuan, il loro era l'unico Sect di quinto livello. Il principe ereditario doveva stare cercando loro.


<em>'Che il principe ereditario abbia bisogno del nostro aiuto per qualche questione?'</em>


Mentre ci pensava, Xing Can si riempì di aspettative. Il principe ereditario in effetti era potente, ma se avesse voluto cercare qualcosa nel loro territorio o gestire qualche questione, allora sarebbe stato più facile affidarsi alla gente del posto.


Diversi giorni fa, non erano riusciti ad entrare in contatto con il principe ereditario del Reame Divino, ma ora era venuto da loro!


Se avessero potuto stabilire un buon rapporto con questo principe ereditario, i benefici del loro Palazzo Xuan Yin Yang sarebbero stati ovvi.


<em>'L'abbiamo cercato per così tanto, eppure lo abbiamo incontrato così facilmente qui!'</em>


Mentre ci pensava, Xing Can si preparò a risolvere immediatamente il problema che stava affrontando ora. Se il principe ereditario avesse visto cosa stava accadendo, la donna temeva che avrebbe fatto una cattiva impressione. Se perfino il loro signorino fosse stato catturato, come avrebbe potuto fidarsi del loro Sect?


"Anziani, sigillate la Montagna della Piccola Rondine con una formazione. Non lasciate che il principe ereditario veda cosa sta accadendo qui!"


Xing Cang mandò una trasmissione di vera essenza ai quattro Anziani dietro di lei. Al momento risolvere il problema in breve tempo, chiaramente era impossibile. Poteva solo provare a nasconderlo.
                                


                                



