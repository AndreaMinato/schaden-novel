---
title: Capitolo 726 – Specchio Divinizzante
pubDate: 2025-12-15T08:37:10.260Z
tags:
    - mw
---


<em>CAPITOLO SPONSORIZZATO ringraziamo Marco,
0 Capitoli in coda, 0/5
-Schadenfreude</em>


Lin Ming arrivò nella dimora che gli era stata assegnata con l'aiuto di una guida.


"Signor Nuyan, questo è il tuo equipaggiamento base." La guida gli passò un anello spaziale.


Quando lo sondò, Lin Ming vide una scatola di legno lunga dieci piedi, degli abiti e degli stivali rossi.


Questa scatola di pietra era...


Lo sguardo di Lin Ming si illuminò. Aveva usato una lancia per così tanti anni che non aveva nemmeno bisogno di aprire il contenitore per capire che dentro c'era una lancia!


Era pura intuizione.


Lin Ming aprì con entusiasmo la scatola e vide una lancia rossa come il fuoco. La lama era lunga un piede e brillava con luce fredda. L'asta era fatta da un metallo sconosciuto, era incredibilmente resistente, eppure flessibile.


Ogni sorta di runa e linea erano incise sull'arma. Questi segni contenevano senza dubbio il potere delle Leggi del Fuoco.


Questo era... un tesoro di grado Heaven media qualità?


O era di alta qualità?


Gli occhi di Lin Ming brillarono. Aveva usato una lancia bianca di grado Heaven che aveva ottenuto da un Grande Lord della Pagoda Celeste, non sapeva nemmeno qual era il suo nome. A parte la sua resistenza, non aveva alcun vantaggio nel brandire l'arma bianca. Non era come la Lancia della Cometa Viola che era capace di aumentare il potere Thunderfire. Era estremamente sconveniente per lui.


Ora però quest'arma di fronte a lui ovviamente era utile per potenziare il fuoco. Inoltre era un tesoro di grado ancora superiore!"


"Di che livello è questo tesoro?" Chiese Lin Ming.


Fino ad ora aveva visto pochi tesori di grado Heaven bassa qualità, così non era molto esperto al riguardo.


La guida disse:"Signore, questo è un tesoro di grado Heaven di media qualità, ma in quanto a resistenza è uguale ad un'arma di alta qualità. È l'arma di servizio standard che la mia città dell'Antica Fenice dà ai nuovi talenti. Se non usi la lancia, allora potrai richiedere un'arma di rimpiazzo."


Nel clan dell'Antica Fenice, visto che c'erano molte persone che cavalcavano Uccelli Vermigli in battaglia, le armi lunghe erano quelle più usate. Erano diversi dall'Isola della Divina Fenice. Quando Lin Ming aveva affrontato la prova di qualifica per la prova del re, molti dei fantasmi che aveva affrontato usavano lance.


"Questa lancia in realtà è solo un'arma di servizio standard..."


Lin Ming era senza parole. Questa era una lancia che ogni sfidante della prova del re avrebbe ricevuto. Sembrava che nel Regno Divino un tesoro di grado Heaven fosse considerato solo comune spazzatura.


In effetti era ragionevole. Nel continente Tianyan perfino un praticante di arti marziali della Distruzione come Xuan Wuji riusciva ad ottenere un tesoro di grado Heaven, figuriamoci un maestro al Mare Divino Realm. Non c'era nemmeno bisogno di menzionare il Regno Divino. Qui un guerriero molto probabilmente usava artefatti di livello Sacro o anche armi di più alta qualità.


Lin Ming prese la lancia e la scosse con noncuranza. L'asta tremò intensamente.


"Ottima lancia! In termini di risorse, i praticanti di arti marziali dei piani superiori sono come bambini dei bassifondi, non possono essere paragonati ai praticanti di arti marziali del Regno Divino."


A parte la lancia, fornivano anche abiti di alta qualità. Una volta indossati sembravano leggeri come seta. Dato che erano intessuti con seta di fuoco divina, erano immuni al fuoco e all'acqua ed erano anche estremamente resistenti. Sarebbe stato difficile danneggiarli anche con un normale tesoro. Nella città dell'Antica Fenice, era un abito leggero e pratico, perfetto per i talenti che dovevano allenarsi.


"Signore, prego. La sua stanza è davanti." La guida si inchinò.


Lin Ming guardò verso l'alto. Di fronte a lui c'era una porta che conduceva ad una dimensione in miniatura separata.


Nella città dell'Antica Fenice, ogni residenza di un giovane d'élite aveva la sua dimensione. Il vantaggio di questo era che, una volta chiusa la porta, la stanza sarebbe diventata uno spazio assolutamente isolato, così il praticante di arti marziali all'interno non sarebbe stato interrotto durante il suo allenamento.


Dopo essersi sistemato, Lin Ming vide una libreria piena di ogni sorta di tavoletta di giada, sia piccola che grande. Ne prese una e la sondò. C'erano per lo più metodi di coltivazione di tipo fuoco, lettere consultive e antichi testi. Queste tavolette di pietra erano per lo più manuali di coltivazione di alto livello radunati da guerrieri del clan dell'Antica Fenice da varie regioni. Venivano date agli sfidanti principalmente per fornire un punto di riferimento durante l'allenamento.


Lin Ming ne guardò un po', poi si sedette e si immerse nella percezione delle Leggi e dei Concetti che aveva percepito prima.


I simboli sopra il Seme del Dio Blasfemo erano piccoli come un granello di riso. Tuttavia Lin Ming poteva distinguere ciascuna linea e ogni cambiamento sulla superficie. Queste tracce si ingrandivano tutte decine decine di migliaia di volte sotto il suo sguardo, ogni semplice motivo era ben definito davanti a lui.


Meditare sulle incisioni del Seme del Dio Blasfemo era molto più vantaggioso e facile che meditare sul totem di pietra del Cielo Ardente.


Lin Ming poteva sentire già che l'affinità del Dio Blasfemo per il Concetto di Fuoco aveva superato quello di Fulmine.
Tra i vari Concetti, quelli di Spazio e Tempo, dell'Eternità, dell'Annientamento e altri ancora erano più astratti ed elusivi, anche più formidabili rispetto agli altri. Tuttavia, una volta compresa la fonte di un Concetto e raggiungendo la massima comprensione possibile, perfino una persona che usava il Concetto di Fuoco avrebbe potuto ottenere risultati stravolgenti e diventare il re nella propria generazione.


<em>Hu!</em>


Lin Ming allungò il palmo e del fuoco a forma di lancia apparì nella sua mano, la sua energia si stava solidificando velocemente. Un momento dopo l'arma si condensò solidificandola. L'asta e la punta della lancia emanavano un bagliore metallico, come se fossero state forgiate con del metallo rosso.


"Dopo aver visto il totem di fuoco, il Seme del Dio Blasfemo si è evoluto." Lin Ming era pieno di spirito combattivo. Voleva mettere alla prova la sua forza in battaglia e vedere quanti progressi aveva fatto.


In quel momento risuonò una voce severa nella dimensione:"Sono passati dieci giorni. Radunatevi tutti nel palazzo della città a sud. Ora inizierà la prova!"


"Finalmente." Gli occhi di Lin Ming brillarono. La prova del re era estremamente severa. Il primo stadio avrebbe eliminato il 30-40% dei praticanti di arti marziali. In futuro sarebbe diventato ancora più difficile e alla fine solo poche persone sarebbero riuscite a superare le prove.


Lin Ming si diresse verso il palazzo della città a sud. Il vecchio vestito di rosso che dirigeva la prova li stava già aspettando.


"Venite con me."


Dopo che arrivarono tutti i discepoli, l'Anziano vestito di rosso li condusse in una camera separata. Qui c'era un enorme specchio di cristallo. Era alto cento piedi e ampio centinaia di piedi. Ricopriva una parete intera.


"Questo è lo Specchio Divinizzante, è una formazione illusoria usata per mettere alla prova. Dovete solo starci di fronte e toccarlo per iniziare. Nello Specchio Divinizzante ci sono nove diversi livelli. Al vostro livello attuale, superereste a stento la prova resistendo nella prima fase per un quarto d'ora, mentre arrivare a mezz'ora sarà considerato un risultato sbalorditivo. Coloro che falliranno dovranno andare nella formazione di trasmissione e andarsene dal luogo della prova." Disse con indifferenza l'Anziano vestito di rosso.


Sentendo questo, i giovani d'élite divennero un po' nervosi. Temevano di essere eliminati. Se invece avessero ottenuto un buon risultato allora potevano sperare di fare progressi. Ad esempio Huo Wenlong, Huo Yu e gli altri erano sotto una pressione più grande. Il loro obiettivo non era solo di superare la prova, ma anche di competere con Lin Ming e metterlo in ombra.


"Inizieremo dagli sfidanti del Corridoio del Mortale. Vi chiamerò per nome e vi farete avanti per iniziare. Sheng Gonglu, Chi Hu..."


Il vecchio chiamò quattro persone. Mentre i quattro si avvicinarono allo Specchio Divinizzante, stavano barcollando incerti.


Seguirono l'istruttore e sporsero la mano per toccare lo Specchio Divinizzante. Un momento dopo caddero in uno strano stato di trance, come se fossero completamente isolati dal mondo esterno...
                                


                                



