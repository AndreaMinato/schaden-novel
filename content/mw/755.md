---
title: Capitolo 755 - Ostilità
pubDate: 2025-12-15T08:37:10.264Z
tags:
    - mw
---


<em>Capitolo regolare,
0 Capitoli in coda, 0/5
Schadenfreude</em>


<em>Nota Traduzione: il titolo (剑拔弩张) letteralmente vuol dire "con le spade sfoderate e gli archi pronti" che è da intendere come "stato di mutua ostilità".</em>


Le parole di Wang Yichan erano chiaramente una minaccia, l'atmosfera divenne subito tesa.


Nonostante una vena spirituale di quarto livello fosse preziosa, per il Grande Deserto a Nord-ovest non sarebbe stato difficile ottenerla.


Prima il patriarca del clan delle scimmie dagli occhi turchesi aveva tirato fuori la fonte di una vena spirituale di tipo fuoco di quasi quinto livello, per questo l'aveva fatto con riluttanza e amarezza.


Ora Lin Ming voleva scambiare la chiave di un mistico regno per la fonte di una vena spirituale di quarto livello, non era un costo eccessivo.


Tuttavia il problema era la donna con il pendente di giada!


"Interessante, molto interessante! Non ama i tesori, ma le bellezze, ahahah!" Disse Li Yifeng con entusiasmo mentre beveva un po' di vino in un angolo della sala.


"Il signorino pensa che tutti siano depravati come lui?" Ci dev'essere qualche problema con la donna per cui stanno discutendo!" Disse imbronciata la domestica del principe.


"Ma..." La giovane domestica sorrise all'improvviso, un po' contenta che accadesse del trambusto. "Qualunque cosa succeda, c'è un'atmosfera piuttosto animata ora. Se combatteranno, allora quel ragazzo Wang Yichan non sarà facile da battere. È un talento lui stesso e ha anche attraversato il secondo stadio della Distruzione; è difficile stimare quanto sia potente. Credo che molto probabilmente Lin Ming perderà qui. Sarà uno spettacolo divertente. Mi chiedo come finirà questo disastro."


"Perfida ragazza, sei proprio malvagia. In effetti però questo Wang Yichan è feroce; non sarà facile affrontarlo." Li Yifeng si leccò le labbra. Sia Lin Ming che Wang Yichan erano i futuri signori dei loro domini. Nonostante l'Isola della Divina Fenice fosse più debole, Wang Yichan non sarebbe stato così imprudente da offendere un potenziale guerriero di livello Imperatore.


Lin Ming non si aspettava che Wang Yichan avrebbe avuto una reazione così violenta. Quando guardò la giovane accanto a lui, scoprì che era rimasta ferma come un blocco di legno, le sue pupille grigie non mostrarono il minimo cambiamento. Solo guardandola si sentiva un profondo senso di pietà e rimpianto.


Questa donna... non doveva aver accettato di diventare la concubina di Wang Yichan. Sarà stata costretta a farlo, tuttavia era completamente indifferente alla richiesta di Lin Ming, come se il suo cuore fosse morto da tempo.


Che sorta di segreto aveva? Che relazione aveva con la dea nell'Antico Abisso Demoniaco?


Per un momento, Lin Ming pensò a moltissime ipotesi. La ragione per cui voleva questa misteriosa donna era perché voleva chiederle delle sue esperienze di vita e della sua famiglia. Secondo, voleva nascondere il segreto del pendente di giada. Se avesse chiesto direttamente la collana da Wang Yichan, allora avrebbe attirato facilmente dei sospetti. Se l'uomo avesse pensato che ci fosse qualche segreto speciale nel pendente, allora avrebbe sicuramente rifiutato.


A quanto pare però questa donna doveva essere importante per lui.


Lin Ming iniziò sempre più ad avere sospetti, c'era sicuramente qualcosa di speciale in lei.


"Posso darle la fonte di una vena spirituale di quarto livello, ma per quanto riguarda la mia concubina, le consiglio di non pensarci più. Odio sopratutto che gli altri puntino alle mie donne!"


Lin Ming rispose con una trasmissione di vera essenza:"Signore, se non sbaglio, allora questa donna è ancora vergine. Nonostante sia la sua concubina, non ha alcuna intenzione di sposarla, vero? Finché potrò prendere in prestito questa donna allora sarebbe sufficiente. Per quanto riguarda la vena spirituale di quarto livello, quella che ho ricevuto dal clan delle scimmie dagli occhi turchesi potrà bastare. Devo prendere in prestito questa donna per tre anni e dopodiché gliela restituirò inviolata. Quando arriverà il momento, potrà tornare a riceverla nelle sue stanze!"


Il motivo per cui Lin Ming aveva detto questo era per indagare se Wang Yichan era solo interessato al pendente di giada della donna. Secondo, aveva chiesto un periodo di tre anni perché allora sarebbe diventato molto più potente. Avrebbe avuto la forza per negoziare termini migliori. Dopotutto il Grande Deserto a Nord-ovest era un'organizzazione al livello di una Terra Sacra; Lin Ming non voleva diventare suo nemico.
"Lin Ming, smetti di mettermi alla prova, altrimenti trasformerò il tuo matrimonio in un funerale!" Disse Wang Yichan rilasciando un intenso intento omicida. Questo confermò le ipotesi di Lin Ming, non la teneva assolutamente per la sua bellezza. Chissà se era davvero la sua concubina.


"Trasformare il mio matrimonio in un funerale?" Lin Ming sorrise freddamente:"È vero che provieni da una Terra Sacra, e allora? Se combatteremo davvero allora farò rifugiare tutti nel Leviatano Gigante nelle profondità del Mare del Sud. Non credo che non riusciremo a sfuggire da voi così. Poi, tra qualche decina di anni annienterò il tuo Grande Deserto a Nord-ovest. Allora sarà difficile prevedere come finirà la situazione!"


"Annientare il mio Grande Deserto a Nord-ovest tra qualche decina di anni? Ahahah!" Wang Yichan scoppiò a ridere spudoratamente. "Gli altri ti definiscono Giovane Imperatore, ma credi davvero di poter arrivare al Mare Divino Realm tra qualche decina di anni? Ridicolo! Non ho bisogno di rimandare, posso già adesso massacrare l'Isola della Divina Fenice!"


Mentre parlava, una luce rossa apparì negli occhi di Wang Yichan e una lieve nebbia nera sembrò spuntare dal suo corpo, come se stesse per scatenarsi in ogni momento.


Nonostante ci fossero molti rispettabili ospiti qui, i più potenti erano Nanyun Wang e l'Abate Konghe del Grande Tempio Zen. Entrambi erano maestri al terzo livello della Distruzione. Tuttavia erano comunque ospiti e, in quanto capi delle loro organizzazioni, non si sarebbero intromessi negli affari del Grande Deserto a Nord-ovest e dell'Isola della Divina Fenice.


Gli altri invece erano insignificanti.


Notando l'atmosfera tesa pronta ad esplodere in ogni secondo, gli ospiti impallidirono lievemente. L'altra parte non era facile da gestire. Le fondamenta di Wang Yichan erano estremamente solide; era difficile dire quali fossero i limiti della sua forza.


Erano entrambi geni, ma Lin Ming era solo negli stadi avanzati del del Nucleo in confronto ad un maestro al secondo stadio della Distruzione. C'era uno stadio e un grado di differenza tra di loro.


Battere una persona di livello superiore qualunque non era così terrificante, ciò che era davvero spaventoso era sconfiggere dei geni con una coltivazione superiore. Anche una differenza di grado era estremamente difficile da superare.


L'Isola della Divina Fenice sembrava in difficoltà. Sarebbe stata un'ingiustizia se fosse stata coinvolta in questa questione e finisse per essere distrutta.


"Signorino, perché sta ancora discutendo con questo moccioso. Lo catturi e prenda ciò di cui ha bisogno. Se continua a fare l'idiota e a non sapere quali sono i suoi limiti, lo uccida!" Dietro Wang Yichan, un Anziano al terzo livello della Distruzione brandì la sua arma.


<em>Ha!</em>


Un'energia Origin affilata tagliò diversi tavoli vicini a metà, facendo cadere i servizi da tavolo di giada a terra.


Quando lo vide, Lin Ming aggrottò le sopracciglia. Questo era il suo gran banchetto di matrimonio dopotutto. Con tutti questi rispettabili ospiti radunati nella sua casa, sarebbe dovuto essere un evento festoso e d'auspicio, questa persona invece aveva brandito la sua arma, era davvero uno schiaffo in faccia per lui.


In quel momento due donne apparirono nella sala principale: erano Mu Qianyu e Qin Xingxuan. Secondo la tradizione, Mu Qianyu doveva aspettare nelle camere nuziali mentre Lin Ming avrebbe porto i suoi saluti e intrattenuto gli ospiti fuori. Ora che però la questione era degenerata fino a questo punto, non aveva avuto altra scelta se non apparire.


"Maestra, cosa sta accadendo?" Quando Mu Qianyu vide cosa stava succedendo nella sala principale, impallidì un po'. Mu Yuhuang si mise subito davanti a Mu Qianyu, la sua espressione era solenne:"Yu'er, dì a Moguang di preparare il Leviatano Gigante, la situazione è davvero pessima ora!"


A Wang Yichan non importava di cosa stesse facendo Mu Yuhuang. Sorrise freddamente e con un cenno del dito, un piatto di giada delle dimensioni di un palmo volò verso l'alto e iniziò a roteare sulle sue dita.


Lin Ming sussultò quando lo vide, mentre Li Yifeng cambiò drasticamente espressione. Era... uno spirito da battaglia!
"Quel moccioso di Wang Yichan ha compreso il suo spirito da battaglia?!"


Generalmente solo i guerrieri al Mare Divino Realm sarebbero riusciti a formare il loro spirito da battaglia, ma esistevano dei talenti straordinari capaci di comprendere i loro spiriti da battaglia durante gli stadi della Distruzione. La crescita di uno spirito da battaglia seguiva la coltivazione del proprietario. Quindi, prima una persona avrebbe compreso uno spirito da battaglia, più potenziale avrebbe avuto in futuro.


<em>Comprendere uno spirito da battaglia al secondo stadio della Distruzione, ci sono molti principi del Reame Divino che non sono capaci di farlo, sembra che questo Wang Yichan abbia un talento eccezionale in quanto a volontà!'</em>


Li Yifeng sospirò. Sotto questo aspetto, non aveva altra scelta se non vergognarsi della sua inferiorità!


Un talento spesso aveva delle aree particolari in cui eccelleva. Ad esempio Li Yifeng primeggiava in quanto ai Concetti e alle Leggi di Vento La sua comprensione aveva già raggiunto quella di un supremo esperto al Mare Divino Realm.


Tuttavia, mentre era chiaramente straordinario in quanto a volontà, era possibile che questo Wang Yichan fosse relativamente debole nella comprensione delle Leggi. C'erano pochissimi geni che eccellevano sotto tutti questi aspetti.


Non solo Li Yifeng, ma anche l'esperto Abate Konghe del Grande Tempio Zen aveva riconosciuto questo spirito da battaglia. Chinò la testa e iniziò a recitare dei sutra buddisti. Sembrava che la situazione sarebbe finita male.


"Lin Ming, ti darò un'ultima occasione per consegnare la chiave di giada. Mi hai già fatto arrabbiare, ora non ti pagherò più alcuna compensazione."


Lin Ming strinse gli occhi e guardò il piatto di giada vorticante sopra il dito dell'uomo. Ovviamente questa persona si sopravvalutava troppo, altrimenti avrebbe riversato il suo spirito da battaglia nella sua arma invece che in un piatto.


Mentre guardava la donna dalle pupille grigie accanto a Wang Yichan, notò una luce triste nei suoi occhi, come se stesse piangendo per il suo fato. Lin Ming ne fu inspiegabilmente commosso, che sorta di storia c'era dietro questa donna?


"Sembra che tu voglia proprio morire! Allora lascia che ti aiuti!"


Wang Yichan rise freddamente, all'improvviso mosse il palmo. Il suo piatto di giada in cui era infuso lo spirito da battaglia era come una ruota mortale che sfrecciava verso il collo di Lin Ming. In quel momento il grado di durezza di quel piatto aveva raggiunto quella di un tesoro di grado Heaven!


"Sta attento!"


Mu Qianyu e Qin Xingxuan gridarono allo stesso tempo, agitatissime. In quel momento non potevano immaginare cos'avrebbero fatto se Lin Ming fosse rimasto ferito.


Lin Ming strinse gli occhi e mosse le dita. Uno spirito da battaglia si riverso nell'aria, sfrecciando in avanti!


Uno spirito da battaglia era incredibilmente veloce. In un attimo, lo spirito da battaglia nell'aria e quello del piatto di giada si scontrarono violentemente.


Con uno scoppio, il piatto si ruppe a metà. Lo spirito da battaglia infuso nell'aria continuò in avanti puntando verso la fronte di Wang Yichan senza rallentare.


"Cosa?!"


Wang Yichan ne fu scioccato. Mosse la mano destra ed estrasse immediatamente una lunga spada nera!


Con un forte clangore, lo spirito da battaglia si scontrò con la lama nera. La spada tremò!


Li Yifeng, che aveva bevuto un po' di buon vino e che finora aveva guardato lo spettacolo, rimase sbalordito. Aveva la bocca aperta, il vino colava dalla sua bocca e dal suo sguardo stordito sembrava un vecchio rimbambito.


Uno spirito da battaglia era potente, ma dipendeva anche dal tipo di oggetto a cui era legato. Legarlo ad un tesoro ovviamente poteva aumentare la sua forza. A causa della sua arroganza, Wang Yichan aveva sottovalutato il suo avversario e aveva usato un piatto di giada. Lin Ming però era stato ancora più arrogante e aveva solo usato l'aria!


L'aria era ancora più leggera e fragile di un piatto, ma nelle mani di Lin Ming, aveva distrutto il piatto di giada!
                                


                                



