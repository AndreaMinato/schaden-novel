---
title: Capitolo 821 – Lasciare il Dominio del Fulmine, affrontare il Precettore Imperiale
pubDate: 2025-12-15T08:37:10.274Z
tags:
    - mw
---


<em><strong>CAPITOLO SPONSORIZZATO ringraziamo Robis!</strong>
7 Capitoli in coda, 0/5
-Schadenfreude</em>


La seconda metà della lettera dell'Imperatore Argento parlava di ciò che aveva sperimentato nell'ultimo millennio della sua vita. Descriveva ogni sorta di dettaglio scioccante durante i suoi tentativi nel superare la maledizione. Senza dubbio questa sarebbero state informazioni estremamente preziose per il Clan Abbandonato da Dio.


L'ultima porzione della lettera conteneva solo poche frasi.


"Anno 31.200 del continente Tianyan. Sono rimasto gravemente ferito durante una battaglia contro l'Imperatore Xie. L'ottava calamità della maledizione si avvicina. Andrò in isolamento nel Dominio del Fulmine per tentare il mio ultimo avanzamento di livello."


Mentre leggeva, Lin Ming ne fu sbalordito. Chi era l'Imperatore Xie?


Dopo che l'Imperatore del Fulmine delle Otto Distruzioni aveva raggiunto il Mare Divino Realm, aveva primeggiato con la sua forza. Era stato un vero guerriero impareggiabile allora. Da quando aveva iniziato a registrare questa tavoletta di giada la sua coltivazione doveva aver fatto altri progressi. Eppure questo Imperatore Xie è riuscito a ferirlo gravemente?


Perché non c'erano note su di lui nella storia del continente Tianyan? Che questo Imperatore Xie non provenisse da questo pianeta?


Dopo la battaglia questo Imperatore Xie era morto?


Lin Ming era pieno di domande. Purtroppo non c'era un seguito alla lettera dell'Imperatore Argento. Senza dubbio l'Imperatore del Fulmine delle Otto Distruzioni doveva essere morto qui dopo essere andato in isolamento.


Mentre era ferito gravemente, aveva dovuto anche affrontare l'ottavo attacco della sua maledizione. Si poteva immaginare quanto fosse pericoloso il suo isolamento in quel momento.


Lin Ming continuò ad esaminare l'anello spaziale per trovare altre reliquie. Nonostante questo anello spaziale fosse vecchio decine di migliaia di anni, il marchio dello spirito era ancora incredibilmente chiaro e conteneva un grande attributo del fulmine. Questo fece sospirare ulteriormente Lin Ming. Data l'incredibile volontà dell'Imperatore Argento, probabilmente aveva raggiunto uno spirito da battaglia d'argento.


Uno spirito da battaglia d'argento che aveva anche un attributo del fulmine. Dopo essere rimasto nel Dominio del Fulmine per decine di migliaia di anni, non solo non si era indebolito, era stato anche nutrito dal potere del fulmine.


"Lo trovo un po' strano... dato che l'Imperatore del Fulmine delle Otto Distruzioni aveva già ottenuto questo Cristallo del Fulmine delle Due Vite Gemelle, perché non l'ha usato per temprare il suo spirito da battaglia? Non voleva potenziarlo?"


Mormorò tra sé e sé Lin Ming. Poi Moguang disse:"Se non sbaglio l'Imperatore del Fulmine delle Otto Distruzioni aveva catturato la Fonte del Fulmine e l'aveva imprigionata nella tenuta. Voleva assorbirla, ma la sua coltivazione era insufficiente allora, così l'ha sigillata temporaneamente qui."


"E il Cristallo del Fulmine delle Due Vite Gemelle, in quanto tesoro celeste nato con il leone viola, naturalmente era il miglior contenitore per la Fonte del Fulmine. Sfortunatamente l'Imperatore del Fulmine delle Otto Distruzioni è morto prima di raggiungere un livello superiore e assorbire la Fonte del Fulmine. Dopo la sua morte il sigillo si è indebolito ogni anno finché il leone viola non è riuscito a scappare. Dopodiché la Fonte del Fulmine ha cercato di riprendersi il suo cristallo nella caverna, ma la spada dell'Imperatore del Fulmine delle Otto Distruzioni ha continuato a combattere fino ad ora."


Lin Ming annuì. Molto probabilmente Moguang aveva ragione. La Spada d'Argento Bianco in sé era un artefatto di metallo di livello Saint, non doveva temere il fulmine. E l'anima della spada si era fusa con la volontà di tipo fulmine dell'Imperatore del Fulmine delle Otto Distruzioni, quindi non doveva temere attacchi di questo tipo. Per questo la Fonte del Fulmine non era riuscita ad opporsi.


Lin Ming esaminò il contenuto dell'anello spaziale e trovò alcune bottiglie di pillole, tavolette di giada, tesori e anche diverse migliaia di pietre di essenza spirituale.


L'Imperatore del Fulmine delle Otto Distruzioni non era ricco come quanto si immaginava. Si poteva dire che fosse addirittura povero.


A parte la spada di livello Saint e il Cristallo del Fulmine delle Due Vite Gemelle, inaspettatamente non c'erano altri tesori inestimabili. Era in contrasto con la sua posizione estremamente importante.


"Le pillole di massimo livello probabilmente sono state usate dall'Imperatore del Fulmine delle Otto Distruzioni durante la sua ultima battaglia. Per quanto riguarda le tavolette di giada, sono metodi di coltivazione antichi del clan Abbandonato da Dio, insieme ad alcune note delle esperienze dell'Imperatore del Fulmine delle Otto Distruzioni. Questi oggetti sarebbero stati molto importanti per il clan Abbandonato da Dio... e a me non servirebbero molto... uh? Questa è... una spiegazione dettagliata del Concetto di Fulmine!"


Lin Ming si agitò mentre guardava la tavoletta di giada viola. In quel momento gli mancava proprio il Concetto di Fulmine. Nonostante avesse un'altissima compatibilità con l'energia Origin di tipo fulmine, non sarebbe stato troppo d'aiuto nel comprendere il Concetto di Fulmine. Tuttavia questa tavoletta di giada sarebbe stata molto utile.


Dato il livello dell'Imperatore del Fulmine delle Otto Distruzioni, la sua comprensione del Concetto di Fulmine doveva essere stata molto profonda.


Lin Ming finì di organizzare le reliquie dell'Imperatore del Fulmine delle Otto Distruzioni e poi osservò alcune descrizione della posizione del clan Abbandonato da Dio.


E ciò che lo sorprese fu che il clan Abbandonato da Dio viveva in un regno dimensionale sigillato.


"Il clan Abbandonato da Dio vive in un regno dimensionale?"


Lin Ming ne fu sbalordito. C'erano pochissimi regni dimensionali legati al continente Tianyan. Questo perché un regno dimensionale era molto più stabile di una dimensione minore; le Leggi non erano molto diverse da quelle dello sconfinato universo ed era anche facile da difendere. Quindi molte potenti organizzazioni erano disposte a lottare per questi tipi di territorio, specialmente quelli che avevano vene spirituali. Se era riuscito ad occupare il suo regno dimensionale, questo significava che il clan Abbandonato da Dio era molto più potente di quanto Lin Ming si fosse immaginato.


Era strano però... se il clan Abbandonato da Dio era così potente, come mai Jue era stata catturata dal Grande Deserto a Nord-ovest?


"L'entrata del regno dimensionale del clan Abbandonato da Dio è localizzata a 300.000 chilometri a sud-est del Reame Divino delle Sette Stelle. Dovrei andare lì e restituire un po' delle reliquie dell'Imperatore del Fulmine delle Otto Distruzioni al suo clan."


Lin Ming prese la tavoletta di giada e il preziosissimo Cristallo del Fulmine delle Due Vite Gemelle. Per quanto riguardava il resto, specialmente le esperienze riguardo i metodi di coltivazione del clan Abbandonato da Dio e ai tentativi dell'Imperatore di resistere alla maledizione, questi oggetti erano fin troppo preziosi per loro. Lin Ming pensava che fosse naturale restituire tutto questo. Anche lo scheletro e la spada dell'Imperatore del Fulmine delle Otto Distruzioni sarebbero dovuti tornare nella sua terra natìa.


Comunque Lin Ming era ben lontano dal ripagare il suo debito di gratitudine. Il valore del Cristallo del Fulmine delle Due Vite Gemelle era inestimabile.


Lin Ming calcolò il tempo. Era già rimasto dentro il Dominio del Fulmine per oltre due ore. La Palude Nera delle 8000 chilometri aveva un campo di forza sigillato e il potere dello spazio qui era bizzarro; chiunque fosse entrato avrebbe avuto difficoltà ad uscire. Anche così, Lin Ming non osò rimanere per troppo tempo nel Dominio del Fulmine. Chi sapeva se il Reame Divino Asura non sarebbe impazzito e avrebbe deciso di mandare sette o otto esperti al Mare Divino Realm per catturarlo. Se fosse accaduto, contando anche l'eredità accumulata dal Reame Divino Asura, sarebbero riusciti a trovarlo in qualche modo. Anche nascondersi nel Dominio del Fulmine non sarebbe stato sicuro.


Lin Ming resistette al desiderio di rimanere qui e praticare il Concetto di Fulmine temprando anche il suo spirito da battaglia con il cristallo. Raccolse tutto e si preparò ad andarsene.


Quando vide lo scheletro dell'Imperatore del Fulmine delle Otto Distruzioni, si inchinò per poi metterlo nel suo anello spaziale. Poi esitò per un momento e raccolse la Spada Bianco Argento. L'arma era intelligente, ma non resistette. Permise a Lin Ming di riporla nel suo anello spaziale.


Lin Ming usò la sua tecnica di movimento e uscì dalla caverna. Non aveva troppa fretta di uscire, aveva ancora un obiettivo importante: permettere al Germoglio del Dio Blasfemo di inghiottire tutta l'energia del fulmine così da poterla usare per attraversare la Distruzione in futuro.


Il Germoglio del Dio Blasfemo aveva già assorbito un'enorme quantità di fulmine viola scuro nella regione di 80 chilometri. Lin Ming non voleva questo 'fulmine di basso livello' e lo rilasciò tutto, decidendo di scambiarlo per il più potente fulmine color rosso dorato.


Anche se il suo corpo era stato temprato dal fulmine, era comunque difficile per Lin Ming sopportare questa sorta di attacco. Strinse i denti e persistette, riempiendo lentamente il Germoglio del Dio Blasfemo finché non si colmò di fulmini color rosso dorato.


Dopo un quarto d'ora Lin Ming era cosparso di sudore, ma il Germoglio del Dio Blasfemo aveva assorbito abbastanza fulmini. In quel momento stava brillando di luce rossa dorata.


"Bene!"


Lin Ming sospirò. Era impossibile per la maggior parte degli Anziani al Mare Divino Realm arrivare alla regione entro 90 chilometri del Dominio del Fulmine. Nonostante i fulmini che avesse preso fossero solo una goccia insignificante per l'oceano sconfinato, era comunque il fulmine più potente che poteva assorbire. Sarebbe dovuto essere sufficiente per attraversare la Distruzione.


Una volta che fu pronto, Lin Ming tirò fuori la lancia rossa dal suo anello spaziale. I Concetti di Fulmine e Fuoco eruppero!


<em>Peng!</em>


Lo spazio tremò. Lin Ming attraversò il campo di forza distorto della regione entro 90 chilometri e volò dritto in quella da 80 chilometri.


"Spaccati di nuovo!"


Con un secondo colpo arrivò tranquillamente nella regione entro 70 chilometri.


Lin Ming fu inarrestabile mentre trapassava tutti i campi di forza distorti.


Poi, dopo diverse decine di respiri di tempo, Lin Ming finalmente raggiunse lo strato più esterno del Dominio del Fulmine.


"Mi chiedo se quella vecchia strega mi stia ancora aspettando fuori. Va bene se è morta a causa delle creature nella Palude Nera delle 8000 chilometri, ma se non l'avesse fatto... eheh, sarebbe ancora meglio!" Lo sguardo di Lin Ming era pieno di brillante spirito combattivo. Mentre pensava a come Bi Ruyu e gli Emissari Diabolici l'avevano inseguito come un coniglio da cacciare e ai pericoli che aveva dovuto affrontare per scappare, un fuoco vendicativo si era già acceso nel suo cuore.


E ora che aveva incontrato un ribaltamento degli eventi fortuito nel Dominio del Fulmine, sarebbe stato solo ingiusto se non l'avesse ritrovata e non avesse potuto ripagare con gli interessi le sue sofferenze!


Inoltre non temeva minimamente Bi Ruyu. Il Dominio del Fulmine era la sua base, poteva entrarci ed uscirne liberamente, mentre Bi Ruyu poteva solo arrivare fino alla regione di 50 chilometri.


<em>Bang!</em>


Lin Ming strinse la lancia rossa e uscì velocemente dal Dominio del Fulmine. Non vide Bi Ruyu o gli altri Emissari Diabolici. Comunque mantenne l'allerta, tenendosi sempre entro 100 piedi dalle nuvole del Dominio del Fulmine per assicurarsi di potersi ritirare in ogni momento.


"Se ne sono andati? O sono rimasti? Beh, in tal caso allora me ne andrò dalla Palude Nera delle 8000 chilometri."


Nonostante desiderasse combattere contro Bi Ruyu, se non fosse stata qui, allora Lin Ming non sarebbe stato così folle da cercarla. Era come scherzare con la sua vita. Inoltre, più tempo passava e più i supremi esperti del Reame Divino Asura potevano usare un metodo particolare per trovarlo.


Lin Ming stava per precipitarsi fuori dalla Palude Nera delle 8000 chilometri, quando all'improvviso brillò una luce rossa brillante. Con un grido, una grossa rete rossa cadde su di lei, avvolgendolo dall'alto. 


"Piccola bestia. Ti ho già aspettato per molto tempo qui! Voglio vedere dove scapperai ora!"


Risuonò la voce folle di Bi Ruyu. Aveva usato una tecnica segreta per nascondersi, tutto per preparare una trappola per Lin Ming.


I suoi capelli erano scompigliati, i suoi abiti erano laceri e il suo viso rinsecchito era bagnato di sangue. Le mancava l'occhio destro, lasciando solo un foro profondo. La sua spalla era stata anche morsa da qualcosa, la sua carne era stata maciullata.


Era ovvio che Bi Ruyu avesse sperimentato una battaglia estremamente pericolosa. Sembrava un demone strisciato da un abisso infernale.


Una coltivatrice normale avrebbe consumato un po' della sua coltivazione dopo aver raggiunto la Distruzione per mantenere il suo aspetto giovane. Anche se il suo fuoco vitale stava sparendo, avrebbe fatto come Mu Fengxian, sarebbe invecchiata rapidamente, ma con grazia.


Ma per un praticante di arti marziali come Bi Ruyu che praticava delle tecniche di trasformazione del corpo arcane, questo avrebbe intensificato solo l'invecchiamento, facendola sembrare come un cadavere rinsecchito che era strisciato fuori dalla bara.


"Per aspettarti sono diventata così! Oggi devo scorticarti vivo e strapparti i tendini!"
                                


                                



