---
title: Capitolo 878 - Il collegamento tra il Mare dei Miracoli e l’Antico Abisso Demoniaco
pubDate: 2025-12-15T08:37:10.282Z
tags:
    - mw
---


<em>Capitolo regolare,
18 Capitoli in coda, 0/5
-Schadenfreude</em>


Dopo aver sentito una domanda del genere, il vecchio Zao Hua rise con cordialità e si accarezzò la barba bianca:”Piccolo amico Lin, in realtà provengo dal Regno Divino. Sono il guardiano del mondo del continente Tianyan e sono responsabile nel sorvegliare i praticanti di arti marziali di entrambi i continenti di questo pianeta. Visto che questo pianeta è stato bloccato da qualche misterioso potere, i praticanti di arti marziali del Regno Divino che sono al di sopra del Mare Divino realm non possono discendere qui. Se non altro è impossibile per loro arrivare nella loro vera forma, possono solo mandare una proiezione. E per i guerrieri al Mare Divino realm di questo mondo, è quasi impossibile usare la loro via marziale per trapassare il vuoto. Dovranno partire usando un tunnel spaziale speciale, quindi sono io a raccomandarli.”


Lin Ming ne fu scioccato. Non poteva credere che il vecchio Zao Hua avesse una carica del genere.


Proveniva dal Regno Divino ed era anche il guardiano di questo pianeta!


E dalle sue parole ovviamente sapeva dell’esistenza del Sacro Continente dei Demoni.


Tuttavia più Lin Ming ci pensava, più lo trovava ragionevole. Il vecchio Zao Hua sembrava spuntato dal nulla e aveva una storia molto misteriosa. Perfino il Sommo Divino Imperatore delle Nove Fornaci e gli altri non sapevano il suo vero nome o la sua posizione.


Inoltre il vecchio Zao Hua aveva raggiunto risultati eccellenti nei Concetti di Spazio e Tempo. Questo spiegava perché possedesse queste tecniche nel continente Tianyan, che era praticamente privo di eredità riguardo ai Concetti di Spazio e Tempo.


Se il vecchio Zao Hua proveniva dal Regno Divino ed era il guardiano che istruiva alcuni individui per farli ascendere, allora non si sarebbe preoccupato particolarmente di quanto sarebbe diventato potente Lin Ming. Al contrario, potrebbe perfino aiutarlo ad allenarsi. Se il vecchio Zao Hua avesse potuto mandare un grande talento nel Regno Divino, allora l’organizzazione dietro di lui avrebbe potuto garantirgli certi tipi di risorse.


Pensandoci, quando l’Imperatore Shaky era asceso al Regno Divino 3.000 anni fa, era stato anche il momento in cui il vecchio Zao Hua e il Sommo Divino Imperatore avevano combattuto, finendo in un pareggio. Dopodiché il vecchio Zao Hua era diventato sempre più vecchio. La sua forza sarebbe dovuta diminuire da allora, ma invece era riuscito a fare dei progressi, migliorando ancora una volta le sue abilità. Forse l’Imperatore Shakya era stato davvero talentuoso e quindi l’organizzazione del Reame Divino gli aveva dato un ricchissimo premio, permettendogli di fare altri progressi durante la sua vecchiaia e forse permettendogli di estendere la durata della sua vita.


Lin Ming capì. Non c’era da meravigliarsi che il vecchio Zao Hua aveva detto di non poterlo istruire, né di essere il suo maestro. Probabilmente aveva capito bene le sue abilità e sapeva anche della sua coltivazione del corpo e dell’essenza.


“Così sta dicendo che l’Imperatore Shakya, l’Imperatore Demoniaco e gli altri non hanno contato sulle proprie forze per attraversare il vuoto e ascendere, ma hanno avuto altri guardiani che li hanno mandati su?”


“Esatto.” Il vecchio Zao Hua rise con amarezza e disse con un po’ di frustrazione:”Sono semplicemente troppo stupido e privo di talento. Sono rimasto bloccato negli stadi intermedi del Mare Divino realm per cinque secoli e non avevo speranze di fare altri progressi. Nel Regno Divino la competizione tra praticanti di arti marziali è troppo intensa ed ero stanco di essere il più debole di tutti. Quindi ho preso l’iniziativa di fare richiesta per i reami inferiori, dove avrei potuto vivere liberamente e in modo sfarzoso!”


Lin Ming lo riteneva un po’ ironico. Era qualcuno del Regno Divino che voleva discendere, ma le persone dei piani inferiori volevano ascendere. Quei vecchi del continente Tianyan desideravano disperatamente di ascendere al Regno Divino, ma il loro talento non era superiore a quello del vecchio Zao Hua. Il vecchio Zao Hua probabilmente ha attraverso gli stadi intermedi del Mare Divino realm prima dei 500 anni. I soli praticanti di arti marziali del continente Tianyan che potevano fare una cosa del genere erano figure di massimo livello come Situ Haotian.


Vecchi come il Sommo Divino Imperatore delle Nove Fornaci desideravano entrare nel Regno Divino pensando che li stessero aspettando enormi opportunità fortunate, ma ora sembrava che sarebbero stati picchiati malamente ovunque fossero andati o forse sarebbero morti direttamente.


Solo individui magnifici e gloriosi come l’Imperatore Demoniaco e Shakya sarebbero stati in grado di andare nel Regno Divino per cercare opportunità fortunate ancora maggiori nella speranza di superare il Mare Divino realm.


“Senior, ha detto che il mondo è bloccato da qualche forza misteriosa?”


“Sì! Questa forza proviene dal Mare dei Miracoli. Ogni praticante di arti marziali al di sopra del Mare Divino realm non può entrare nel continente Tianyan.” Il vecchio Zao Hua scosse la testa. Se non fosse stato per questo motivo, allora richiedere di essere il guardiano di questo pianeta con la sua coltivazione negli stadi intermedi del Mare Divino realm sarebbe stato fin troppo imbarazzante.


“Allora l’Antico Abisso Demoniaco?” Chiese all’improvviso Lin Ming.


Il vecchio Zao Hua sussultò lievemente:”Sai del Sacro Continente dei Demoni e dell’Antico Abisso Demoniaco?”


“Sì… mi è capitato per caso di ottenere l’eredità dell’Imperatore Demoniaco. Sono riuscito ad arrivare nel Sacro Continente dei Demoni attraverso la formazione del Palazzo Imperiale del Dio Demone e ho anche esplorato l’Antico Abisso Demoniaco. Vorrei sapere, che rapporto c’è tra l’Antico Abisso Demoniaco e il Mare dei Miracoli?”


Lin Ming non nascose nulla, né ne aveva bisogno. Capiva che il vecchio Zao Hua era una persona che non aveva grandi ambizioni, altrimenti non si sarebbe abbassato a diventare il guardiano di questo mondo. Inoltre c’era ben poco che gli poteva interessare nel Palazzo Imperiale del Dio Demone.


“Antico Abisso Demoniaco… Mare dei Miracoli…” Il vecchio Zao Hua mostrò un po’ di venerazione quando sentì questi due nomi. “Non so i dettagli di cosa sia accaduto in questi due posti, ma ho alcune ipotesi…”


“Mm? Senior, le dica per favore!”


“Piccolo amico Lin, non sono sicuro se tu lo sappia, ma il continente Tianyan e il Sacro Continente dei Demoni sono localizzati su un corpo celeste della forma di una sfera, simile al sole nel cielo.”


“Sfera?” Lin Ming era sbalordito. Nonostante avesse ottenuto qualche informazioni riguardo ai corpi celesti dai ricordi dei supremi esperti del Mare Divino realm, era un po’ strano e magico rendersi conto all’improvviso che la terra sotto i propri piedi era rotonda.


“L’Antico Abisso Demoniaco e il Mare dei Miracoli sono uno sotto l’altro. Questo ti fa venire qualche idea?”


“Questo…” Lin Ming iniziò a riflettere. Il vecchio Zao Hua praticamente aveva detto che l’Antico Abisso Demoniaco e il Mare dei Miracoli erano ai poli opposti di questo pianeta sferico, l’uno sopra l’altro. Questo posizionamento sorprendente fece intuire qualcosa a Lin Ming, ma non poteva formulare la sua ipotesi a parole.


Il vecchio Zao Hua fece un respiro profondo, un po’ di paura traspariva dal suo sguardo, disse lentamente:”Se non mi sbaglio l’Antico Abisso demoniaco e il Mare dei Miracoli sono connessi da un abisso sconfinato di rune. E il motivo per cui si è formato questo abisso è stato probabilmente a causa di un supremo esperto del Regno Divino che ha trapassato questo pianeta! Il Mare dei Miracoli è molto più grande dell’Antico Abisso Demoniaco, quindi credo che sia stato il punto di impatto iniziale. Per quanto riguarda l’Antico Abisso Demoniaco, dovrebbe essere il punto d’uscita di quell’attacco che ha trapassato il pianeta.”


“...Cosa?” Quando sentì queste parole, Lin Ming strabuzzò gli occhi sbigottito!


Quanto era grande il continente Tianyan? Era inimmaginabile… temeva che fosse ampio più di 100 milioni di chilometri!


Per trapassare un pianeta così enorme quanta forza ci voleva?! Questo era incomprensibile. Era stato fatto da un leggendario Empireo del Regno Divino?


Il vecchio Zao Hua disse:”Il Regno Divino è fin troppo vasto. Quei supremi esperti del Regno Divino possono fare un cenno e distruggere il cielo, fare collassare lune e stelle. Per loro trapassare un pianeta con un solo colpo non è niente di che…”
                                


                                



