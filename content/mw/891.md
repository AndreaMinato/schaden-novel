---
title: Capitolo 891 – Possessione
pubDate: 2025-12-15T08:37:10.284Z
tags:
    - mw
---


<em>CAPITOLO SPONSORIZZATO ringraziamo Weed!
5 Capitoli in coda, 0/5
-Schadenfreude</em>


Un artiglio demoniaco sfrecciò verso Lin Ming come un tornado. Un'aura terrificante bloccò lo spazio circostante, impedendo al giovane di schivare.


Durante questo momento critico, le pupille di Lin Ming si contrassero e scagliò la Grande Alabarda Sanguigna.


<em>Ohh!</em>


La fenice infuocata gridò, il Fulmine dei Nove Cieli impattò dritto nel cielo oscuro.


L'intensa collisione fece esplodere tutto lo spazio attorno a Lin Ming. Il potere del fuoco e del fulmine che si intrecciavano non erano in grado di resistere all'energia dell'artiglio demoniaco.


Questo era il divario di forza assoluto. Insieme all'influenza dell'incanto demoniaco, Lin Ming non poteva rivaleggiare con il nemico nonostante gli elementi che usava fossero il punto debole del namico-


<em>Bang!</em>


Gli elementi si squarciarono. Nonostante parte dell'artiglio demoniaco fosse stata sciolta, afferrò comunque il corpo di Lin Ming!


La sua vera essenza protettiva si strappò insieme ai suoi abiti, rivelando l'Armatura dell'Imperatore Demoniaco sotto.


Nonostante fosse un artefatto quasi di livello Saint, il suo difetto fatale era il buco nel petto. L'Antico Diavolo era infido e astuto; tutta l'energia dell'attacco si insinuò in quel punto debole.


<em>Puff!</em>


Lin Ming sputò una boccata di sangue, il suo petto si ricoprì di rosso! La Forma da Battaglia del Fulmine svanì quasi completamente. Il divario tra di loro era troppo vasto!


Yang Yun avanzò e scagliò un'altra artigliata. Lin Ming non riuscì a riprendersi, non poteva resistere.


"Eheh, da bravo lascia ubbidientemente che prenda il tuo corpo!"


Questo artiglio avvolse facilmente Lin Ming. Il giovane fu catturato e sembrava che sarebbe stato distrutto da un momento all'altro.


"Essenza! Energia! Anima! Divorare tutto!"


L'enorme fantasma di diavolo apparì dietro Yang Yun un'altra volta. Il diavolo aprì le sue grosse fauci e apparì un vortice nero che iniziò ad attirare ogni cosa. Lin Ming sentì il suo mare spirituale che si agitava. La vitalità del sangue in lui si infuriò e la sua vera essenza tremò come se stesse per uscire dal suo corpo da un momento all'altro.


Essenza, energia e anima erano i tre tesori che formavano un essere umano, il vigore vitale di un individuo. L'essenza era vitalità, il potere della stirpe, la base fondamentale del corpo mortale. L'energia era l'origine e la vera essenza del dantian. L'anima era lo spirito primordiale, l'unione tra spirito e volontà.


L'Antico Diavolo voleva divorarle. Una volta che Lin Ming fosse stato privato di questi tre aspetti, avrebbe perso tutto!


Durante questo momento critico, incredibilmente Lin Ming mantenne la calma. Quell'Antico Diavolo non osava impossessarsi direttamente del suo corpo perché non desiderava affrontarlo con la sua volontà. Prima avrebbe risucchiato via la sua essenza vitale indebolendolo e aumentando la propria forza. Allora sarebbe stato molto più sicuro di poter possedere Lin Ming.


In altre parole, anche se l'Antico Diavolo sapeva che l'asso nella manica di Lin Ming era il suo spirito da battaglia d'argento, 


In quell'istante lo spirito da battaglia d'argento nel mare spirituale di Lin Ming ululò. La forza dell'anima prima agitata si calmò e la sua volontà si stabilizzò!


Ma il potere del sangue e di tutta l'energia del suo corpo sembrava sul punto di rompersi in ogni momento.


"Spirito da battaglia d'argento, spada della volontà!"


Gridò Lin Ming e un briciolo di spada bianca della volontà sfrecciò dalle sue sopracciglia. Questa lama conteneva il potere del fulmine. Era una proiezione della volontà mischiata al potere delle saette ed era diretta verso l'Antico Diavolo dietro Yang Yun!


La spada della volontà poteva essere usata solo per estinguere i corpi fatti da volontà, creature spirituali senza un corpo. Ad esempio, quando Lin Ming aveva attraversato la Distruzione e la Fonte del Tuono l'aveva attaccato, era stata ferita da uno spirito da battaglia manifestato dalla sua volontà. E anche l'Antico Diavolo di fronte a lui era un tipo di proiezione di una volontà.


"Eheh, quanto sei ingenuo! Anche se non temo il tuo spirito da battaglia d'argento, questo non significa che inizierò una battaglia tra volontà. Torna!"


In quel momento il diavolo gigante dietro Yang Yun tornò nel suo corpo. Quando l'Antico Diavolo aveva ancora una forma mortale, la sua coltivazione era estremamente alta e il suo spirito da battaglia non era inferiore a quello di Lin Ming. Era solo perché la sua anima era incompleta che la sua volontà si era indebolita, per questo non voleva dare la minima opportunità di scappare al nemico.


Lin Ming sentì che l'Antico Diavolo aveva smesso di assorbire la sua forza vitale. E allo stesso tempo la spada della volontà di Lin Ming menò un fendente nel vuoto!


Una volta che un'anima entrava in un corpo, sarebbe entrata nel mondo della volontà, senza farlo era impossibile usare uno spirito da battaglia per uccidere qualcuno. Questo era il motivo per cui uno spirito da battaglia doveva essere legato ad un oggetto materiale.


Con la sua vera essenza agitata e la vitalità del sangue soppressa, Yang Yun sporse il suo artiglio e strinse Lin Ming:"Eheheh, non ho bisogno di divorare la tua essenza, la tua energia e la tua anima per ucciderti! Non sei altro che un bambinetto di fronte a me: inutile e debole!"


"Artiglio Demoniaco degli Inferi!"


Fantasmi mostruosi riempivano il cielo e lo spazio stesso furono strappati come carta. Lin Ming protesse la sua mente e il potere del fulmine nel Germoglio del Dio Blasfemo divampò senza esitare.


"Potere della morte! Spada del Giudizio!"


Il fulmine viola si condensò formando l'immagine di una spada divina che sfrecciava per il cielo! Anche questa era una delle famose tecniche dell'Imperatore del Fulmine. Il potere delle saette era il più efficace nel sopprimere fantasmi e demoni; la Spada del Giudizio era il metodo d'attacco più efficace di Lin Ming!


"Umpf, la Spada del Giudizio dell'Imperatore del Fulmine delle Otto Distruzioni? Anche se arrivasse l'Imperatore del Fulmine delle Otto Distruzioni in persona, non potrebbe ferirmi comunque. La tua coltivazione è bassa al punto da essere insignificante! Spaccati!" L'Antico Diavolo poteva sondare i ricordi di Yang Yun. Era ben consapevole dell'Imperatore del Fulmine e della sua tecnica e non li considerava minimamente.


L'artiglio Demoniaco degli Inferi impattò sulla Spada del Giudizio. Un briciolo di artiglio fu sciolto dal potere del fulmine, ma la Spada del Giudizio fu afferrata e fatta a pezzi!


La Spada del Giudizio era connessa alla volontà di Lin Ming. Quando si ruppe, il suo viso impallidì. Allora il potere del sangue dell'Antica Fenice scomparve quasi tutto. Bruciarlo richiedeva troppa vera essenza. Anche se le sue riserve di energia erano incredibili, non poteva comunque continuare a bruciare il sangue dell'Antica Fenice. Quando aveva combattuto contro Situ Yaoyue, aveva bruciato questo sangue per un tempo brevissimo.


Una volta che Lin Ming avesse perso il supporto del sangue dell'Antica Fenice, non sarebbe più riuscito a resistere all'Antico Diavolo.


"Hai esaurito le forze? Che peccato. Se avessi il Fisico del Kirin Viola Elettrico dello stesso livello del tuo fisico dell'Antica Fenice, insieme ad una coltivazione al terzo stadio della Distruzione, il tuo potere del fulmine potrebbe minacciarmi un po', ma ora tutto ciò che stai facendo è soltanto inutile!"


Yang Yun attaccò nuovamente. Il solo motivo per cui lo scontro era durato così a lungo era perché l'Antico Diavolo voleva possedere il corpo di Lin Ming. Altrimenti, se l'avesse voluto uccidere, il giovane sarebbe già morto da tempo.


Quando Lin Ming vide Yang Yun che si precipitava su di lui, il suo sguardo mostrò una luce folle. Si morse la punta della lingua, bruciando il sangue dell'Antica Fenice e la sua essenza di sangue!


Invece che farsi possedere, tanto valeva bruciare la sua anima, la sua forza vitale e combattere con tutte le sue energie!


"Vuoi bruciare la tua forza vitale? Il tuo corpo è già mio, come posso lasciare che lo rovini? Leggi del Tempo, Concetto di Stagnazione!"


In quel momento, quando Lin Ming stava per bruciare la sua anima, sentì all'improvviso il flusso del tempo rallentare. Il suo fuoco vitale, il suo battito cardiaco, i suoi nervi, la sua volontà il suo senso divino, tutto rallentò, quasi fermandosi. Era come una vecchia marionetta di legno appesantita dagli anni e dallo sporco.


Leggi del Tempo!


Lin Ming si riprese. Voleva usare la sua comprensione del Concetto di Tempo per rompere questa gabbia, ma in confronto all'Antico Diavolo, la sua forza era come una piccola brezza che soffiava contro un albero gigante, il divario era troppo vasto!


L'Antico Diavolo davanti a lui era troppo potente. Lin Ming non poteva nemmeno immaginare quanto fosse formidabile!


"È finita!" 


Yang Yun fece un cenno e piombò un'oscurità infinita. Lin Ming si sentì come se lo spazio attorno a lui si fosse condensato in realtà e che fosse bloccato in questa coltre. Non riusciva a respirare, né a sentire il suo stesso battito cardiaco!


Concetto di Oscurità!


Questo Antico Diavolo era un membro d'élite di 100.000 anni fa. Era abile sia nel Concetto di Tempo che nel Concetto di Oscurità. Era proprio perché poteva cambiare il flusso del tempo che era riuscito a sopravvivere per 100.000 anni nel Mare dei Miracoli. In termini di comprensione del Tempo superava perfino il vecchio Zao Hua.


Lin Ming perse gradualmente il controllo del suo corpo. I suoi arti divennero freddi, il suo cuore si fermò ed ebbe difficoltà a formulare anche un solo pensiero.


Riversò tutta la sua volontà nel suo mare spirituale, aggrappandosi con tenacia all'ultimo briciolo di chiarezza nella sua mente. Aspettò che l'Antico Diavolo entrasse e tentasse di possedere il suo corpo così da poter intraprendere la battaglia finale di volontà.


Questa sarebbe stata l'ultima possibilità di Lin Ming!


Se avesse perso questa battaglia si sarebbe ridotto ad uno zombie. Questo corpo non avrebbe avuto più a che fare con lui.


"Vuoi aggrapparti al tuo corpo e tentare di fare uno scontro finale con me? Non ti temo! Lascia che ti dica, quando avevo un corpo, la mia coltivazione ha raggiunto un livello inimmaginabile per te! La vera forma del mio spirito da battaglia ha raggiunto la perfezione dell'argento, è ad un solo passo dal diventare uno spirito da battaglia d'oro! È di gran lunga superiore al tuo argento elementare! Credi ancora di poter vincere? Quanto sei sciocco! Ahahahah!"


La voce dell'Antico Diavolo risuonò nelle orecchie di Lin Ming, che però mantenne la guardia nel suo mare spirituale senza lasciarsi condizionare. Era stato già vittima di questo incanto demoniaco e non ci sarebbe cascato una seconda volta. Era ben consapevole che il motivo per cui l'Antico Diavolo stava sprecando così tanta forza per indebolirlo era perché non era completamente sicuro di rubare il suo corpo. Altrimenti non c'era motivo di dire tutte queste sciocchezze per indebolire la sua sicurezza. Anche queste chiacchiere erano uguali!


Forse poteva aver raggiunto uno spirito da battaglia d'argento perfetto, ma dopo 100.000 anni di prigionia nel Mare dei Miracoli, la sua anima doveva essere stata gravemente ferita. L'anima era il contenitore della volontà. Una volta che veniva danneggiata, la volontà si sarebbe indebolita inevitabilmente. Nonostante le volontà di quei antichi supremi esperti poteva resistere per oltre 100.000 anni senza estinguersi, quella volontà non era paragonabile al passato.


"Combattere! Devo vincere!" Lin Ming era incredibilmente risoluto e pieno di determinazione. In quel momento il suo spirito da battaglia ululò, sembrava che si sarebbe evoluto nel minor successo!


"Questo moccioso non si è fatto ingannare, ma non importa. Significa solo che dovrò consumare un po' della mia essenza vitale primordiale. La vittoria è già garantita."


L'Antico Diavolo aveva già fatto innumerevoli sforzi nel perseguire il suo piano. Si era preparato per migliaia di anni nel Mare dei Miracoli. Aveva iniziato con Yang Yun e poi era continuato nel continente Tianyan. Alla fine aveva scelto Lin Ming come suo contenitore mortale. Come poteva fallire nell'ultima fase del suo piano?


"Dammi il tuo corpo mortale!"


L'Antico Diavolo ruggì e divise la sua anima in due. La parte più formidabile sfrecciò nell'oscurità caotica, penetrando nel corpo di Lin Ming!


L'Antico Diavolo lasciò dietro un terzo della sua anima come supporto. Negli ultimi 100.000 anni, l'Antico Diavolo era diventato oltremodo cauto. Aveva lasciato un terzo della sua anima in Yang Yun per controllarlo. Non si fidava di nessuno. Se Yang Yun avesse deciso di fargli qualcosa mentre si stava impossessando di Lin Ming e fosse stato ucciso per questo allora avrebbe fatto proprio una fine stupida.


Inoltre si stava proteggendo da chiunque avrebbe potuto aiutare Lin Ming. Sarebbe riuscito a chiamare quest'anima residua in ogni momento.
                                


                                



