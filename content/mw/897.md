---
title: Capitolo 897 - Obiettivo- Strada dell'Imperatore
pubDate: 2025-12-15T08:37:10.285Z
tags:
    - mw
---


<em>Capitolo regolare,
5 Capitoli in coda, 0/5
-Schadenfreude</em>


Il continente Tianyan era fin troppo vasto. Non importava quanto fossero scrupolosi i metodi dell'Antico Diavolo, non avrebbe potuto cercare ogni angolo del continente Tianyan, per non parlare del fatto che Lin Ming era andato in isolamento nelle profondità di una collina di montagna desolata.


L'ordine di cattura per Lin Ming continuò perfino un anno dopo.


<em>Bang bang bang!</em>


In una catena montuosa remota che si estendeva ad un milione di chilometri di distanza dai quattro Reami Divini, una collina desolata tremò all'improvviso come se fosse stata scossa da un terremoto. Dopo diversi respiri di tempo esplose creando una pioggia di rocce, i fulmini si levavano al cielo!


Un giovane vestito di bianco con lunghi capelli neri si precipitò fuori dai detriti!


Lo sguardo del giovane era tagliente. Sembrava avere circa 19 o 20 anni. Era Lin Ming.


Nello scorso anno era andato in isolamento. Nonostante la sua coltivazione non fosse cresciuta molto, le sue fondamenta si erano solidificate molto e la sua vera essenza si era calmata, condensandosi. Anche i difetti minori che avevano accompagnato il suo rapido aumento di coltivazione erano stati eliminati.


La comprensione di Lin Ming dei Concetti di Spazio, Tempo e Fulmine era aumentata, specialmente quella del Fulmine.


Dei dodici frutti del Dao, Lin Ming ne aveva mangiato uno e aveva anche percepito le Leggi del Fulmine incise sulla buccia, approfondendo quei misteri.


"Dopo essermi isolato per un anno, la mia coltivazione si è bloccata al picco del terzo stadio della Distruzione, ma la mia forza è aumentata ulteriormente. Ora, se affrontassi l'Anziano Sun, allora potrei ucciderlo all'istante!"


Lin Ming voleva davvero trovarlo e ucciderlo per usare la sua essenza di sangue per aprire il Cubo Magico, tuttavia rinunciò all'idea.


"Se andassi nel Sacro Continente dei Demoni, dovrei poter uccidere il maestro della Steppa del Massacro!"


Lin Ming rifletté. Senza usare la Barca Velocità Divina, accelerò a tutta forza, precipitandosi in avanti come un uragano!


I dodici simboli del fulmine fischiarono nel corpo di Lin Ming, tremavano violentemente. Combinato con la Porta dello Stupore e il Roc Dorato che Squarcia il Vuoto, la velocità del giovane arrivò ad un livello incredibile. Scattava come una meteora, squarciando l'aria attorno a lui e creando una terrificante onda sonica. Da lontano tuonava.


Le foreste sotto Lin Ming furono premute dalla pressione terrificante, spezzando un'enorme quantità di alberi e facendo scappare nel panico tutte le bestie feroci!


"Che velocità sbalorditiva, mi sento pieno di potere. Voglio davvero trovare qualcuno da affrontare adesso!"


Un mese dopo Lin Ming si incontrò con Moguang nel regno dimensionale del Palazzo Imperiale del Dio Demone. Era solo un filo dell'anima di Moguang, la parte principale del suo spirito risiedeva ancora nel Leviatano Gigante dove stava controllando la bestia. Nell'ultimo anno la creatura aveva viaggiato per innumerevoli chilometri nel mare. Di questo passo avrebbe potuto perfino raggiungere il Sacro Continente dei Demoni.


Le profondità del mare arrivavano ad oltre cento milioni di chilometri. Nel Leviatano Gigante c'era una grande quantità di cibo. Dopo aver divorato qualche bestia marina, era diventato ancora più potente.


"Va tutto bene?" Chiese Lin Ming. Uno dei motivi principali per cui aveva chiamato Moguang era perché sarebbe stato molto più facile trasmettere messaggi.


"Mm, sta andando molto bene. Eheh, puoi stare tranquillo quando un Saggio come me passa all'azione, kukukuhahaha!" Moguang fece un gran sorriso. Dopo essere andato all'avventura con Lin Ming in passato, aveva accumulato rancore e irritazioni. Visto che allora era debole, il giovane non aveva avuto altra scelta che comportarsi con cautela per evitare di allarmare il maestro della Steppa del Massacro. Prima di entrare nella Strada dell'Imperatore, Lin Ming aveva dovuto perfino fingere di essere un servo per sei mesi. Anche se era stato Lin Ming a mostrare quella messinscena, l'arrogante Moguang aveva avuto difficoltà a sopportare l'insulto.


Stavolta avrebbe potuto sfogare tutta la sua rabbia!


"Stavolta entreremo in gran stile e gliela faremo pagare! Vediamo chi oserà fermarci!"


La Steppa del Massacro era controllata dai demoni giganti, dai primitivi e dai diavoli. Tutto questo per gli interessi del maestro della steppa. Non c'era il permesso che si sviluppassero demoni a dodici ali e gli umani non potevano diventare Grandi Lord. Una volta che un praticante di arti marziali fosse diventato un demone a otto ali, avrebbe dovuto affrontare ogni sorta di guaio e resistenza. Per quanto riguardava entrare nella Strada dell'Imperatore, sarebbe stata una pia illusione!


Quando Lin Ming era nella Pagoda di Polaris, se non fosse stato per l'aiuto di Mougang sarebbe stato ridotto in uno schiavo, figuriamoci entrare nella Strada dell'Imperatore.


"In effetti stavolta ci faremo strada combattendo. Chiunque ci ostacolerà morirà!" Il cuore di Lin Ming si riempì di orgoglio e valore!


Prima d'ora, nonostante la sua forza fosse cresciuta rapidamente, sia nel continente Tianyan che nel Sacro Continente dei Demoni doveva essere ancora cauto come se stesse camminando sul ghiaccio. Visto che la sua forza non era ancora ai massimi livelli inevitabilmente sarebbe stato soggetto al controllo e agli ordini degli altri.


Ora però aveva la potenza di un vero guerriero di livello Imperatore! Nel continente Tianyan e nel Sacro Continente dei Demoni poteva essere considerato molto potente.


Anche se non poteva ancora sconfiggere Bai Yao e Yang Yun, contando sulla sua straordinaria velocità, sarebbe comunque riuscito a scappare.


Si poteva dire che in questo pianeta era difficile trovare qualcuno che potesse rappresentare una minaccia per lui!


Dopo essere entrato nel regno dimensionale distrutto, Lin Ming attivò la formazione di trasmissione a lunga distanza. Un momento dopo era svanito in una vasta luce bianca e sconfinata...


.....


Sacro Continente dei Demoni, Steppa del Massacro.


La Steppa del Massacro aveva 100.000 anni di storia. Questo era un paradiso per gli assassini del continente. Non solo c'era un'energia infernale pura e forte qui, non c'erano nemmeno regole. Finché uno fosse stato forte, avrebbe potuto uccidere chiunque desiderasse.


Questa terra però era anche maledetta. A causa di questa mistica maledizione, chiunque agli stadi superiori della Distruzione, un Re Demoniaco di alto livello o altri combattenti più potenti sarebbero stati maledetti una volta che fossero entrati qui e alla fine sarebbero periti.
Nel corso di molti anni numerosi Imperatori Demoniaci erano caduti nella Steppa del Massacro. Ne erano morti più di dieci tra quelli più famosi.


Tutti gli Imperatori Demoniaci che entravano nella Steppa del Massacro sarebbero morti; questa era una regola ferrea che non poteva essere infranta, tuttavia c'era un'eccezione, chiunque fosse riuscito a diventare un demone a dodici ali e avesse ottenuto l'intento marziale del Dio del Massacro.


Questa sorta di figura poteva ignorare la maledizione e avrebbe potuto anche minacciare il governo della Steppa del Massacro. La persona più spaventosa in tal senso era l'Imperatore della Guerra delle Otto Distruzioni, aveva fatto passare molte notti agitate al maestro della steppa in cui aveva avuto difficoltà perfino a mangiare. Questo perché l'Imperatore della Guerra delle Otto Distruzioni era troppo potente. Anche nel Sacro Continente dei Demoni che era ampio e aveva molti più maestri del continente Tianyan, l'Imperatore della Guerra delle Otto Distruzioni era quasi invincibile.


Naturalmente a parte lui, c'era un altro umano che era riuscito a diventare un demone a dodici ali.


Era Lin Ming.


In quel momento, al centro di un tempio rosso sangue nella Steppa del Massacro, un demone gigante corazzato sedeva regalmente su un trono, aveva una coppa di metallo in mano e la stava sorseggiando. Era piena di liquido rosso e denso. Era sangue umano.


Il demone gigante era il maestro della steppa, conosciuto anche come Sommo Grande Lord. Aveva una faida di sangue con Lin Ming a causa della morte di suo figlio.


<em>Ho-!</em>


Una fiamma si accese nell'ampia sala oscura. Era un talismano di trasmissione del suono.


Il maestro della steppa lo strinse. Dopo aver sentito il messaggio, si accigliò. Per tutti questi anni aveva dato la caccia a Lin Ming, ma finora non aveva ottenuto risultati. Nemmeno ora.


"Cinque anni. Quel giovane di nome Lin Ming sembra essere spuntato dal nulla e svanito. Ho usato ogni singola connessione che avevo e non sono ancora riuscito a scoprire da dove proveniva e quali erano le sue origini!"


Gli occhi del maestro della steppa brillarono con freddo intento omicida mentre rompeva la coppa di metallo nelle sue mani. Il sangue rosso brillante schizzò sul pavimento. Anche se Lin Ming non avesse ucciso suo figlio, avrebbe comunque voluto ucciderlo perché era diventato un demone a dodici ali e quindi aveva ottenuto l'abilità di entrare liberamente nella Steppa del Massacro.


Non desiderava vedere la comparsa di un altro Imperatore della Guerra delle Otto Distruzioni.


Doveva soffocare questa minaccia prima che crescesse, anche a costo di offendere una Terra Sacra. Dopotutto finché un praticante di arti marziali non fosse stato un demone a dodici ali, nemmeno un Guerriero Impareggiabile sarebbe riuscito ad entrare nella Steppa del Massacro. Quindi anche se avesse offeso una Terra Sacra, cosa avrebbero potuto fargli?


"Questo Lin Ming è un rarissimo talento. Negli ultimi cinque anni deve aver raggiunto gli stadi avanzati della Sfera d'Energia o forse anche il primo stadio della Distruzione. Inoltre, a causa del suo talento incredibile la sua forza dovrebbe superare di gran lunga quella degli altri praticanti di arti marziali al suo livello. Probabilmente avrà una forza equivalente ad un praticante di arti marziali al quinto stadio della Distruzione. Dopo che passeranno altri 20-30 anni, potrà rivaleggiare con umano di livello Imperatore. Non mi rimane molto tempo per fermarlo."
                                


                                



