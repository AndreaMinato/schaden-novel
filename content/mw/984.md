---
title: Capitolo 984 – Movimento del Cubo Magico
pubDate: 2025-12-15T08:37:10.298Z
tags:
    - mw
---


<em><strong>CAPITOLO SPONSORIZZATO ringraziamo Robis!</strong>
9 Capitoli in coda, 0/5
-Schadenfreude</em>


Da quando Lin Ming aveva preso la Lancia del Sangue della Fenice, molti discepoli avevano iniziato ad allenarsi duramente con la speranza di tentare la fortuna al padiglione degli Artefatti Saint. Nonostante non si aspettassero di ottenere un tesoro di massimo livello, anche prenderne uno di basso livello sarebbe stato sufficiente.


Era come quando nel mondo dei mortali qualcuno trovava una pepita d'oro nei campi. Altre persone si sarebbero precipitate nello stesso posto a cercarne altre.


"Cosa? Bastano 1000 marchi della fenice per entrare nel padiglione, quindi perché ci sta facendo pagare il doppio?" Diversi nuovi discepoli guardarono storto Song Baifeng. Avevano lavorato duramente per accumulare 1000 punti contributo ognuno ed erano venuti al padiglione per tentare la fortuna, tuttavia erano stati bloccati dalla guardia.


Song Baifeng cavalcava con orgoglio il suo leone di fuoco, guardando con sdegno i nuovi discepoli della Sala dell'Uccello di Fuoco allo Stadio della Distruzione. Li osservò come se fossero rospi e pensò:'<em>Umpf, questi tipi vogliono entrare e prendere un artefatto Saint. Si sono guardati allo specchio recentemente?'</em>


Song Baifeng rise fragorosamente e disse:"I prezzi li stabilisco io!"


In questi giorni Song Baifeng non aveva avuto pace. Non aveva più osato maltrattare i discepoli di Fata Feng. Non temeva lei, ma lo spirito del Padiglione degli Artefatti Saint che era il suo superiore. Doveva almeno superare questo periodo difficile.


Con meno persone a cui estorcere, Song Baifeng era diventato nervoso. Dopotutto qualcuno nella sua posizione aveva bisogno di tangenti, altrimenti come sarebbe riuscito a rimanere qui per 20-30 anni?


Song Baifeng aveva deciso di trastullarsi con dei discepoli di fazioni più piccole, ma questi allievi non avevano molte risorse. Era impossibile trarre acqua da rocce secche. Questo gli aveva causato difficoltà.


"Tu, come osi!" Il volto di diversi discepoli si arrossò. Proprio quando stavano per aggiungere altro, videro Song Baifeng sussultare come se gli fosse andato a fuoco il sedere. Si precipitò giù dal leone e la sua espressione arrogante divenne completamente servile. In un batter d'occhio era cambiato completamente e sorrideva con fare adulatorio.


Questi discepoli non capivano che trucco stesse usando finché non lo videro strisciare di fronte ad un giovane. "Signor Lin, benvenuto. Entri prego. Signor Lin, ha fatto la sua comparsa per prendere il secondo artefatto Saint di massimo livello? Ahahah, sembra che un altro artefatto di massimo livello del padiglione troverà il suo legittimo padrone. Un artefatto Saint di massimo livello può essere conquistato solo da un giovane incredibile come il Signor Lin per essere sfruttato al meglio."


Signor Lin?


Lin Ming non sapeva se ridere o piangere. Era solo una persona comune che proveniva dai piani inferiore, da quando era diventato un signore?


Song Baifeng era estremamente ossequioso. Si sarebbe umiliato di fronte a Lin Ming senza battere ciglio. Gli fece strada ignorando completamente quei discepoli scioccati dietro di lui.


Dopo che Lin Ming entrò nel Padiglione degli Artefatti Saint, i discepoli esterrefatti alla fine si ripresero. Questa scena aveva davvero aperto i loro occhi. Qualcuno così arrogante poteva diventare un leccapiedi in un attimo, una faccia da culo del genere poteva solo derivare da un metodo di coltivazione di massimo livello.


"Patetico! Non posso credere che sia così vigliacco. Quando vede i membri della giovane generazione delle famiglie nobili, sembra che stia incontrando suo padre. Come può questo tipo di persona anche solo pensare di coltivare? Non arriverà mai al Divine Transformation realm!"


"famiglia nobile? Sei sordo? Non hai sentito cos'ha detto?" Il terzo discepolo dalla coltivazione più alta scosse la testa. "Il suo cognome era Lin. Nel Palazzo del Grido della Fenice esistono delle famiglie Lin che possano guadagnare un tale rispetto da Song Baifeng? Beh, più che rispetto dovrei chiamarla paura. Song Baifeng ha chiesto al signor Lin se era venuto per il suo secondo artefatto di massimo livello, quindi deve averne già ottenuto uno. 
I discepoli giovani che possono prendere un artefatto di massimo livello sono rari anche nell'intero Palazzo del Grido della Fenice, inoltre aveva anche una coltivazione al sesto Stadio della Distruzione, chi credi che sia?"


Quando gli altri due discepoli sentirono queste parole, uno dei due rimase ancora confuso, ma l'altro si irrigidì e disse:"È Lin Ming, quello che ha preso la Lancia del Sangue della Fenice e ha sconfitto Huang Yanguang?"


"Così quello è Lin Ming! Sembra uno scolaro del mondo mortale, non sembra troppo speciale!"


"Cosa ne sai? Ha trattenuto la sua aura così da non sembrare diverso da un uomo comune. Se avesse rilasciato la sua aura, non riusciremmo nemmeno ad avvicinarci! Solo un po' di tempo fa era al quinto Stadio della Distruzione, ma ora è già al sesto!" Il discepolo più potente scosse la testa e diede una pacca sulle spalle dei suoi due fratelli.


"Non dovete provenire da una famiglia nobile per essere trattati con rispetto. Tutto ciò di cui avete bisogno è di forza."


.....


Nel padiglione degli Artefatti Saint, Song Baifeng era tutto sorrisi mentre faceva da guida. I suoi passi piccoli e timidi lo facevano sembrare un eunuco di un palazzo mortale.


"Signor Lin, prego guardi. Questa grande alabarda è l'artefatto di massimo livello che ha rimpiazzato la Lancia del Sangue della Fenice. La sua qualità è di molto inferiore alla sua arma però; il signor Lin sicuramente non ne avrà bisogno. Ci sono ancora otto artefatti Saint di massimo livello, perché non vede quale preferisce?"


Dopo aver raggiunto il centro del padiglione, Song Baifeng fece da guida a Lin Ming. Come poteva essere una prova gloriosa al padiglione degli Artefatti Saint? Sembrava più un acquisto di abiti ad un mercato.


Tuttavia Lin Ming in effetti aveva la possibilità di scegliere ciò che voleva. Non aveva bisogno di preoccuparsi della prova e poteva scegliere qualunque cosa desiderasse. Questo era il vantaggio conferitogli dalla forza.


"Non ho bisogno di un'arma. Parlami della fornace, dell'anello, della veste, della collana e dell'armatura. Specialmente dell'anello e della collana."


Lin Ming non aveva bisogno di vesti o fornaci; aveva già la Veste Celeste delle Nove Piume e la Fornace del Fuoco che aveva vinto da Huang Yanguang. Nonostante fossero solo artefatti Saint di alto livello, avrebbe potuto comunque usarli. Un'armatura non era così importante per lui. Ciò che desiderava di più era l'anello e la collana.


La collana in realtà era un talismano protettivo. Era legato ad un filo rosso dall'aspetto molto ordinario, qualcosa che sembrava potesse essere venduto in una bancarella di un regno mortale.


"Naturalmente!" Song Baifeng voleva cogliere questa opportunità per mostrarsi utile.


"Signor Lin, questo anello si chiama Anello della Realtà. Può rompere le illusioni e accelerare il recupero dell'energia del corpo e della vera essenza."


"Per quanto riguarda la collana protettiva, si chiama Volontà del Saggio. Non è un oggetto creato nel clan dell'Antica Fenice, ma un tesoro preso da un nemico dopo che era stato ucciso da un Anziano del Palazzo del Grido della Fenice. Le sue origini sono piuttosto misteriose. Secondo le analisi degli Anziani, è un frammento di volontà lasciato da un antico Saggio Lord che è riuscito a continuare ad esistere per centinaia di migliaia di anni. È stato ottenuto da un maestro raffinatore, poi sigillato in una collana protettiva. Può aumentare la forza dell'anima e la volontà."


Dopo che Song Baifeng descrisse la collana e l'anello, Lin Ming annuì e ponderò. Un artefatto Saint di tipo accessorio aveva un effetto minore in battaglia rispetto ad un'arma o ad un'armatura, ma il suo valore era di gran lunga superiore ad un artefatto Saint dello stesso grado.


Song Baifeng continuò a presentare diversi altri artefatti, inclusa la Spada Trafiggi Sole e l'Arco delle Frecce Solari. Non erano oggetti troppo inferiori alla Lancia del Sangue della Fenice, ma Lin Ming non ne aveva bisogno, né li avrebbe usati. Nonostante la fornace, la veste e l'armatura fossero buoni, non ne aveva urgentemente bisogno. Mentre ci pensava, Lin Ming decise di optare per la collana protettiva dall'aspetto ordinario: la Volontà del Saggio.


"Prenderò quella!"


Lin Ming gettò un'occhiata sulla collana. Sembrava avere un aspetto estremamente comune. Se non fosse stata nel padiglione, sarebbe stato difficile da notare.


Lin Ming aveva scelto la Volontà del Saggio perché gradiva molto il fatto che potesse aumentare la volontà e la forza spirituale.


L'anima era correlata alla percezione e anche alla sua coltivazione. Per quanto riguardava la volontà, era ad un passo dall'ottenere uno spirito da battaglia d'oro. Una volta che l'avesse fatto la sua forza combattiva sarebbe aumentata di un altro livello, ma questo passo sarebbe stato estremamente difficile. Il suo spirito da battaglia non si era potenziato molto dopo che era entrato al sesto Stadio della Distruzione, invece sembrava sull'orlo della perfezione dell'oro e ora voleva cercare un punto di svolta per fare questo avanzamento.


Lin Ming volò nel cielo e scomparve nella luce della Volontà del Saggio. Il bagliore brillò per un momento per poi calmarsi come un lago in cui era stata gettata una roccia.


Song Baifeng guardò verso l'alto, tenendo silenziosamente conto del tempo.


10 respiri di tempo, 20 respiri di tempo, 30 respiri di tempo...


Erano passati 80 respiri, circa metà bastoncino di incenso di tempo quando Lin Ming scese dal cielo. Atterrò con calma e guardò in alto. La luce brillante della Volontà del Saggio si rimpicciolì, un momento dopo si condensò completamente sull'artefatto. La collana protettiva cadde nelle mani di Lin Ming.


L'intero processo era stato facile. Il viso di Lin Ming non aveva nemmeno cambiato colore. Sembrava che si fosse occupato di una questione insignificante.


"Magnifico, davvero magnifico! Dopotutto è il Signor Lin! Un guerriero al nono Stadio della Distruzione dovrebbe mettercela tutta per ottenere un artefatto di massimo livello e fallirebbe anche dopo essere diventato esausto. Il signor Lin però sembra averlo raccolto e ottenuto in solo metà bastoncino di incenso di tempo. Durante la mia misera vita ho visto altri geni prendere artefatti Saint, ma di solito impiegano da quindici a trenta minuti. Inoltre consumerebbero una grande quantità di energia, come se avessero partecipato ad una dura battaglia. Come potrebbero essere paragonati al Signor Lin che ha un aspetto ancora così elegante dopo? Il suo talento e il suo potenziale saranno impareggiabili per i prossimi 500 anni nell'intero Palazzo del Grido della Fenice. Nei prossimi 500 anni temo che nessuno potrà reggere il confronto!"


Nonostante Song Baifeng si aspettasse già che Lin Ming avrebbe ottenuto la Volontà del Saggio, non si aspettava che ci sarebbe riuscito così velocemente. Le sue lusinghe derivavano anche da vera ammirazione. Sorvegliava il padiglione degli Artefatti Saint da così tanti anni e aveva visto tanti giovani eroi prendere artefatti di massimo livello, ma dopo che ci riuscivano sembravano stanchi, alcuni mezzi morti perfino. In confronto a Lin Ming c'era una differenza enorme.


Naturalmente Lin Ming non badò all'adulazione di Song Baifeng. Toccò la collana protettiva, era fredda come il ghiaccio e, mentre stava percependo le sue proprietà e i suoi misteri, accadde qualcosa di inaspettato.


Sentì il Cubo Magico tremare lievemente, sembrava che stesse riprendendo coscienza dopo un lungo periodo di sonno.
                                


                                



