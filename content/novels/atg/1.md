---
weight: 1
title: Capitolo 1 - Yun Che, Xiao Che
pubDate: 2024-05-22T15:27:25.178Z
tags:
    - atg
---


Yun Che riprese lentamente conoscenza.


Cosa sta succedendo... Che non sia morto? Ricordo chiaramente di esser saltato giù dal Precipizio della Nuvola... Come posso essere vivo!? Non sento dolore... Nemmeno un po' di malessere... Com'è possibile?


Yun Che aprì gli occhi e si mise a sedere velocemente. Si trovava in un letto comodo, con uno striscione rosso sistemato a festa sopra di lui.


“Ah! Piccolo Che! Ti... ti sei svegliato!”


Sentì un sussulto dal tono piacevolmente sorpreso e una ragazza entrò nella sua visuale.


Sembrava avere quindici o sedici anni, indossava un <a href="https://it.wikipedia.org/wiki/Cheongsam" rel="noopener noreferrer" target="_blank">cheongsam</a> verde, aveva la pelle bianca come la neve, con labbra di un rosa ciliegia e il naso delicato.
Le si leggeva nello sguardo toccante un profondo sollievo, le sue pupille erano brillanti e limpide come acqua di sorgente. Aveva un'espressione dolce e gentile. Se ad una così giovane età era già così affascinante, chissà quanto sarebbe diventata bella in futuro.


Fissandola con uno sguardo più attento, Yun Che si lasciò sfuggire un: “Zietta?”.


<em>Nota Traduzione: zietta (姑媽) sarebbe "piccola zia paterna".</em>


Lei gli posò le mani, bianche come la giada, sulla sua fronte e poi si rilassò. Con un’espressione gioiosa la ragazza disse: “Molto bene, la temperatura è tornata alla normalità. Mi hai quasi spaventato a morte. Piccolo Che, stai bene?”


Di fronte agli occhi colmi di preoccupazione della ragazza, Yun Che scosse la testa rigidamente, con lo sguardo vacuo.


“Resta qui a riposare per un po’, vado a dire a tuo nonno che sei sveglio. Oggi è il tuo giorno! Quando sei svenuto è quasi impazzito ed è andato a cercare il dottor Situ affinché ti assistesse.”


<em>Nota Traduzione: nonno (爺爺) sarebbe "nonno paterno".</em>


La ragazza aveva così tanta fretta che non si accorse dell'espressione di Yun Che, lo fece sdraiare sul letto ed uscì di corsa. Quando la porta si chiuse, il ragazzo si mise di nuovo a sedere, stringendosi la testa tra le mani.


Quella era una delle città più ad est che si trovava a Ventoblu, una delle sette nazioni continente del Cielo Misterioso: clan della Nuvola Vagante. E lui era l’unico nipote del quinto Anziano del clan Xiao: Xiao Che! Aveva appena sedici anni.


Quella era la sua identità al momento.


Improvvisamente ricordò tutti i vent'anni vissuti nell'continente Nuvola Azzurra ed entrò nella confusione più totale.


Se io sono Xiao Che... Perché ho questi ricordi del continente Nuvola Azzurra?


Forse la mia anima ha viaggiato fin qui per arrivare in questo corpo, dopo che sono morto?


No! Sono Xiao Che! Questa stanza mi è familiare e ricordo chiaramente cosa mi è successo fin da quando ero bambino. Tutto nella mia memoria deriva dalle mie esperienze e non posso aver rubato la memoria di un'altra persona!


Quindi tutto quello che è accaduto nell'continente Nuvola Azzurra non era nient’altro che un sogno? Solo dopo aver saltato da quella rupe mi sono davvero svegliato?


Ma i miei ricordi sulla vita nell'continente Nuvola Azzurra sono così reali...
Com'è possibile che questi ventiquattro anni di amore e d'odio siano stati solo un sogno?!


Cosa diavolo sta succedendo?


Yun Che... Xiao Che rimase immobile mentre cominciava a calmarsi e a riordinare le idee.


Era ancora mattino presto e il cielo non era ancora completamente illuminato; oggi era il giorno del matrimonio tra Xiao Che ed una ragazza del Clan Xia.


Due ore prima il ragazzo era stato svegliato dalla zietta e si era messo il suo abito nuziale rosso, aveva mangiato tutto il porridge preparato personalmente da lei e poi aveva perso i sensi.


Non ricordava nulla dopo.


Ma poi si era svegliato.


Sentì uno strano gusto in bocca e la sua espressione si incupì.


Questa è... la Polvere Spacca Cuore!


Negli anni vissuti nell'continente Nuvola Azzurra, quando possedeva la Perla del Veleno Celeste, Yun Che aveva imparato a riconoscere perfettamente tutti i veleni del mondo; non ne esisteva uno che gli fosse ignoto. Sarebbe stato capace di identificare un veleno e la sua composizione anche solo dall'odore. Inoltre grazie alla Perla del Veleno Celeste il ragazzo era diventato immune ai veleni, qualunque
fosse il loro grado di tossicità.


La Polvere Spacca Cuore era una combinazione di erba spirituale e un fiore striato di un albero di ciliegio; disciolto in acqua era incolore e insapore. Una persona normale sarebbe morta in dieci secondi dopo aver assunto il veleno, senza che nessuno capisse la causa della morte visto che non lasciava tracce.


Il ragazzo si rabbuiò e capì subito cos'era successo.


A quanto pareva non era svenuto, ma aveva bevuto del <a href="https://it.wikipedia.org/wiki/Congee" rel="noopener noreferrer" target="_blank">porridge</a> che conteneva la Polvere Spacca Cuore ed era morto! Dopo si era reincarnato nell'continente Nuvola Azzurra, ma dopo essere saltato giù dal Precipizio della Nuvola inaspettatamente era rinato in questo mondo nel suo corpo ormai morto!


A sentire una cosa del genere sembrerebbe una storia fantastica, ma era la sola spiegazione plausibile al momento.


Aspetta un secondo... Se è successo davvero tutto questo, allora perché questo corpo è riuscito a resistere al veleno? Come mai non era stato influenzato dalla Polvere Spacca Cuore che aveva sulle labbra? Era ancora vivo.


Sentì una strana sensazione provenire dalla mano sinistra. Guardandola il ragazzo scorse sorpreso un’impronta circolare e verde sul palmo; la forma, colore e dimensione... erano esattamente uguali alla Perla del Veleno Celeste!


Prima di saltare giù dalla rupe Yun Che, come ultimo atto disperato, aveva ingoiato la perla senza sapere cosa sarebbe potuto accadere. Il marchio sulla sua mano dimostrava che la Perla del Veleno Celeste si era reincarnata con lui.


Xiao Che, fissando il marchio, sussurrò: “Perla del Veleno Celeste...”


In quel momento il marchio sprigionò improvvisamente una luce verde scura.
Il ragazzo provò un senso di vertigini e chiuse istintivamente gli occhi. Quando li riaprì si ritrovò in un mondo verde, ampio e sconfinato; sembrava che non avesse limiti e si poteva sentire il lieve profumo della perla... Xiao Che dopo un po' capì di essere entrato nel mondo all'interno della Perla del Veleno Celeste.


Chi avrebbe mai immaginato che dentro la Perla del Veleno Celeste ci fosse un altro mondo! Tuttavia la cosa più sconcertante era che, dopo averla mangiata senza badare alle conseguenze, la Perla del Veleno Celeste fosse rimasta con lui e sembrava che fosse diventata parte del suo corpo.


Dato che c'era un modo per entrare, sicuramente ce n’era uno anche per uscire.


Xiao Che chiuse gli occhi e si concentrò. Improvvisamente il mondo verde si dissipò e, quando il ragazzo riaprì gli occhi, vide quella stanza che gli era tanto familiare.


Sorrise lentamente mentre fissava il marchio verde sul palmo... Anche se non sapeva come, non solo si era reincarnato, ma aveva anche mantenuto i ricordi di entrambe le vite. Forse perfino il cielo si era indignato di fronte al suo tragico destino e gli aveva concesso un’altra possibilità.


Yun Che era stato perseguitato dalle persone più forti del continente Nuvola Azzurra. Anche se alla fine era morto, con le sue sole forze aveva stravolto il mondo; ora però il suo fisico era mediocre... a dire la verità, poteva essere considerato la personificazione della debolezza.


Nel continente del Cielo Misterioso, la forza misteriosa era ciò che più contava. Anche se Xiao Che era nato nel Clan Xiao ed era anche il nipote di Xiao Lie, il Quinto Anziano più forte, la sua forza misteriosa era ancora al primo livello dello stadio Elementare Misterioso, nonostante lui avesse già sedici anni. Aveva cominciato ad allenarsi quando aveva sette anni e mezzo, arrivando allo stadio Elementare Misterioso all'età di otto anni e da allora non era più migliorato.
Era stato deriso da tutti nel clan Xiao. Dopodiché Xiao Lie aveva invitato il miglior medico di clan della Nuvola Vagante, il dottor Situ, a visitarlo. Sorprendentemente il dottore aveva detto che il giovane era nato con le Vene Misteriose danneggiate. Non solo, il danno era così grave che sarebbe stato quasi impossibile guarirle.


In quello stato Xiao sarebbe rimasto al primo livello dello stadio Elementare Misterioso senza progredire ulteriormente; anche se si fosse allenato per tutta la vita non avrebbe mai superato il primo livello. Trovandosi in una condizione del genere sarebbe stato nella posizione più bassa dell'intero continente del Cielo Misterioso, diventando lo zimbello dell'intero clan Xiao. Se suo nonno non fosse stato il più forte del clan e di clan della Nuvola Vagante, nessuno l'avrebbe tenuto in considerazione.


Il clan Xiao era una delle tre maggiori famiglie addestrate nelle vie del Profound a clan della Nuvola Vagante e aveva grandi poteri. Tra i molti giovani della sua generazione, Xiao Che poteva essere considerato un'esistenza inutile; anche se fosse morto non sarebbe importato quasi a nessuno. Tuttavia oggi qualcuno non aveva esitato ad usare la Polvere Spacca Cuore costosa e rara da reperire per avvelenarlo.


Xiao Che sapeva perché.


Oggi era il giorno del suo matrimonio con Xia Qingyue.


La ragazza aveva la sua stessa età e, nonostante fosse così giovane, era già riuscita a raggiungere l'ultimo livello dello stadio Elementare Misterioso, quasi raggiungendo il primo livello del Stadio Nascente Misterioso. Era da centinaia di anni che qualcuno del suo clan non raggiungeva quel traguardo. Giravano voci: se avesse continuato a sviluppare in quel modo il suo potere, in pochi decenni sarebbe stata la prima persona nella storia del clan Xia ad entrare nell'Stadio della Terra Misteriosa in poche decadi... o addirittura a raggiungere lo Stadio del Cielo Misterioso, a cui nessuno a clan della Nuvola Vagante aveva mai pensato di avvicinarsi negli ultimi secoli!


Ancora più importante era il fatto che non solo era incredibilmente intelligente ma anche immensamente attraente; era considerata la più bella ragazza dell'intera clan della Nuvola Vagante. Quasi tutti i giovani della città la adoravano. Se il suo clan avesse iniziato a cercare marito per la ragazza, la fila d'attesa sarebbe stata così lunga da percorrere tutta la strada principale di clan della Nuvola Vagante.


E una ragazza di tale livello avrebbe sposato la persona più inutile in assoluto. Chissà quanti stessero impazzendo per la rabbia e gelosia... Era come se il più bel fiore di loto mai visto venisse piantato su un mucchio di letame insignificante.


Gli spasimanti di Xia Qingyue naturalmente erano pieni d’odio e gelosia nei confronti di Xiao Che; non erano disposti ad arrendersi... e avrebbero provato ad ucciderlo. Pensandoci, Xiao Che non ci trovò nulla di strano.


“Davvero una bellezza tale da causare disastri.” Disse tra sé e sé Xiao Che scendendo dal letto. Ripensando poi alla bellezza e al fascino della ragazza, rise di cuore e disse: “Eppure posso sposare una ragazza del genere, questo sì che è davvero un buon inizio”.





