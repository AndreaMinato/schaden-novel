---
weight: 1000
title: Capitolo 1000 - Esplosione di Intento Omicida
pubDate: 2025-02-03T07:52:46.901Z
tags:
    - atg
---


<em>Capitolo regolare, 0 in coda, 0/10 donazione</em>


<em>-Alstor, che in fondo vi ha scritto un messaggio per i 1000 capitoli </em>






Yan Wancang e Yan Juehai impallidirono all'istante e deglutirono di nascosto. Anche se erano piuttosto arrabbiati, non potevano farci nulla... dato che avevano scelto di entrare nel Regno della Canzone Glaciale senza permesso, sapevano bene quali sarebbero state le conseguenze. Considerando il carattere tirannico di Mu Xuanyin, era ovvio che si sarebbe infuriata e che non si sarebbe calmata facilmente.


“...sì, Maestra.” Yun Che non disse altro e prese la scatola rossa, lamentandosi mentalmente... u<em>n dono per il Realm King del Regno della Canzone Glaciale da parte dei tre Grandi Maestri delle sette! Come potrebbe essere qualcosa di ordinario, davvero... davvero lo ha dato a me così come se niente fosse?</em>


<em>Eh, più tardi farò meglio a restituirlo ubbidientemente a lei, dopo che se ne saranno andati.</em>


Mu Xuanyin si sporse leggermente in avanti, facendo risaltare il suo fisico attraente. Tuttavia, nessuno osò comunque guardarla direttamente, per via della sua aura gelida e soverchiante: “A quanto pare in fin dei conti avete sinceramente buone intenzioni, Maestri delle sette. D'accordo, gli ospiti non invitati dopotutto sono pur sempre ospiti, se vi facessi cacciare via senza motivo sembrerei crudele e irrispettosa.”


“Ignorerò momentaneamente il fatto che siete entrati nel Regno della Canzone Glaciale senza permesso e avete interrotto la Grande Assemblea del mio setta. Ascolterò cosa avete da dire. Tuttavia...” gli occhi di Mu Xuanyin si restrinsero leggermente: “Vi concederò soltanto quindici minuti!”


Yan Wancang fece un passo in avanti e rispose solennemente: “Abbiamo capito, noi tre la ringraziamo per averci concesso quest'opportunità, Realm King del Regno della Canzone Glaciale.”


Yan Zhuo, Yan Mingxuan e Huo Poyun erano già tornati al loro posto, alle spalle dei tre Grandi Maestri delle sette. Dentro di loro, erano estremamente stupiti. Tutte le certezze che avevano avuto fin da giovani erano state smentite... anche se erano insieme, i tre Grandi Maestri delle sette, che nel Regno del Dio delle Fiamme regnavano incontrastati, erano davvero così cauti e timorosi di fronte al Realm King del Regno della Canzone Glaciale. Anche dopo essere stati apertamente criticati e derisi, non avevano osato infuriarsi.


“Quindici minuti.” Mu Xuanyin aveva chiaramente pronunciato quelle due parole come se fosse una dea che stesse concedendo un favore a degli esseri inferiori. Eppure Yan Wancang, a giudicare dal suo tono e dalla sua espressione, sembrava più che rallegrato da quella risposta... si può immaginare quanto questo avesse scioccato i tre discepoli.


Yan Wancang aveva preparato in anticipo il suo discorso, quindi sapeva cosa dire e come dirlo. Senza perdere tempo, disse direttamente: “Sicuramente lei sa già perché noi tre siamo qui, Realm King del Regno della Canzone Glaciale. Esatto, ancora una volta siamo venuti da lei per discutere riguardo all'Antico Drago Cornuto nella Prigione Infernale del Cimitero di Dei. Ma stavolta, ci sono delle differenze.”


“Perché mai dovrebbero esserci delle differenze?” mentre parlava, Mu Xuanyin aveva uno sguardo tagliente come una lama di ghiaccio.


“Perché sta per verificarsi un evento monumentale. Inoltre, è estremamente probabile che possa influenzare l'intero Regno degli Dei!” rispose subito Yan Juehai, precedendo Yan Wancang. Aveva un'espressione molto cauta: “Anche se non sappiamo con esattezza di cosa si tratti, la Voce dell'Eternità che ha parlato qualche mese fa e l'Assemblea Profound God straordinaria che si terrà a breve sono segnali inconfondibili! Sicuramente sta per avvenire qualcosa di straordinario! Siamo sicuri che anche lei ne sia consapevole, Realm King del Regno della Canzone Glaciale.”


“Esatto.” Yan Wancang annuì con decisione: “Dato che il Regno dell'Eternità ha già trasmesso un annuncio ufficiale, arrivando persino a promettere di condividere il potere della Perla dell'Eternità con i praticanti degli altri Reami Stellari, si deve trattare di un evento davvero incredibile. Potrebbe trattarsi persino di una questione di vita o di morte per interi Reami Stellari! Al momento, tutti i Reami sono in allerta e stanno facendo grandi preparativi. Ho sentito dire che anche il vostro grande setta qualche giorno fa ha aperto il Lago del Ghiaccio Infernale a varie migliaia di discepoli, per la prima volta in assoluto. Sono certo che l'abbia fatto per questo motivo.”


“Quel Drago Cornuto ha vissuto almeno qualche decina di migliaia d'anni, quindi le scaglie che ricoprono il suo intero corpo sono tutte tesori inestimabili e rarissimi. Se riusciremo a ucciderlo, sicuramente entrambi i nostri Reami guadagneranno moltissime risorse. La sua forza misteriosa è in grado di scioccare il mondo intero, Realm King del Regno della Canzone Glaciale, ma una volta giunti al Divine Master Realm ogni ulteriore progresso diventa estremamente difficile. Tuttavia, sicuramente con le risorse ricavate da un Antico Drago Cornuto vecchio decine di migliaia di anni potrà rapidamente diventare più forte, Realm King.”


“E considerando che sta per verificarsi un evento straordinario, i suoi progressi sarebbero ancora più preziosi che in qualsiasi altro momento!”


“Questo è uno dei motivi per cui stavolta ci sono delle differenze rispetto al solito.”


“Il secondo motivo.” Yan Wancang continuò senza interruzioni: “È che mille anni fa eravamo a un passo dal successo, eppure fallimmo per via di un incidente imprevisto. Tuttavia, l'Antico Drago cornuto rimase ferito gravemente. Non può essere guarito completamente in soli mille anni. Anche noi tre, durante gli ultimi mille anni, non ci siamo impigriti e abbiamo migliorato le nostre forza misteriosa. Questo, sommato alle ferite del Drago Cornuto, fa sì che questa sia la nostra occasione migliore per dargli la caccia e ucciderlo! Se perderemo quest'opportunità, è estremamente probabile che nei prossimi mille anni il Drago guarisca del tutto. In tal caso, tutto sarebbe molto più difficile.”


“Con la sua forza divina, Realm King del Regno della Canzone Glaciale, e con il piccolo contributo del nostro Regno del Dio del Fuoco, oserei dire che...” Yan Wancang distese due dita: “Che abbiamo l'ottanta percento di possibilità di riuscire a uccidere l'Antico Drago Cornuto!”


A questo punto, rallentò: “Mille anni fa, promettemmo che in caso di successo avremmo diviso a metà il corpo del Drago fra i nostri due Reami. Anche stavolta intendiamo riproporre la stessa offerta. Una volta ucciso, metà del corpo del Drago sarà vostro. Dopotutto, anche se il Drago Cornuto si trova nel nostro Regno del Dio del Fuoco non potremmo mai riuscire a ucciderlo senza la sua forza, Realm King del Regno della Canzone Glaciale.”


Dopo che Yan Wancang ebbe terminato il suo discorso, Mu Xuanyin rimase a lungo in silenzio. L'espressione fredda come il ghiaccio dipinta sul suo volto era rimasta immutata per tutto il tempo.


“Avete detto tutto ciò che avevate da dire?” domandò con indifferenza Mu Xuanyin.


“...” Yan Wancang si sentì piuttosto teso.


“Se avete terminato.” Mu Xuanyin raddrizzò la schiena e ordinò gravemente: “Huanzhi, portali via.”


Yan Wancang e Yan Juehai divennero contemporaneamente pallidi come spettri e il primo chiese ad alta voce: “Realm King del Regno della Canzone Glaciale, cosa... cosa intende dire?”


“Cosa intendo dire?” Mu Xuanyin si alzò lentamente in piedi. Immediatamente, la temperatura circostante precipitò vertiginosamente e i tre Gran Maestri di setta si sentirono come se l'intero cielo li stesse schiacciando: “Sei voi tre foste venuti soltanto per portare i vostri saluti, in una visita di cortesia, questa Sovrana forse vi avrebbe comunque mostrato il dovuto rispetto. Ma avete interrotto forzatamente la Grande Assemblea del mio setta e avete davvero il coraggio di parlare ancora di quell'Antico Drago Cornuto!”


“Credete davvero che questa Sovrana si sia dimenticata delle disgustose azioni compiute mille anni fa dal vostro Regno del Dio del Fuoco!?”


Quel grido fece barcollare e indietreggiare di qualche passo i tre discepoli dei Gran Maestri. Divennero subito pallidi come spettri e quasi vomitarono sangue. Negli occhi di Mu Xuanyin comparve un gelido e sconfinato intento omicida e il suo sguardo si posò su Huo Rulie, che fin dal loro arrivo era rimasto in silenzio.


“Cra...crack...” Huo Rulie era paonazzo in volto e il suo intero corpo venne avvolto da un sottile strato di fiamme, dalla sua bocca provenne il rumore dei suoi denti che si stavano spezzando da quanto li stringeva... eppure, si rifiutò di parlare. Comunque, aveva i pugni così stretti da avere le unghie conficcate nei palmi delle mani, che stavano già sanguinando.


Trovandosi di fronte all'improvvisa rabbia e all'intento omicida di Mu Xuanyin, Yan Wancang e Yan Juehai divennero subito agitati, anche se erano più o meno pronti a quell'eventualità. Yan Wancang cercò di restare calmo e disse: “Realm King del Regno della Canzone Glaciale, fu lei la prima a ferire gravemente l'unico figlio del Maestro della setta Huo...”


“Silenzio!” lo sguardo e l'intento omicida di Mu Xuanyin si spostarono improvvisamente su Yan Wancang, facendolo interrompere di colpo: “Quel ragazzino ignorante si era avvicinato avventatamente alla Prigione Infernale del Cimitero di Dei nonostante la sua forza misteriosa patetica. Anche se questa Sovrana non fosse intervenuta, sarebbe morto per le fiamme del Drago Cornuto!”


“Anche se a causa di questa Sovrana rimase gravemente ferito, sapete chiaramente che si trattò di un incidente. Del resto, questa Sovrana non si abbasserebbe mai ad attaccare un ragazzo! Questa Sovrana si vergognava molto dell'accaduto, quindi voleva persino donarvi la Giada Lunare della Fenice di Ghiaccio per farsi perdonare... eppure, quel dannato Huo Rulie ha complottato contro la sorella minore di questa Sovrana, senza esitare neppure a usare il veleno del Drago Cornuto!”


“Questa Sovrana aveva ferito suo figlio per sbaglio, ma lui ha reagito con un complotto spregevole! Come potete giustificarlo!?”


Yan Juehai strinse i denti e rispose in tono mesto: “Realm King del Regno della Canzone Glaciale, il nostro Regno del Dio del Fuoco era davvero dalla parte del torto. Ma poi, dopo l'attacco ai danni di sua sorella, lei si lasciò accecare dalla rabbia e ferì gravemente varie migliaia di membri dei nostri setta e distrusse persino intere Nazioni e Imperi nel nostro Regno del Dio del Fuoco. Le nostre perdite furono migliaia di volte peggiori di quelle del vostro Regno della Canzone Glaciale! Inoltre, lei ferì l'unico figlio del Maestro di setta Huo. Un tempo era un genio benedetto dai Cieli, ma in seguito all'accaduto rimase menomato. Anche se abbiamo continuato a prolungare forzatamente la sua vita ed è a malapena sopravvissuto fino a oggi, fa fatica anche solo ad alzarsi in piedi. Si potrebbe dire il suo destino sia stato peggiore della morte stessa. Ovviamente, l'accaduto fece infuriare terribilmente il Maestro di setta Huo, ecco perché agì così crudelmente.”


“Umpf!” Mu Xuanyin ridacchiò freddamente: “Aveva fretta di aumentare la sua forza misteriosa, così finì per procurarsi delle ustioni agli organi interni che lo resero sterile. Volete davvero addossarmi anche la colpa di questo!?”


“...” Yun Che aveva la bocca spalancata.


Soltanto in quel momento aveva più o meno capito cos'era successo durante la faida tra i due Reami Stellari scoppiata mille anni prima.


Mille anni prima, l'Antico Drago Cornuto aveva iniziato la muta. Mu Xuanyin quindi raggiunse il Regno del Dio del Fuoco e partecipò al tentativo di ucciderlo. Tuttavia, quando stavano per riuscirci, ferì accidentalmente il figlio del Maestro della setta del Corvo Dorato, Huo Rulie... era il suo unico figlio, per essere precisi.


Inoltre, Huo Rulie aveva tentato avidamente di ottenere un progresso nella coltivazione della forza misteriosa prima del tempo, il che causò gravi effetti collaterali. Rimase ferito gravemente e perse anche la possibilità di avere altri figli... quindi, non avrebbe mai più potuto averne altri.


Di conseguenza, Mu Xuanyin ferì il suo solo e unico discendente... e, a giudicare dal loro racconto, lo menomò al punto da rendergli difficile anche solo camminare. Era sopravvissuto fino a oggi soltanto perché Huo Rulie aveva fatto di tutto per mantenerlo forzatamente in vita.


Esattamente come Mu Xuanyin aveva fatto di tutto per mantenere forzatamente in vita Mu Bingyun durante gli ultimi mille anni.


Ecco perché, in preda a una furia incontrollabile, Huo Rulie aveva deciso di complottare contro Mu Bingyun... e non aveva esitato a usare il veleno del Drago Cornuto che erano quasi riusciti a uccidere.


Mu Xuanyin aveva menomato il suo unico figlio, quindi lui si era vendicato colpendo la sua unica parente, sua sorella.


Ovviamente, in confronto a Mu Xuanyin che aveva ferito suo figlio per sbaglio, Huo Rulie era stato estremamente spregevole a pianificare una vendetta così crudele... del resto, possedeva il Sangue del Divino Corvo Dorato, quindi non poteva che essere violento per natura. Inoltre, non poteva avere altri figli, quindi Mu Xuanyin aveva completamente distrutto la sua possibilità di avere discendenti. Sommando insieme questi fattori, come avrebbe potuto non perdere il controllo per la rabbia?


Tuttavia... se Huo Rulie non avesse complottato così crudelmente, Mu Bingyun non sarebbe mai caduta nel continente del Cielo Misterioso e Asgard Nuvola Gelida non sarebbero mai esistiti.


Quindi Yun Che non avrebbe mai incontrato la Piccola Fata, non sarebbe mai diventato il Signore di Asgard Nuvola Gelida, non avrebbe avuto così tanti debiti e nemici... non sarebbe mai stato portato nel Regno degli Dei da Mu Bingyun...


“...” improvvisamente, Yun Che provò una leggera... gratitudine per Huo Rulie.


“Mu Xuanyin!!”


Quel grido fu come un'eruzione vulcanica o un improvviso rombo di tuono così assordante da seminare distruzione. Alla fine Huo Rulie era esploso, dopo che la vecchia ferita era stata riaperta. Le Fiamme del Corvo Dorato che lo avvolgevano si espansero immediatamente per parecchi metri e i suoi occhi divennero color oro puro: “Tu non hai dimenticato il mio complotto ai danni di Mu Bingyun, ma io, Huo Rulie, non dimenticherò mai l'odio che provo nei tuoi confronti per aver menomato mio figlio fino alla fine dei suoi giorni!!”


“Io, Huo Rulie, sono un buono a nulla. Non sono in grado di vendicare personalmente mio figlio... ma se un giorno ne avrò l'occasione, giuro che taglierò il tuo cadavere in migliaia di pezzi!!”


Huo Rulie ringhiò furiosamente, stravolgendo all'istante il clima all'interno della Sala. Molti Anziani e Maestri di Palazzo gridarono in preda alla rabbia e innumerevoli intenti omicidi si riversarono contro di lui come una tempesta. Yan Wancang e Yan Juehai impallidirono dal terrore. Yan Wancang scattò rapidamente di fronte a Huo Rulie, tenendolo fermo e dicendo frettolosamente: “Realm King del Regno della Canzone Glaciale, il Maestro di setta Huo ha un carattere irascibile e ora si è lasciato sfuggire delle parole scortesi... ce ne andremo immediatamente. La preghiamo di perdonarci, Realm King!”


Nel frattempo, Yan Juehai aveva inviato di nascosto una trasmissione sonora a Huo Rulie:


“Disgraziato! Sei impazzito!? Questo è il territorio del Regno della Canzone Glaciale! Non hai già sofferto abbastanza per il terrore seminato da Mu Xuanyin!?”


“Cosa ci avevi promesso prima di venire qui? Avevi giurato che non avresti assolutamente menzionato quella faida...”


“Parlate così soltanto perché a essere stato menomato non è il vostro, di figlio!!!!”


Huo Rulie non rispose con una trasmissione sonora, ma con un grido che conteneva un odio sconfinato e neppure un briciolo di rassegnazione.


In effetti Huo Rulie non era rassegnato, non era affatto rassegnato... il suo unico figlio era stato reso invalido per tutta la vita e lui aveva attaccato a tradimento l'unica sorella di Mu Xuanyin, avvelenandola con la tossina del Drago Cornuto. Era sicuro che fosse già morta, perciò nel suo cuore era giunto a una sorta di malata accettazione, convinto di essersi vendicato.


Eppure, pochi mesi prima, aveva improvvisamente scoperto che Mu Xuanyin aveva trovato un modo per salvare sua sorella. In pochi mesi, Mu Bingyun era guarita quasi del tutto.


Nel frattempo, lui continuava a prolungare forzatamente la vita di suo figlio, che ormai aveva poco più di mille anni ed era a un passo dalla morte. Sarebbe potuto spirare da un momento all'altro...


Huo Rulie spinse via Yan Wancang e fissò Mu Xuanyin dritto negli occhi. Strati e strati di ghiaccio si scioglievano intorno a lui, per via della sua rabbia e delle sue Fiamme ardenti d'odio: “Mu Xuanyin, se un giorno riuscirò a raggiungere il Divine Master Realm, la prima cosa che farò sarà ucciderti!”


“Tu, da solo?” la voce di Mu Xuanyin era carica di disprezzo e ridicolo.


“Ahahahah!” Huo Rulie rise a squarciagola, come impazzito: “Finché io, Huo Rulie, sarò in vita, giuro che prima o poi ti ammazzerò! Se ne hai il coraggio, uccidimi adesso!”


“Credi davvero che non oserei farlo?” Mu Xuanyin avanzò di un passo e un terribile gelo avvolse ogni cosa: “Huo Rulie, dovresti davvero essere felice del fatto che la sorella di questa Sovrana, Bingyun, è sana e salva. Mille anni fa, questa Sovrana giurò che se fosse successo qualcosa a Bingyun, avrei immediatamente rinunciato al mio Trono e distrutto l'intero setta del Corvo Dorato!”


“Ma siccome Bingyun sta bene, risparmierò la setta del Corvo Dorato.” Mu Xuanyin distese una mano e un'aura gelida comparve dal nulla, trafiggendo l'anima di tutti i presenti: “Mi accontenterò di uccidere soltanto te!!”






........................


Alla fine, abbiamo raggiunto il traguardo dei mille capitoli. Ho chiesto anche a Schaden se volesse scrivere qualcosa per celebrarlo o se avesse qualcosa da dire, ma mi è uscito un messaggio di errore seguito da un Blue Screen of Death. Del resto è un robot venuto dal futuro con le traduzioni già fatte, come doveva reagire? Comunque, questo messaggio è da parte di entrambi. Due anni e mezzo fa, quando abbiamo iniziato a tradurre AtG, i mille capitoli sembravano qualcosa di lontanissimo. Neppure c'erano, mille capitoli, ce n'erano poco più che seicento e durante l'estate, quando eravamo al capitolo 60, io mi leggevo al mare la saga dell'Illusory Demon Realm. Ricordo quando hanno cominciato a comparire i primi commenti e a esserci i primi due o tre euro di donazioni. Due anni e mezzo son tanti, cazzo. Senza che me ne rendessi conto, AtG è diventato parte della mia vita quotidiana e, col tempo, anche voi lo siete diventati. Sembrerà stupido, ma sapere che qualcuno leggerà cosa stai traducendo ti spinge a dare il massimo, a mantenere gli impegni (anche quando finisco i capitoli alle due di notte e mi odiate &lt;3). Potrei star qui a raccontare mille aneddoti, a dirvi migliaia di cose, ma sarebbe inutile perché neanche io sono mai stato molto bravo a esprimere a parole ciò che provo. Quindi, me ne farò bastare poche:
Grazie. Grazie di tutto il vostro supporto, delle vostre correzioni, delle vostre donazioni, delle vostre critiche, delle vostre teorie, dei vostri commenti - (mi fermo sennò va a finire che o sparo stronzate per alleggerire il discorso o mi commuovo che sono un tipo emotivo)


Semplicemente, grazie di tutto.


<strong>-Alstor e Schadenfreude</strong>


