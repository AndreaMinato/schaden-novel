---
weight: 1007
title: Capitolo 1007 – La Caduta del Sole
pubDate: 2025-02-03T07:52:46.901Z
tags:
    - atg
---


<em>Capitolo regolare, 1 in coda, 0/10 donazione</em>


<em>-Alstor, che pubblica il capitolo sponsorizzato o domani sera o venerdì (ve lo scrivo domani all'inizio del regolare)</em>






Huo Poyun era avvolto da fiamme dorate dalla testa ai piedi, tanto che si riusciva a malapena a distinguere la sua sagoma. Ma nessuno ci fece caso, perché tutti erano troppo occupati a fissare il sole dorato che fluttuava a mezz'aria.


Tutti coloro che lo guardavano, dal primo all'ultimo, ricordò subito a tutti un vero e proprio sole nel mezzo del cielo azzurro!


“Nine Suns Heaven's Fury.” quelle quattro parole scioccarono terribilmente tutti gli Anziani della setta della Fenice di Ghiaccio, ma i più giovani non capirono affatto il loro peso. Tuttavia, notando che gli Anziani e i Maestri di Palazzo erano impalliditi improvvisamente, realizzarono subito quanto quella tecnica dovesse essere terrificante.


“AHHH – UAHHHHH!”


Huo Poyun continuò a gridare, finché la sua voce non divenne incredibilmente roca. Di tanto in tanto, le sue urla a squarciagola venivano coperte da quelle del Corvo Dorato e il bagliore da giallo divenne di un colore sempre più simile a quello dell'oro puro. In quanto al “sole ardente”, rimase tranquillamente al suo posto in mezzo al cielo, senza mostrare alcun segno di cambiamenti. Nonostante questo, l'intensità di quell'aura terrificante continuò a crescere secondo dopo secondo, senza mai fermarsi.


Anche Yun Che aveva lo sguardo puntato sul sole che fluttuava a mezz'aria, senza riuscire a distoglierlo. Mentre la sua mente era in preda alla confusione, all'improvviso la voce di Mu Xuanyin risuonò nelle sue orecchie.


“Questo è il potere del Decimo Livello delle Storie del Mondo Ardente del Corvo Dorato. Si chiama Nine Suns Heaven's Fury.”


<em>Il Decimo Livello!? </em>Yun Che rimase ancora più stupito.


“Se imparato alla perfezione, Nine Suns Heaven's Fury permette davvero di evocare nove soli in grado di bruciare il mondo intero. Huo Poyun sembra aver padroneggiato soltanto la prima fase, quella del 'primo solÈ. Tuttavia... in decine di migliaia di anni di storia del Regno del Dio del Fuoco, soltanto quattro persone sono state in grado di impararlo con successo! Neppure Huo Rulie, che ha la forza misteriosa più grande della storia della setta del Corvo Dorato, è riuscito a imparare il Decimo Livello delle Storie del Mondo Ardente.”


Yun Che: “...”


“In quanto ai quattro membri delle scorse generazioni che riuscirono a imparare questa tecnica, il più talentuoso ci riuscì soltanto dopo aver compiuto i seimila anni. Eppure, Huo Poyun... non ne ha neppure trenta!”


Yun Che si sentì decisamente scosso... la Nine Suns Heaven's Fury creata adesso da Huo Poyun aveva un'aura terrificante, innumerevoli volte più intensa di quella di Yellow Spring Ashes, sebbene fosse soltanto alla fase basilare del 'primo solÈ.


Che razza di potenza terrificante doveva possedere una Nine Suns Heaven's Fury completa!?


“Credi di poter resistere a un attacco del genere? Se non ne sei in grado, limitati ad arrenderti subito e ne affronterò le conseguenze. Non esagerare.”


La voce di Mu Xuanyin era fredda e priva di emozioni. Senza esitare, Yun Che annuì lievemente.


Tuttavia, il suo sguardo era ancora fisso sul sole sospeso nel cielo e nei suoi occhi comparve una luce profondamente desiderosa.


Lui stesso aveva ricevuto i primi sette livelli delle Storie del Mondo Ardente dallo Spirito del Corvo Dorato. Da allora, data l'incredibile potenza delle Fiamme del Corvo Dorato, aveva usato principalmente quelle al posto di quelle della Fenice. Tuttavia, non si sarebbe mai aspettato che gli ultimi livelli delle Storie del Mondo Ardente fossero davvero così potenti.


Pensò fra sé e sé che, se fosse riuscito a memorizzarli, con il suo potere del Dio Malvagio sarebbe dovuto riuscire a padroneggiarli in fretta senza troppa fatica. A quel punto, il suo potere sarebbe di nuovo cresciuto vertiginosamente, però... era la arte misteriosa Divina principale della setta del Corvo Dorato, quindi naturalmente non l'avrebbero mai ceduta a nessun altro.


Lo sguardo di Mu Xuanyin passò inavvertitamente sugli occhi di Yun Che, poi proseguì immediatamente altrove.


Gocce e rivoli di sudore colavano dal corpo di Huo Poyun come pioggia torrenziale, venendo però immediatamente vaporizzati. Le sue grida si calmarono gradualmente e alla fine l'aura emessa dal sole sospeso a mezz'aria iniziò a stabilizzarsi e smettere di crescere.


Sotto lo sguardo di tutti i presenti, il cielo, che fino a poco prima era stato di un pallido bianco, aveva assunto un abbagliante color giallo dorato a perdita d'occhio. Allo stesso modo, il sole ardente sembrava essere diventato il centro del mondo e continuò a emettere accecanti raggi di luce identici a quelli di un sole vero e proprio.


Se non l'avessero visto coi loro stessi occhi, non avrebbero mai creduto che qualcosa del genere fosse opera di un giovane praticante del mistero che era ancora soltanto al Divine Tribulation Realm.


Ormai, era chiaro che Huo Poyun non era affatto considerabile soltanto un ragazzo dal talento senza precedenti... ma un mostro dalle abilità così straordinarie da opporsi alla logica e al buonsenso! Era un mostro che aveva fatto restare a bocca aperta dallo stupore tutti i più forti membri della setta della Fenice di Ghiaccio.


Nelle antiche leggende, si narrava che le Fiamme del Corvo Dorato avessero origine da quelle del sole. Perciò, si poteva affermare che quello creato dalla Nine Suns Heaven's Fury fosse il vero fuoco del sole.


Huo Rulie si voltò lentamente, con un immenso entusiasmo negli occhi. Quella era una tecnica che poteva soltanto sognare di imparare, era un livello che non avrebbe mai potuto raggiungere. Ed era anche il motivo per cui, quando Mu Hanyi era comparso dal nulla per ostacolare la competizione, non si era neanche preoccupato di opporsi.


Figurarsi Mu Hanyi e la sua forza misteriosa al quinto livello del Divine Tribulation Realm, neppure Yan Zhuo che era all'ottavo sarebbe stato un degno avversario per Huo Poyun. Agli occhi di Huo Rulie, l'improvvisa intromissione di Mu Hanyi non era stata altro che una perdita di tempo, siccome non avrebbe mai potuto ostacolare in alcun modo Huo Poyun.


“Mu Xuanyin, il discepolo che hai appena accettato in effetti ha un talento anomalo e mi ha molto sorpreso. Tuttavia, in confronto al mio Huo Poyun... ha ancora molta strada da fare!”


Huo Rulie raggiunse Huo Poyun, si fermò al suo fianco e sogghignò in maniera estremamente arrogante e orgogliosa: “Poyun è cento volte più forte di questo suo sciocco Maestro! In futuro, sarà il primo abitante del Regno del Dio del Fuoco a... raggiungere il Divine Master Realm!”


Raggiungere il Divine Master Realm!


Nel Regno degli Dei, quelle parole erano così solenni da essere quasi sacre, perché chi ci riusciva diventava un vero Dio fra i mortali. Eppure, quando Huo Rulie lo disse, nessuno dei membri della setta della Fenice di Ghiaccio rise o dubitò di lui...


Ventiquattro anni... il Decimo Livello delle Storie del Mondo Ardente...


Dire che un mostro del genere avrebbe raggiunto il Divine Master Realm non sembrava affatto esagerato o ridicolo.


Da quando Mu Xuanyin aveva raggiunto il Divine Master Realm, lo status del Regno della Canzone Glaciale era cresciuto enormemente fra i Reami Stellari Intermedi.


Ma se qualcuno del Regno del Dio del Fuoco fosse diventato un “Divine Master”...


Avrebbe potuto anche ascendere subito al rango di Reame Stellare Superiore!


“Maestra della setta!” Mu Bingyun fissò Yun Che per qualche secondo, ma alla fine non riuscì più a trattenersi e chiamò Mu Xuanyin. Loro due sapevano che Yun Che possedeva il potere del Dio Malvagio. Tuttavia, siccome non erano lui, naturalmente non sapevano quanto fossero assurdi i limiti a cui poteva spingersi grazie a esso.


Di fronte a quelle Fiamme del Corvo Dorato così incredibili, Mu Bingyun non poté che preoccuparsi per Yun Che.


Mu Xuanyin non rispose.


“Huo Rulie, anche se tu non sei riuscito a raggiungere nessun traguardo degno di nota, in effetti hai un buon discepolo!” Mu Xuanyin sogghignò con freddezza.


“Gah... gah...” Huo Poyun era ancora avvolto dalle fiamme. Distese una singola mano verso il cielo e ansimò profondamente, la sua espressione e il suo respiro sembravano pieni di dolore.


Dopotutto, anche se era soltanto la fase del 'primo solÈ, era pur sempre un peso troppo grande per qualcuno ancora al Divine Tribulation Realm. Anche se aveva attivato forzatamente quella tecnica, per farlo aveva esaurito completamente le forze.


“Heh...” Huo Rulie ridacchiò: “Sbrigati a dire al tuo discepolo di arrendersi. Dovresti sapere che la Nine Suns Heaven's Fury non è affatto facile da controllare. Quando il sole cadrà, sicuramente il tuo nuovo discepolo morirà!”


“Arrendersi?” Mu Xuanyin mostrò un'espressione sdegnata: “Credi davvero che quella sia degna di essere considerata una Nine Suns Heaven's Fury?”


Huo Rulie corrugò la fronte e ribatté: “Come c'era da aspettarsi dal Realm King del Regno della Canzone Glaciale, devo ammettere che sei testarda! Sul serio non ti importa che il tuo discepolo diretto viva o muoia, oggi mi hai davvero aperto gli occhi!”


“Che viva o muoia? Umpf, perché credi che il discepolo di questa Sovrana non possa difendersi da una misera Nine Suns Heaven's Fury!?” domandò con freddezza Mu Xuanyin.


“Bene... Bene!” Huo Rulie tremò improvvisamente dalla testa ai piedi. Se Mu Xuanyin avesse insultato lui, avrebbe potuto sopportarlo, ma aveva davvero osato insultare la Nine Suns Heaven's Fury: “Allora se il tuo discepolo, questo Yun Che, morisse a causa di questa Nine Suns Heaven's Fury... cosa faresti!?”


“Se morisse?” Mu Xuanyin inarcò le sopracciglia e rispose con estrema indifferenza: “D'accordo, questa Sovrana ti dirà cosa farebbe!”


“Se Yun Che dovesse essere ferito gravemente o ucciso da questa Nine Suns Heaven's Fury, questa Sovrana promette che non cercherà vendetta. Se infrangerò questa promessa, che i Cieli mi fulminino! Huo Rulie, sei contento adesso!?”


Quelle parole solenni fecero restare tutti con lo sguardo perso nel vuoto. Huo Rulie era particolarmente più sorpreso degli altri e indicò Mu Xuanyin, digrignando i denti: “Mu Xuanyin, questo... questo l'hai detto tu stessa!”


“Maestra della setta! Questo...”


“Silenzio!” Un Anziano della Sala Divina cercò di dire qualcosa, ma Mu Xuanyin lo fissò minacciosamente e lo interruppe: “Due discepoli si stanno sfidando, si può sapere perché continuate a dire tutte queste sciocchezze? Se qualcuno di voi oserà intromettersi durante il loro scontro... non prendetevela con questa Sovrana se vi punirà severamente!”


Tutti gli Anziani e i Maestri di Palazzo della setta della Fenice di Ghiaccio impallidirono e non ebbero il coraggio di dire altro. Nel frattempo, Yan Wacang e Yan Juehai si guardarono a vicenda.


Se Yun Che fosse morto, lei non avrebbe assolutamente cercato vendetta... e non solo, aveva anche vietato a chiunque di intromettersi per salvarlo!


Ma quella era una Nine Suns Heaven's Fury! Yun Che come avrebbe potuto riuscire a difendersi!?


“Poyun!” gridò Huo Rulie.


Huo Poyun sollevò lo sguardo con grande fatica: “Maestro... ma...”


“Adesso che il Realm King del Regno della Canzone Glaciale si è espresso chiaramente, come potresti trattenerti?” urlò Huo Rulie: “Attacca!”


Huo Poyun era già al limite, perciò strinse i denti con ferocia e ringhiò con tutto il fiato che aveva in corpo, poi le fiamme intorno a lui esplosero improvvisamente verso l'esterno. Subito dopo, il sole ardente che brillava in alto nel cielo cominciò a precipitare, fra grida di terrore.


“WAHHHHHHH!”


I discepoli della setta della Fenice di Ghiaccio fino a poco prima erano tutto sommato riusciti a sopportare il calore, ma ora, mentre il sole cadeva, sembrò che il mondo intero fosse stato sommerso da un mare di fiamme. I discepoli con la forza misteriosa più bassa cominciarono improvvisamente a strillare dal dolore.


I settantadue Anziani e i trentasei Maestri di Palazzo spiccarono di scatto il volo e, contemporaneamente, crearono una gigantesca barriera di ghiaccio per contenere il calore. Di conseguenza, però, l'energia non poté disperdersi ulteriormente... Yun Che, che si trovava al centro della Sala, ora doveva affrontare l'intera forza bruta della Nine Suns Heaven's Fury.


Il sole ardente lasciò dietro di sé una scia di fiamme, mentre precipitava. Persino da oltre la barriera di ghiaccio, tutti i discepoli della setta della Fenice di Ghiaccio potevano percepire chiaramente l'aura terrificante e senza pari di quell'attacco.


Yun Che sollevò lo sguardo, era completamente illuminato da quella luce dorata. Mentre il sole cadeva, era sempre più chiaro che il punto d'impatto non sarebbe stato proprio dove si trovava lui. Probabilmente, Huo Poyun aveva voluto lasciargli comunque l'opportunità di scappare. Eppure, Yun Che rimase immobile e, senza fare nulla, continuò a fissare il sole che stava cadendo verso di lui. Sembrava quasi che lo stesse studiando.


“AHHHH –––”


Innumerevoli grida ed esclamazioni di stupore si sovrapposero l'un l'altra, mentre tutti guardavano con attenzione il sole ardente precipitare e inghiottire Yun Che...


Boom~~~~~~~


Il secco rumore di un'esplosione accompagnò il lampo di luce dorata che illuminò con un bagliore accecante il cielo nel raggio di decine di migliaia di metri. Tutti rimasero con lo sguardo fisso sul sole, mentre esplodeva.


L'area in cui si trovava Yun Che era diventata completamente dorata. C'erano soltanto fiamme dorate, che ardevano e crepitavano, come se fossero in grado di bruciare il mondo intero. Strati e strati di ghiaccio separavano i presenti dalle fiamme, impedendo che seminassero devastazione. Nonostante questo, tutti gli Anziani e Maestri di Palazzo che stavano mantenendo intatta la barriera avevano espressioni cariche d'orrore.


Perché la potenza che sentivano assalire la barriera... aveva quasi raggiunto il livello del Divine Spirit Realm!


Un ragazzo al quinto livello del Divine Tribulation Realm... con una forza paragonabile a quella del Divine Spirit Realm!


Considerando quanto era terribile quel livello basilare della Nine Suns Heaven's Fury, se fossero stati davvero creati nove soli, forse avrebbero potuto davvero rappresentare una “furia dei Cieli” in grado di annientare il mondo.


Tuttavia, Yun Che...


“Ah!” Yan Wancang aveva lo sguardo socchiuso, siccome anche lui era stato abbagliato dall'incredibile esplosione del sole. Sospirò a fondo, siccome non riusciva davvero a capire se a Mu Xuanyin non importasse nulla della vita del suo discepolo, tanto da proibire a chiunque di intervenire per salvarlo, prendendo l'iniziativa di fare una promessa così solenne.


Ma non appena il suo sospiro terminò, la sua espressione mutò improvvisamente.


Attraverso il mare di Fiamme del Corvo Dorato... riusciva ancora a percepire chiaramente l'aura di Yun Che!


Inoltre, era anche incredibilmente stabile e intensa... non sembrava essersi affatto indebolita!


Quella scoperta improvvisa fece subito diventare pallido come uno spettro quello straordinario esperto del Regno del Dio del Fuoco, che rimase con lo sguardo perso nel vuoto. Non riusciva a credere a ciò che avvertiva con la sua percezione spirituale.


“Così... così terrificante... il Regno del Dio del Fuoco ha davvero..ha davvero un ragazzo così terrificante.” disse un discepolo della setta della Fenice di Ghiaccio, tremando. Mu Hanyi, che in passato avevano sempre adorato, non era affatto degno di essere paragonato a lui.


“Yun Che... lui... lui... sss! Sotto l'effetto di un potere così assurdo, deve essere morto all'istante... Maestra della setta, lei...”


“Non dite sciocchezze!”


…..............


I discepoli della setta della Fenice di Ghiaccio erano tutti stupiti e terrorizzati. Fra la loro nuova generazione, non c'era assolutamente nessuno in grado di sferrare un attacco così potente. In quanto a Yun Che... erano certi che fosse morto. Forse, era stato ridotto in cenere nell'istante stesso in cui le fiamme lo avevano toccato.


Tuttavia, nessuno di loro aveva notato che pochi istanti prima le espressioni degli Anziani e dei Maestri di Palazzo erano improvvisamente cambiate e che i loro sguardi erano fissi sul punto in cui prima si trovava Yun Che... con quelle espressioni scioccate e quegli occhi vacui, sembravano aver perso l'anima.


Un bel po' dopo l'esplosione del sole, finalmente le fiamme cominciarono a indebolirsi e a estinguersi lentamente.


Man mano che la densa marea di fuoco si riduceva, emerse poco alla volta una sagoma avvolta dalle fiamme.


Yun Che era ancora in piedi, nella sua posizione iniziale. Tuttavia, il ghiaccio sotto i suoi piedi era scomparso da tempo. Inoltre, un gigantesco buco dalla profondità indefinita si era creato sotto di lui. L'espressione di Yun Che era solenne. Intorno a lui, una cristallina barriera di ghiaccio azzurro resisteva nonostante le fiamme rimanenti, riflettendo bagliori blu e dorati.


Alcune delle fiamme stavano ancora ardendo, ma erano tutte al di fuori della barriera, non avrebbero potuto mai raggiungere Yun Che indipendentemente dalla loro intensità. Il corpo di Yun Che era completamente privo di ferite e i suoi candidi abiti della setta della Fenice di Ghiaccio non avevano riportato la minima bruciatura.


Quando Yun Che emerse dalle fiamme, eccetto che per il crepitare del fuoco nella Sala, tutto venne avvolto da un silenzio di tomba.


….......................


[Nota dell'autore]


[PS: Huo Poyun non è un tizio qualsiasi, è un FIGO!]
                                


                                



