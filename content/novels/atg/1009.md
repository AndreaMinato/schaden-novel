---
weight: 1009
title: Capitolo 1009 – L'Ambizione del Regno del Dio del Fuoco
pubDate: 2025-02-03T07:52:46.902Z
tags:
    - atg
---


<em><strong>Capitolo Sponsorizzato!!!!</strong> Grazie mille Tizio delle Mozzarelle! (Ho capito chi sei :D), 0 incoda, 0/10 donazione</em>


<em>-Alstor</em>






“Siccome il Maestro della setta Huo ha mantenuto così ubbidientemente la sua parola, questa Sovrana ora è disposta a prendere in considerazione l'idea di aiutarvi a dare la caccia al Drago Cornuto.”


Sul viso di Yan Wancang comparve un'espressione gioiosa, ma subito dopo Mu Xuanyin cambiò improvvisamente tono: “Ma prima, dovete rispondere a una domanda di questa Sovrana.”


Yan Wancang rispose frettolosamente: “Per favore, ci chieda tutto ciò che vuole, Realm King della Canzone Glaciale. Se non riguarda i segreti dei nostri setta, noi tre saremo più che felici di rispondere a qualsiasi domanda.”


A quel punto, lo sguardo di Mu Xuanyin si posò di nuovo su Huo Poyun: “Per parlarmi dell'urgente questione del Drago, voi tre siete venuti personalmente nel mio Regno della Canzone Glaciale. Eppure, anche se mi avete già detto due dei motivi per cui l'avete fatto... scommetto che ce n'è un terzo e che ha a che fare con Huo Poyun!”


L'ultima affermazione di Mu Xuanyin lasciò senza fiato tutti e tre i Maestri delle sette, poi Yan Wancang sospirò e rispose: “Il suo intuito è straordinario, Realm King della Canzone Glaciale. In effetti, stavolta desideriamo così tanto uccidere il Drago Cornuto per una questione strettamente legata a Poyun. Speriamo che, ottenendo i materiali preziosi ricavati dal corpo del Drago, potremo aiutare Poyun...”


“Maestro della setta Yan!” lo interruppe bruscamente Yan Juehai.


Yan Wancang scosse la testa: “Non importa. Senza la forza del Realm King della Canzone Glaciale, per noi sarebbe impossibile uccidere l'Antico Drago Cornuto. Dato che le stiamo sinceramente chiedendo di aiutarci, non possiamo nasconderle nulla.”


Yan Juehai aprì la bocca parecchie volte, ma non sapeva cosa dire. Alla fine, si limitò a scrollare le spalle e restare in silenzio.


Yan Wancang spiegò francamente: “Mancano ancora più di due anni all'Assemblea Profound God. Indipendentemente dal motivo per cui stavolta sarà così speciale, chiunque riesca a classificarsi fra i mille partecipanti più forti potrà coltivare la sua forza misteriosa nella Perla dell'Eternità per tremila anni!”


“Anche se all'interno della Perla dell'Eternità saranno trascorsi tremila anni, al suo esterno ne saranno passati soltanto tre. Tuttavia, questo è quasi trascurabile, dal momento che le leggi all'interno della Perla dell'Eternità sono di livello estremamente alto, perciò tremila anni di allenamento lì sono paragonabili a parecchie migliaia di anni in qualsiasi altro luogo!”


“Quindi, se Poyun dovesse riuscire a entrare nella Perla dell'Eternità, tre anni dopo l'Assemblea Profound God il nostro Regno del Dio del Fuoco...” Giunto a questo punto, nel suo sguardo comparve uno strano bagliore e anche il respiro di Yan Juehai e quello di Huo Rulie divennero piuttosto irregolari: “... potrebbe finalmente avere il primo grande Realm King della sua storia!”


Quelle parole erano davvero eccezionalmente solenni e stupefacenti.


Anche se Huo Poyun quel giorno era stato sconfitto da Yun Che, il suo talento era senza dubbio terrificante. Tutti lo avevano visto coi loro occhi. Aveva solo ventiquattro anni, eppure aveva già imparato il Decimo Livello delle Storie del Mondo Ardente del Corvo Dorato, che innumerevoli individui non erano riusciti a comprendere neppure dopo averlo studiato per decine di migliaia di anni. Nel Regno del Dio del Fuoco non si era davvero mai visto prima qualcuno con il suo talento.


Dopo tremila anni all'interno della Perla dell'Eternità... era impossibile prevedere che livello avrebbe raggiunto.


Non era affatto da escludere neanche che Huo Poyun superasse Huo Rulie.


Tuttavia, c'era un problema...


“Che ottimo piano.” Mu Xuanyin sogghignò: “Però, per poter entrare nella Perla dell'Eternità, ci si deve classificare fra i primi mille posti all'Assemblea Profound God. Huo Poyun ha davvero un talento così straordinario nel controllare l'Energia Misteriosa del Fuoco da poter essere definito scioccante – per lo meno, è molto più talentuoso di voi tre vecchietti – ma la sua forza misteriosa è ancora troppo bassa! Potrebbe essere fra i migliori giovani dei Reami Stellari Intermedi, ma non potrebbe mai tenere testa a quelli dei Reami Superiori! Come potrebbe entrare nella Perla dell'Eternità?”


“Ha perfettamente ragione.” Yan Wancang annuì lentamente: “Proprio per questo motivo, è così urgente che riusciamo a uccidere il Drago Cornuto prima dell'Assemblea Profound God.”


“Se riusciremo a ottenere la Pietra Spirituale del Fuoco all'interno del corpo del Drago, allora...” negli occhi di Yan Wancang si accese una luce e disse senza cercare di mantenere altri segreti: “Noi tre conosciamo un metodo per permettere alla forza misteriosa di Huo Poyun di raggiungere il Divine Spirit Realm prima dell'Assemblea!”


“Cosa?” Quando Yan Wancang pronunciò quelle parole, tutti gli Anziani e i Maestri di Palazzo della setta della Fenice di Ghiaccio sussultarono dalla sorpresa, increduli e dubbiosi. Com'era possibile che qualcuno al quinto livello del Divine Tribulation Realm raggiungesse il Divine Spirit Realm in meno di due anni? Per quanto Huo Poyun fosse talentuoso, era assolutamente impossibile.


Il cuore di Yun Che cominciò a battere all'impazzata... raggiungere il Divine Spirit Realm in meno di due anni partendo dal quinto livello del Divine Tribulation Realm era un'idea folle quanto il suo desiderio di raggiungere il Divine Tribulation Realm prima dell'Assemblea Profound God! Esisteva davvero un metodo per riuscirci!?


“Lui? Raggiungere il Divine Spirit Realm entro due anni?” Mu Xuanyin osservò Huo Poyun per qualche istante, poi commentò con indifferenza: “Questa Sovrana è davvero curiosa di sapere che genere di tecnica segreta conoscete voi del Regno del Dio del Fuoco, per dire una cosa del genere con tanta certezza. Sarebbe in grado di stupire persino i Cieli.”


Yan Wancang scosse la testa e rispose: “Ovviamente non si tratta di uno straordinario metodo segreto. Altrimenti, l'intera giovane generazione del nostro Reame Stellare sarebbe incredibilmente forte. Questa nostra 'tecnica segreta' può essere utilizzata soltanto su Huo Poyun. Sono sicuro che lei abbia già capito che il Sangue Divino ereditato da Huo Poyun è diverso da quello che ricevono normalmente i comuni discepoli della setta del Corvo Dorato, Realm King. Il nostro 'metodo segreto' si basa completamente sull'utilizzo di questa sua eredità unica.”


Lo sguardo di Mu Xuanyin si allontanò da Huo Poyun, poi annuì lentamente e disse: “Capisco. Umpf, Maestro della setta Yan, lei ha risposto così sinceramente, se questa Sovrana continuasse a fare domande sulla questione sarebbe decisamente inappropriato!”


“...” Yun Che sospirò mentalmente... in effetti, un metodo del genere non poteva essere utilizzato comunemente. Tuttavia, si chiedeva come mai, dal momento che Huo Poyun era un discepolo della setta del Corvo Dorato, il Maestro della setta dell'Uccello Vermiglio, Yan Wancang, e quello della setta della Fenice, Yan Juehai, si impegnassero così tanto per aiutarlo. Probabilmente, anche se i vari setta del Regno del Dio del Fuoco competevano l'uno con l'altro, di fronte a questioni così importanti da influenzare il futuro dell'intero Reame mettevano da parte la rivalità e univano le forze senza egoismo.


Il Sangue del Corvo Dorato ereditato da Huo Poyun non era come quello degli altri discepoli...


Aspetta... che sia proprio come Xue'er!?


“Una forza misteriosa ai primi livelli del Divine Spirit Realm non sarebbe fra le migliori, se paragonata a quelle dei grandi geni dei Reami Superiori, ma con la sua estrema affinità per l'Energia Misteriosa del Fuoco, sicuramente potrebbe sconfiggere anche avversari dalla forza misteriosa parecchio superiore alla sua.” Yan Wancang era molto sicuro delle sue parole e continuò: “Anche se sarà estremamente difficile posizionarsi fra i primi mille classificati, sicuramente non sarà impossibile!”


Yan Juehai lanciò un'occhiata a Yan Wancang... sapeva bene che in realtà Yan Wancang aveva continuato a nascondere un dettaglio. Se tutto fosse andato come nei piani, molto probabilmente la forza misteriosa di Huo Poyun avrebbe superato di gran lunga i primi livelli del Divine Spirit Realm.


C'era anche la possibilità che raggiungesse la fase intermedia del Divine Spirit Realm!


Tuttavia, quel “miracolo” avrebbe potuto realizzarsi soltanto se fossero riusciti a uccidere l'Antico Drago Cornuto, che aveva centinaia di migliaia di anni! Altrimenti, sarebbero rimaste soltanto parole al vento.


“Ora che avete finito di esporre le vostre motivazioni, questa Sovrana potrebbe in effetti scegliere di aiutare anche questa volta il Regno del Dio del Fuoco... tuttavia, questa Sovrana lo farà soltanto a un'ulteriore condizione.”


Yan Wancang tremò, incredibilmente entusiasta: “Per favore, Realm King della Canzone Glaciale, parli. Noi tre faremo tutto il possibile.”


“Non rispondere così affrettatamente.” rispose Mu Xuanyin, senza alcuna espressione sul volto: “In passato, avevamo concordato che se questa Sovrana fosse riuscita a uccidere il Drago Cornuto, avremmo diviso a metà il suo corpo. Tuttavia, ora questa Sovrana ha cambiato idea.”


“Questa Sovrana non vuole soltanto metà del cadavere del Drago, ma anche tutto il suo cuore!”


I tre grandi Maestri delle sette divennero leggermente scuri in volto, poi Yan Wancang inarcò le sopracciglia e rispose: “Ecco... la prego di perdonarci, ma non possiamo accettare. Un cuore di Drago è...”


“Huanzhi, accompagna via di qui i nostri ospiti!” tagliò corto Mu Xuanyin, voltandosi di scatto e cominciando ad allontanarsi.


“Aspetti, aspetti!” Yan Wancang sollevò di fretta una mano. Non osò perdere altro tempo e annuì lentamente, dicendo: “D'accordo, d'accordo. Allora, come lei ha richiesto, se riusciremo a uccidere l'Antico Drago Cornuto le consegneremo l'intero cuore.”


“Non sarà necessario. Quando sarà il momento, questa Sovrana se lo prenderà personalmente.” rispose Mu Xuanyin, senza voltarsi.


Le labbra di Yan Wancang si aprirono parecchie volte e, alla fine, concluse: “La ringraziamo per il suo aiuto, Realm King della Canzone Glaciale. In questo caso, non continueremo a disturbarla... quando il Drago inizierà la muta, senza dubbio verremo personalmente per informarla e accoglierla nel Regno del Dio del Fuoco. Arrivederci, Realm King della Canzone Glaciale.”


Dopo aver finito di parlare, Yan Wancang, Yan Juehai, Huo Rulie e i loro rispettivi discepoli diedero all'unisono un'ultima occhiata a Yun Che.


Dopo aver esitato per qualche istante, alla fine Huo Poyun disse: “Fratello Yun Che, se mai avrai un po' di tempo, ti invito a venire nel mio Regno del Dio del Fuoco. Mi assicurerò di farti trattare con grande ospitalità.”


Yun Che rispose: “Ecco... credo che dovrò chiedere il permesso alla mia Maestra. Grazie per la tua gentilezza, Fratello Poyun.”


Huo Poyun sorrise amichevolmente a Yun Che, poi seguì Huo Rulie e gli altri. Il gruppo spiccò il volo e, dopo essersi alzato in alto nel cielo, se ne andò.


Quell'episodio inaspettato che si era svolto durante la Grande Assemblea della setta inizialmente aveva preso una brutta piega, ma alla fine si era concluso piuttosto pacificamente.


Anche se il Regno del Dio del Fuoco aveva ottenuto ciò che voleva, senza alcun dubbio il vero vincitore era il Regno della Canzone Glaciale. Infatti, in fin dei conti, era impossibile che Mu Xuanyin rifiutasse di andare a uccidere il Drago Cornuto. Del resto, lei stessa aveva detto fin da subito che persino una sola scaglia di quel Drago sarebbe stato un tesoro incredibilmente prezioso. Era impossibile resistere alla tentazione – soprattutto in condizioni così eccezionali e senza precedenti.


Alla fine, aveva accettato di aiutare il Regno del Dio del Fuoco soltanto dopo essersi assicurata di ottenere una ricompensa ancora maggiore.


Inoltre, aveva ottenuto da Huo Rulie persino le intere Storie del Mondo Ardente del Corvo Dorato!


Era un risultato notevole, anche se nessuno riusciva a capire perché le volesse dato che non poteva neppure imparare a utilizzarle.


Il Regno del Dio del Fuoco, d'altro canto, aveva sfoggiato il talento di Huo Poyun. Lo shock che aveva causato quel giorno a tutti i membri della setta della Fenice di Ghiaccio non sarebbe stato dimenticato facilmente.


Nel mezzo della neve che danzava nel cielo, Mu Xuanyin tornò al suo trono. Proprio di fronte a lei c'era il gigantesco cratere creato dalla Nine Suns Heaven's Fury di Huo Poyun, così profondo da sembrare senza fondo.


Mu Xuanyin si accigliò leggermente e un'enorme quantità di neve comparve dal nulla, precipitando bruscamente nel cratere e riempendolo completamente senza lasciarne traccia. In un batter d'occhio, era scomparso. Al suo posto, si formò di nuovo una spessa lastra di candido ghiaccio.


“Yun'er, oggi le tue azioni hanno protetto l'onore della tua Maestra.” Disse a bassa voce Mu Xuanyin.


“La ringrazio per il complimento, Maestra.” rispose Yun Che, che però si lamentò mentalmente...<em> e che cosa avrei fatto, di preciso? Tutto quello che ho fatto oggi è stato vincere con un trucchetto, affidandomi al potere del Dio Malvagio.</em>


“Maestra della setta, mi congratulo con lei per aver accettato come discepolo diretto un giovane dal così raro talento.” disse Mu Huanzhi, senza riuscire a trattenersi dall'elogiarlo.


Dato che nel setta della Fenice di Ghiaccio era comparso qualcuno con una così terrificante affinità al Ghiaccio, in quanto Grande Anziano della setta come avrebbe potuto non esserne entusiasmato?


“Huanzhi, c'è una cosa di cui devo discutere con te.” disse improvvisamente Mu Xuanyin.


La parola “discutere” fece mancare un battito al cuore di Mu Huanzhi, che si prostrò frettolosamente a terra dalla paura e dall'agitazione: “Quali sono i suoi ordini, Maestra della setta? Per favore, me lo dica è farò di tutto per soddisfare le sue richieste.”


I gelidi occhi di Mu Xuanyin erano aperti soltanto a metà e, annuendo, disse: “Ora Yun Che è il discepolo diretto di Questa Sovrana e la sua affinità al Ghiaccio si potrebbe definire senza precedenti. Tuttavia, la sua forza misteriosa è davvero troppo bassa. Fra tutto la setta, è tra coloro con la più bassa in assoluto. Da questo punto di vista, non sarebbe degno di essere il discepolo di questa Sovrana.”


“...” Mu Huanzhi non osava parlare.


“Il Regno del Dio del Fuoco ora ha Huo Poyun fra le sue file. Naturalmente, il nostro Regno della Canzone Glaciale non può lasciarsi superare così facilmente. Per questo motivo, questa Sovrana vuole che la forza misteriosa di Yun Che aumenti il più in fretta possibile e che, al tempo stesso, il Sangue della Fenice di Ghiaccio nelle sue vene diventi sempre più puro. Considerando questi due obiettivi, è di primaria importanza trovargli il prima possibile una compagna per la coltivazione di coppia.”


Yun Che: ““~！@#￥%...” (Una... una compagna di coltivazione di coppia!?)


Sentendo quell'affermazione, come avrebbe potuto Mu Huanzhi non capire cosa intendesse Mu Xuanyin? Sollevando lo sguardo, rispose: “Maestra della setta, forse...”


Tutti i presenti nella Sala capirono tutto improvvisamente. Inoltre, dato che Mu Xuanyin aveva scelto di “discuterne” con Mu Huanzhi, come avrebbero potuto sbagliarsi?


Eppure, nessuno sembrava particolarmente sorpreso e alcuni ebbero anche la sensazione che quello sviluppo fosse scontato. In ogni caso, innumerevoli sguardi si spostarono di nascosto su Mu Hanyi... prima ancora che Mu Xuanyin finisse di parlare, era già diventato pallido come un fantasma. La sua espressione era ancora piuttosto calma, ma le sue pupille tremavano dalla sofferenza e due rivoli di sangue colavano silenziosamente dai palmi delle sue mani, tanto stava stringendo i pugni.


“Dal punto di vista della forza misteriosa, della purezza del Sangue Divino e dell'affinità al ghiaccio, nessun'altra è più adatta di Feixue.” disse chiaramente Mu Xuanyin, anche se tutti avevano già capito: “Huanzhi, cosa ne pensi?”


Dopo qualche istante di stupore, Mu Huanzhi divenne entusiasta e si prostrò di nuovo senza la minima esitazione, rispondendo a gran voce: “Huanzhi ringrazia la Maestra della setta da parte della propria nipote, Feixue!”
                                


                                



