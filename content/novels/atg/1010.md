---
weight: 10100
title: Capitolo 1010 – Sangue della Fenice di Ghiaccio Divina
pubDate: 2025-02-03T07:52:46.902Z
tags:
    - atg
---


<em>Capitolo regolare,
Capitoli in coda 0, 0/10
-Schadenfreude</em>


Se Mu Feixue fosse stata designata come partner di Yun Che prima di oggi, Mu Huanzhi ne sarebbe stato sicuramente scontento. Tuttavia, dopo aver assistito personalmente alla dimostrazione di forza di Yun Che, ora era in estasi!


La posizione attuale di Yun Che... era di discepolo diretto della maestra della setta! Era l'uomo più importante nella giovane generazione del Regno della Canzone Glaciale. Oggi aveva mostrato chiaramente del talento. Semplicemente in termini di comprensione delle leggi del ghiaccio, probabilmente superava la Mu Xuanyin del passato. Finché non fosse morto prematuramente, certamente sarebbe diventato il realm King della generazione successiva.


Se sua nipote potesse sposarsi con Yun Che, sarebbe stato un dono per la sua famiglia.


Se Yun Che fosse diventato il Realm King del loro pianeta in futuro, allora Mu Feixue sarebbe diventata la moglie del primo Realm King uomo in tutta la storia del loro regno!


L'unico lato negativo era che perdere la sua verginità avrebbe avuto gravi ripercussioni sulla sua coltivazione in futuro, nonostante fosse definita coltivazione in coppia, in realtà sarebbe stata solo un'incubatrice a beneficio dell'uomo. Tuttavia, anche se non era l'intento di Mu Xuanyin, semplicemente considerando la posizione e il futuro di Yun Che, non ci sarebbe stato motivo di rifiutare... o perfino esitare.


"Feixue... presto ringrazia il maestro della setta." Dal suo tono, Mu Huanzhi sembrava ansioso e aveva difficoltà a nascondere la sua gioia.


Gli Anziani, i maestri di palazzo e delle sale che avevano delle discendenti non sposate rivelarono della gelosia. <em>Dannazione! Perché non può accadere qualcosa di così buono alle mie nipoti?!</em>


Tuttavia, quando pensavano al talento, al sangue e all'aspetto di Mu Feixue, potevano solo invidiarli.


Mu Feixue avanzò e si inginocchiò accanto a Mu Huanzhi.


"Feixue, hai qualche obiezione al riguardo?" Chiese con severità Mu Xuanyin.


"Andrà tutto secondo il piano della maestra della setta." Rispose Mu Feixue. Il suo tono era freddo come il ghiaccio, senza tristezza, né gioia, impassibile.


Dall'inizio alla fine non diede una sola occhiata a Yun Che.


"Eccellente, allora è deciso." Mu Xuanyin annuì con soddisfazione. "Huanzhi, informa i genitori di Feixue riguardo alla questione. Per quanto riguarda la data, ne discuteremo un altro giorno. Tuttavia prima accadrà e meglio sarà."


"Capito, Huanzhi inizierà i preparativi domani." Mu Huanzhi annuì in continuazione.


Yun Che rimase rigido come del legno con un'espressione esterrefatta... <em>Cosa? COSA?! Che è questo? Partner per la coltivazione in coppia? Che diavolo? la setta della Divina Fenice di Ghiaccio ha questo tipo di usanza? Inoltre... riguarda me ed è una questione così importante, ma perché nessuno chiede la mia opinione?!


Non conosco nemmeno Mu Feixue e non le ho nemmeno parlato prima d'ora!</em>


Yun Che sembrava voler intervenire, ma si fermò, sembrava che avesse qualcosa da dire, ma non ci riuscita. Tuttavia Mu Xuanyin non aveva nemmeno pensato di chiedergli un opinione. Poi si alzò gradualmente, il suo sguardo gelido scorse l'intera sala. "Dato che la cerimonia di accettazione è già finita e ormai le questioni di cui bisognava discutere sono state già decise, se non c'è altro allora potete andare."


Tutti porsero i loro rispetti e iniziarono a disperdersi velocemente, ma in modo ordinato.


Nel retro della Divina Sala della Fenice di Ghiaccio, numerosi discepoli andarono da Mu Hanyi, sembrava che stessero cercando di dirgli qualche parola di consolazione... Dopotutto l'intero setta sapeva dell'ossessione di Mu Hanyi con Mu Feixue. Inoltre tutti avevano sempre pensato che i due fossero una coppia perfetta e nemmeno Mu Hanzhi aveva mai mostrato intenzione di obiettare.


Tuttavia era stata donata a Yun Che dalla maestra della setta... come un'incubatrice per potenziare il suo sangue e la sua forza misteriosa.


In passato Mu Hanyi era il talento più brillante dell'intero setta. Ora però, a causa di Yun Che, era stato messo in ombra. Perfino le persone che sostenevano che sarebbe dovuto diventare il discepolo diretto non credevano più che sarebbe riuscito a superare Yun Che.


Il sogno di Mu Hanyi di ottenere Mu Feixue ormai era diventato impossibile.


Se Yun Che non fosse mai arrivato nel Regno della Canzone Glaciale, allora la competizione del Lago del Ghiaccio Infernale sarebbe andata come previsto e Mu Hanyi sarebbe diventato il discepolo diretto del maestro della setta. Di conseguenza Mu Feixue probabilmente sarebbe stata data in sposa a lui. Sarebbe riuscito ad esaudire tutti i suoi sogni.


A causa di Yun Che però tutto questo era stato distrutto. Ogni cosa che doveva appartenere a lui era stata data a Yun Che... mentre lui era diventato solo un triste contorno.


Nessuno poteva capire cosa stava provando Mu Hanyi.


Forse la vita era stata solo crudele con lui. Dalla nascita aveva sempre avuto un talento innato altissimo, insieme ad una posizione distinta e un temperamento perfetto. In confronto alle persone normali, aveva lavorato dieci volte più duramente... eppure i suoi anni di lavoro non potevano rivaleggiare con Yun Che, un discepolo arrivato da tre mesi che doveva ancora solidificare la sua posizione.


In un batter d'occhio, tutti si dispersero e scomparirono dal cortile del grande palazzo sacro. Rimasero solo Mu Xuanyin e il discepolo che aveva accettato da poco.


Yun Che rimase in silenzio, non osava dire una parola o fare un solo passo... Naturalmente non si era ancora dimenticato del volgare appellativo di "sorella maggiorata".


Ah, poteva solo sperare che non sarebbe "morto" in modo troppo tragico.


Il mondo divenne completamente silenzioso, eccetto il rumore della neve che fluttuava nel vento. Mu Xuanyin si fermò nel bel mezzo della tempesta per molto tempo senza dire una parola, come se stesse pensando a qualcosa. Yun Che gettò un'occhiata furtiva verso di lei, ma non osò comunque prendere l'iniziativa di parlare... quando era arrivato nel Regno della Canzone Glaciale, non si sarebbe mai immaginato che un giorno sarebbe stato da solo con una persona così terrificante.


"È proprio l'eredità dell'antico Dio Malvagio. La fama del Dio della Creazione degli Elementi in effetti è ben meritata." Disse all'improvviso Mu Xuanyin. La sua voce era fredda ed indifferente come sempre. "Il talento di Huo Poyun era fin troppo inaspettato e anormale. Nemmeno io potevo crederci quando l'ho visto."


Ora che Mu Xuanyin aveva parlato e con un tono tranquillo, Yun Che rilasciò il respiro che aveva trattenuto e osò parlare, esprimendo la domanda che aveva in mente: "Maestra, le vorrei chiedere... ha spinto intenzionalmente Huo Rulie a fare una competizione decisiva tra discepoli?"


"..." In quel momento Mu Xuanyin si girò lentamente. Yun Che si ritrovò di fronte ad una bellezza che sembrava complementarsi con la splendida neve del Regno della Canzone Glaciale, togliendogli il respiro. Dopodiché abbassò la testa come se fosse stato influenzato dalla comparsa di una dignità così impareggiabile. Non osò guardarla negli occhi.


"Cosa pensi di Huo Rulie?" Chiese in risposta Mu Xuanyin.


Yun Che rifletté per un momento, poi disse: "Credo che il Maestro della setta Huo sia piuttosto irritabile. Dovrebbe avere qualcosa a che fare con il sangue del Corvo Dorato nel suo corpo. Comunque sembra una persona che mantiene assolutamente la parola data."


"Irritabile? Umpf." Mu Xuanyin sbuffò lievemente, poi disse: "Huo Rulie, con la sua posizione in quanto maestro della setta del Corvo Dorato, ha una posizione non inferiore ad un re nel Regno del Dio della Fiamma. Se fosse stato davvero imprudente e stupido, non avrebbe mai ottenuto una posizione così prestigiosa."


Yun Che: "..."


"Huo Rulie sembra estremamente irritabile, ma in realtà è estremamente astuto e difficile da fare arrabbiare. Tuttavia la sua personalità ha un grosso punto debole, cioè che una volta che si arrabbia, è estremamente facile per lui perdere il controllo e fare delle mosse imprudenti. Inoltre è difficile per Yan Wancang e Yan Juehai fermarlo una volta che accade. Mentre è estremamente difficile per gli altri irritarlo, per me è facilissimo se lo desidero!"


Yun Che alzò lievemente la testa: "Così l'ha fatto davvero apposta?"


Mu Xuanyin non rispose e invece chiese freddamente: "Lascia che ti faccia un'altra domanda. I tre maestri della setta del Regno del Dio della Fiamma che sono venuti personalmente oggi hanno anche portato i loro discepoli per mostrare la loro sincerità, ma anche come minaccia. Dato che volevano intimorirmi, perché hanno portato solo tre membri della giovane generazione?"


"..." Yun Che aprì la bocca diverse volte, ma non riuscì a pensare ad una risposta.


"In superficie, sembra che Huo Rulie sia stato costretto a portare il suo discepolo diretto perché Yan Wancang e Yan Juehai avevano portato entrambi un membro della giovane generazione. Non sarebbe stato appropriato che Huo Rulie venisse da solo. In realtà però è stato proprio l'opposto." Le pupille di Mu Xuanyin sembrarono gelarsi, riflettendo la luce più pura e fredda. "Era chiaro che è stato Huo Rulie ad insistere a portare il suo discepolo personale e Yan Wancang e Yan Juehai hanno dovuto portare i loro membri della giovane generazione, altrimenti la provocazione sarebbe stata troppo evidente."


"Provocazione?" Yun Che si rese conto di una cosa.


"Sette giorni fa, nonostante non sia stato reso pubblico il fatto che ti ho accettato come discepolo, il Regno del Dio della Fiamma naturalmente è riuscito a saperlo tramite le sue connessioni nel Regno della Fenice di Ghiaccio. Sapevano anche che Bingyun è stata curata. Huo Rulie si è sempre voluto vendicare su di me per aver ferito suo figlio. In effetti, quando ha saputo di questa quesitone, la sua rabbia e il suo odio devono essere aumentati di dieci volte. Inoltre, sapendo che avevo accettato un discepolo diretto, come poteva trattenersi dal portare il suo discepolo diretto incredibilmente talentuoso per farmi perdere la faccia?!"


"...la maestra sembra capire bene il maestro della setta Huo." Disse Yun Che.


"Umpf, ho capito immediatamente il suo obiettivo da come mi ha guardato e dall'aura ovvia e anomala di Huo Poyun." Disse freddamente Mu Xuanyin. "Tuttavia è ancora ben lontano dal potermi manipolare!"


"..." Yun Che sussultò e rabbrividì.


Huo Rulie era stato irritato facilmente da Mu Xuanyin e poi l'aveva attaccata verbalmente. In quelle condizioni, Huo Rulie aveva perso completamente il controllo. Ciò che era successo dopo era accaduto naturalmente.


Il dignitoso maestro della setta del Corvo Dorato era stato preso in giro come un topolino insignificante... Yun Che iniziò a pensare che trascorrere troppo tempo accanto a Mu Xuanyin sarebbe stato incredibilmente terrificante.


"Vorrei chiederle, i suoi calcoli... uh, non lo ha ingannato apposta per prendere le Storie del Mondo Ardente del Corvo Dorato, vero?"


Quando Mu Xuanyin aveva richiesto le Storie del Mondo Ardente del Corvo Dorato che non poteva coltivare, aveva sorpreso tutti, compreso Yun Che.


Mu Xuanyin disse con indifferenza: "Le ho chieste solo perché ho cambiato idea all'improvviso."


Yun Che: "???"


Mu Xuanyin girò la mano e mostrò il palmo. Fece apparire una pergamena di giada che rilasciava un bagliore dorato e la diede direttamente a Yun Che.


Yun Che sporse istintivamente le mani e la prese... poteva capire facilmente che questa era la pergamena che Huo Rulie aveva appena consegnato a Mu Xuanyin. Era la pergamena iscritta con le Storie del Mondo Ardente del Corvo Dorato complete!


"La pergamena è iscritta con un'impronta spirituale. Può essere vista una sola volta prima di scomparire completamente. Quanto potrai coltivarne dipenderà da te!" Disse freddamente Mu Xuanyin.


"..." Yun Che rimase stordito mentre teneva la pergamena. Solo dopo un po' disse sorpreso: "L'ha fatto per me..."


"Siediti!" Disse freddamente Mu Xuanyin.


Mentre metteva da parte la pergamena, Yun Che si sedette ubbidientemente con un'espressione piena di emozioni contrastanti.


Mu Xuanyin fece diversi passi verso Yun Che, portando un'aura gelida con sé, poi si fermò ad un passo da lui.


"Chiudi gli occhi, calma il tuo spirito e osserva la tua mente. Non possono esserci distrazioni."


"Sì." Rispose Yun Che.


Quando chiuse gli occhi, la sua aura si calmò gradualmente. Alla fine la neve iniziò a cadere sui suoi abiti.


Mu Xuanyin sporse un dito in cui si condensò una goccia di sangue color blu ghiaccio e poi toccò la fronte di Yun Che.


Yun Che tremò mentre un'energia pura e gelida si disperse attorno a lui. Un bagliore blu brillò mente la goccia di sangue si fuse lentamente con il suo corpo. Dopodiché uno strato di luce blu illusoria ricoprì la sua pelle.


Il sangue della Divina Fenice di Ghiaccio!


Inoltre era il sangue più puro!


Mu Xuanyin ritrasse il dito mentre un bagliore gelido si condensò al centro del suo palmo. Proprio quando stava per entrare in contatto con la fronte di Yun Che, si fermò per un momento, ritrasse lentamente la mano e iniziò a guardare. Sembrava che non ci sarebbe stato bisogno del suo aiuto per aiutare Yun Che a raffinare il sangue.


Negli ultimi giorni, Yun Che aveva pensato costantemente se diventare il suo discepolo diretto fosse stata la decisione giusta, se fosse stato fortunato o no.


E anche Mu Xuanyin aveva avuto gli stessi dubbi.
                                


                                



