---
weight: 10170
title: Capitolo 1017 – Sovrano di Innumerevoli Regni
pubDate: 2025-02-03T07:52:46.903Z
tags:
    - atg
---


<em>Capitolo regolare, 0 in coda, 0/10 donazione</em>


<em>-Alstor</em>






Mu Bingyun inarcò leggermente le sopracciglia e commentò: “In questo caso, sarà meglio scegliere subito un Anziano che lo accompagni e lo protegga. Dopotutto, la sua forza misteriosa è davvero troppo bassa.”


“No, non ce ne sarà bisogno.” Mu Xuanyin scosse la testa: “Intendo mandarlo da solo.”


“Da solo?” Mu Bingyun ne fu piuttosto sorpresa e subito dopo ci pensò con attenzione per qualche istante.


“Se non sarà capace di tornare vivo o non riuscirà a prendere il Corno di Qilin, allora non mi preoccuperò di sprecare altre energie per aiutarlo. Dopotutto...” lo sguardo di Mu Xuanyin sembrava contenere un lieve risentimento: “Il prezzo da pagare è davvero troppo alto. Haaah, sono il potente Realm King del Regno della Canzone Glaciale, eppure un mocciosetto del genere mi dà così tanti problemi. Semplicemente, non mi sento soddisfatta.”


Notando l'atteggiamento infantile di Mu Xuanyin, Mu Bingyun sorrise dolcemente e scosse la testa: “Anche se la forza misteriosa di Yun Che è bassa, è già il tuo Discepolo Diretto. La notizia si è già diffusa, quindi ormai nessun abitante del Regno della Canzone Glaciale oserebbe torcergli un capello. Come potrebbe correre dei rischi?”


“Non è così scontato.” gli occhi di Mu Xuanyin si restrinsero leggermente: “Alcune persone hanno un fegato più grande del cielo stesso. Non importa se e come quel moccioso riuscirà a prendere il Corno di Qilin e tornare vivo, dipenderà tutto soltanto da lui.”


“...” Mu Bingyun non indagò oltre. Dopo un po', si voltò e disse: “In questo caso, facciamolo accompagnare da Xiaolan. Non vede i suoi genitori da quando si è unita alla setta. I suoi genitori sicuramente saranno presenti al banchetto per il millesimo compleanno dell'Imperatore dell'Impero del Vento Gelido. Sfruttiamo quest'opportunità per farle incontrare ancora una volta la sua famiglia. Così, le passerà anche la nostalgia di casa.”


Mu Xuanyin arricciò lievemente le labbra e rispose improvvisamente, fingendosi imbarazzata: “Tratti davvero amorevolmente quella ragazzina, è chiaro. Haah, mi chiedo se un giorno non vorrai più la tua sorellona...”


Mu Bingyun commentò, con un'espressione rassegnata: “Continui ancora a scherzare.”


Mu Xuanyin ridacchiò a bassa voce e rispose innocentemente: “Ok, però devi dire alla tua Xiaolan'er di stare attenta. Quel moccioso che la tua sorellona ha appena nominato proprio discepolo è molto pericoloso per le ragazze.”


“...” Mu Bingyun annuì in silenzio: “Sì, è vero.”


“Allora anche tu te ne sei accorta. Mn... è riuscito a fare un po' colpo anche su Feixue, quindi la tua Xiaolan'er...” nei suoi occhi comparve un bagliore piuttosto ambiguo: “Potrebbe finire come un agnello nella tana di una tigre. Quando accadrà, non farà altro che pensare a lui notte e giorno, forse non avrà più nemmeno il tempo di preoccuparsi della sua Maestra.”


“Feixue?” Mu Bingyun aveva un'espressione scioccata, ma scosse subito la testa con decisione: “Impossibile. Il carattere di Feixue è quasi come il mio ed è praticamente impossibile che si infatui di un uomo. Potrebbe essere piuttosto grata nei confronti di Yun Che, siccome ha rifiutato di averla come compagna di coltivazione di coppia, ma è assolutamente impossibile che questo la spinga a provare qualcosa per lui.”


“Ecco perché ho detto che è molto pericoloso per le ragazze.”


Quando ripensò allo sguardo perso nel vuoto e agli occhi umidi di Feixue, mentre se ne andava, Mu Xuanyin sorrise leggermente.


Mu Xuanyin si alzò pigramente dalla sedia di ghiaccio. Seguendo l'oscillazione della sua vita slanciata, i suoi seni bianchi come la neve sobbalzarono leggermente e il simbolo della fenice ricamato sulla sua veste si mosse su e giù, distorto dalle loro dimensioni.


“Mmm...” Mu Xuanyin si lasciò sfuggire dalle profumate labbra un lieve sospiro, che a sentirsi sembrava quasi un gemito sensuale: “Credo sia ora che torni a spiare quel moccioso. L'ho chiuso nel Lago del Ghiaccio Infernale e gli ho ordinato di allenarsi ubbidientemente con il Riflesso Distruttore della Luna, eppure ha studiato di nascosto le Storie del Mondo Ardente del Corvo Dorato. Haah, l'ho già sgridato e picchiato così tante volte, eppure continua a non ascoltarmi. È davvero frustrante.”


Mu Bingyun: “...”


….


Al quattordicesimo giorno della reclusione di Yun Che nel Lago del Ghiaccio Infernale.


Anche se tecnicamente era stato rinchiuso lì, entrare in quel luogo anche una sola volta era il sogno di innumerevoli discepoli della setta. Yun Che aveva trascorso una settimana a studiare e fare pratica con gli ultimi tre Livelli delle Storie del Mondo Ardente, ma avrebbe avuto bisogno di allenarsi molto di più per padroneggiarli. Durante la seconda settimana, aveva coltivato ininterrottamente il Riflesso Distruttore della Luna... dopotutto, Mu Xuanyin prima di andarsene gli aveva ordinato di studiarlo con tutte le sue forze e aveva detto che avrebbe valutato di persona i suoi progressi dopo qualche giorno.


Se l'avesse delusa... sicuramente ci sarebbero state terribili conseguenze.


Forse basandosi sulla sua già approfondita conoscenza dell'Ombra del Dio Stellare, Yun Che riuscì a ottenere grandi progressi con il Riflesso Distruttore della Luna con una rapidità sconvolgente... dopo che ebbe compreso i principi alla base della tecnica, la velocità con cui progrediva aumentò ulteriormente. Dopo aver esaurito la sua forza misteriosa durante l'allenamento, si immergeva nel Lago del Ghiaccio Infernale e la sua Energia Misteriosa si rigenerava molto rapidamente... molto, molto più in fretta di quando usava la Pietra Lucestellare.


Durante il processo, anche la sua forza misteriosa cresceva velocemente... tuttavia, considerando che il suo obiettivo era raggiungere il Divine Tribulation Realm in meno di due anni, quei progressi erano tutt'altro che soddisfacenti.


In alto nel cielo, Mu Xuanyin lo stava osservando silenziosamente verso il basso, lo guardava separarsi costantemente in immagini residue nel mezzo di freddi bagliori di luce. Anche se era ancora lontano dal raggiungere il Livello “Fra le Ombre”, la velocità con cui eseguiva la tecnica e la distanza che percorreva erano già particolarmente sorprendenti. In una vera battaglia, forse sarebbe già riuscito a usare il Riflesso Distruttore della Luna, anche se a malapena.


Dei progressi senza rapidi non avevano precedenti nella storia del Regno della Canzone Glaciale.


Dopo aver esaurito l'Energia Misteriosa per l'ennesima volta, Yun Che si abbandonò a un lungo sospiro. Proprio quando stava per immergersi nel Lago, non appena si voltò si accorse improvvisamente che accanto a lui c'era una sagoma bianca. I suoi occhi erano freddi come il ghiaccio e contenevano una potenza sconfinata, raggelante.


Yun Che indietreggiò frettolosamente e si inchinò: “Questo Discepolo porge i suoi saluti alla Maestra.”


Anche dopo essere rimasto inchinato per un bel po', Yun Che non ricevette nessuna risposta, percepiva soltanto un'aura gelida e soffocante che schiacciava il suo corpo e la sua anima. Era come se innumerevoli lame di ghiaccio fossero puntate alla sua gola, tanto che il suo corpo si era irrigidito, e non osava muoversi di un millimetro.
<em>
Non vorrà... vendicarsi di quello che è successo due settimane fa, vero?</em> Pensò Yun Che, tossendo aria fredda.


“I tuoi progressi sono accettabili. A quanto pare non hai davvero più bisogno che io ti spieghi nulla. Questo mi risparmierà un po' di fatica.”


Tuttavia, la sua voce non era affatto arrabbiata e in un certo senso le sue parole potevano anche essere interpretate come un complimento. Yun Che sospirò subito dal sollievo: “Grazie per i complimenti, Maestra... questo Discepolo è stupido e impara lentamente. In futuro, se ci fosse qualcosa che non capirò, dovrei comunque disturbare la Maestra e chiederle aiuto.”


“Sei stupido e impari lentamente? Umpf! Alzati.”


Mu Xuanyin sbuffò freddamente e si accigliò all'improvviso: “ChÈer, rispondi onestamente alla domanda che la tua Maestra sta per farti. Perché possiedi l'aura di un Vero Drago!?”


Il cuore di Yun Che mancò un battito, eppure non ebbe il coraggio di rispondere subito.


“Inoltre, non è la tipica aura dei Veri Draghi.”


Mu Xuanyin lo fissò, facendo sentire chiaramente Yun Che come se la sua anima e la sua mente fossero già state lette. Esitò per qualche secondo, ma poi decise di essere sincero: “Maestra, deve sapere che questo Discepolo, oltre alle Eredità della Fenice e del Corvo Dorato, qualche anno fa ha ottenuto anche quella... del Dio Drago.”


“Il Dio Drago!?” negli occhi di Mu Xuanyin comparve per un istante uno sguardo scioccato: “Il Dio Drago di cui parli, è forse colui che nell'Era degli Dei era il sovrano delle diecimila Belve Divine? Il Drago Azzurro Primordiale, il capo della razza dei Draghi?”


“Esatto.” Yun Che annuì.


“... ora capisco.” anche se era piuttosto scioccata, Mu Xuanyin sembrò calmarsi un po': “Le anomalie nella tua forza misteriosa dipendono dal potere del Dio malvagio, mentre il tuo corpo così eccezionale è davvero dovuto al Sangue del Dio Drago che scorre nelle tue vene.”


“Umpf, a proposito, il pianeta in cui sei nato in effetti è davvero straordinario. Vi si trovano davvero così tante eredità divine. Anche tralasciando la Fenice e il Corvo Dorato, c'è anche l'Eredità del Dio Drago!”


Yun Che: “...”


“L'eredità del Dio Drago. In altre parole, il Sangue di Drago in tuo possesso è davvero Sangue Primordiale, possiedi il Sangue Originale del Dio Drago, non l'hai ricevuto dai tuoi genitori.” gli occhi di Mu Xuanyin si restrinsero e vi comparve un bagliore glaciale: “Se il Regno del Dio Drago lo scoprisse, sicuramente proverebbero un gigantesco interesse per te.”


“Il Regno del Dio Drago?” mormorò sottovoce Yun Che... ricordava chiaramente quel nome. Era stato lo stesso Drago Azzurro Primordiale a menzionarglielo, anni prima.


“Fra le quattro Regioni Divine del Regno degli Dei, la Regione Occidentale è la più potente.” spiegò con indifferenza Mu Xuanyin: “Tra i diciassette Reami Sovrani delle quattro regioni, sei si trovano nella Regione Occidentale e sono comandati dal Regno del Dio Drago. È riconosciuto come il Reame a capo della Regione Occidentale e, inoltre... come il più potente Reame Sovrano del Regno degli Dei!”


“Il più potente... del Regno degli Dei!?” Yun Che spalancò gli occhi.


Il più potente del Regno degli Dei... quindi era anche il Reame più potente di tutto il Caos Primordiale!


Mu Xuanyin continuò: “Nella nostra Regione Orientale, oltre il settanta percento della popolazione è formato da esseri umani, mentre le altre razze non raggiungono neanche il trenta percento. Tuttavia, nella Regione Occidentale il settanta percento degli abitanti è formato da Demoni. Del resto, fin dal principio gli abitanti del Regno del Dio Drago erano dei Veri Draghi, quindi la loro forza e il loro talento superano di gran lunga quelli delle altre razze. Inoltre, ricevettero persino l'Eredità del Drago Azzurro Primordiale.”


“Chi nasce come Vero Drago, possiede fin da subito una forza senza pari! Sommando a questo la loro affinità naturale al potere del Dio Drago, è naturale che siano incredibilmente potenti! Il Realm King del Regno del Dio Drago, l'Imperatore del Drago, inoltre, è conosciuto per essere attualmente la persona più forte del Regno degli Dei. Neppure il Realm King del Regno del Monarca Brama, l'individuo più potente della nostra Regione Orientale, è in grado di tenergli testa.”


Yun Che tremò, quando sentì quelle parole. I Draghi erano i sovrani di tutte le innumerevoli Bestie Misteriose, quindi in un certo senso erano anche i sovrani di un numero incalcolabile di esseri viventi. Gli esseri umani erano estremamente deboli alla nascita, mentre un cucciolo di drago appena nato era già in grado di far tremare la terra e scuotere gli oceani. Aggiungendo a questo il potere divino del Drago Azzurro Primordiale, in effetti era naturale che fossero in cima all'intero Regno degli Dei.


Aspetta un attimo, Imperatore del Drago? Allora...


Notando che Yun Che aveva improvvisamente corrugato le sopracciglia, Mu Xuanyin lo guardò negli occhi e gli chiese: “Hai già sentito parlare dell'Imperatore del Drago?”


“Ah?” Yun Che scosse la testa: “No. Però, questo Discepolo ha sentito nominare una certa Regina del Drago dalla Sorella Maggiore... ahem, dalla Sorella Minore Xiaolan, insieme alla 'Dea'. Anche lei proviene dal Regno del Dio Drago?”


La Regina del Drago e la Dea... Mu Xiaolan gli aveva detto che erano due donne perfette, la cui bellezza era ammirata dall'intero Regno degli Dei e di cui tutti conoscevano la fama.


Mu Xuanyin fissò Yun Che per qualche istante: “La 'Dea' è la Dea del Regno del Monarca Brahma della nostra Regione Orientale, mentre la Regina del Drago è la moglie dell'Imperatore del Drago.”


“... me lo aspettavo.” annuì Yun Che. In effetti, dato che l'Imperatore del Drago era riconosciuto pubblicamente come l'individuo più potente del Regno degli Dei, eccetto sua moglie nessun'altra donna avrebbe osato farsi chiamare Regina del Drago.


Se, come Mu Xiaolan gli aveva raccontato, la Dea e la Regina del Drago erano le più belle ed eleganti del Regno degli Dei, allora l'unico uomo degno di sposare qualcuno del genere non poteva che essere l'individuo sulla vetta del Regno degli Dei, a capo dell'intero Caos Primordiale.


“Comunque, non devi preoccuparti.” disse Mu Xuanyin: “Anche se il Regno del Dio Drago è estremamente potente e intransigente, non ha mai compiuto azioni malvagie né ha un atteggiamento conservatore. I suoi membri non si sono mai imposti di evitare il matrimonio con altre razze e sono sempre stati rispettati da tutti i Reami Stellare della Regione Occidentale. Anche se potrebbero essere molto incuriositi dal tuo Sangue del Dio Drago, non prenderebbero mai misure drastiche. Forse, potrebbero persino invitarti a unirti al loro Regno del Dio Drago, per via del tuo Sangue Originale. Ma anche se non accettassi, sicuramente non cercherebbero di costringerti.”


“...ora questo Discepolo capisce molto meglio. Grazie per le informazioni, Maestra.”


In confronto a quei setta e Reami Stellari che temevano che il loro Sangue si disperdesse, in effetti il Regno del Dio Drago aveva un atteggiamento degno del suo status, degno del Reame Stellare sulla vetta del Regno degli Dei, dei Sovrani delle Bestie Misteriose. Tuttavia, il nome 'Regno del Dio Drago' rimase profondamente impresso nella mente di Yun Che... perché lui non possedeva solo il Sangue del Dio Drago, ma anche la sua Anima e il suo Midollo Osseo.


Quando il Drago Azzurro Primordiale glieli aveva donati anni prima, gli aveva detto esplicitamente... che erano l'unica Anima e l'unico Midollo del Dio Drago esistenti nell'universo!


In altre parole, lui era l'unico in tutto il Caos Primordiale a possederli! Forse il Regno del Dio Drago non si sarebbe preoccupato molto del suo Sangue, ma... era imprevedibile come avrebbero reagito se avessero scoperto la sua Anima e il suo Midollo.


Anche se ora Yun Che si trovava nella Regione Orientale e non avrebbe mai visitato la Regione Occidentale in vita sua... avrebbe comunque fatto bene a prestare attenzione e a non commettere l'errore di far scoprire quel suo segreto come aveva fatto con l'Ombra del Dio Stellare.


Mu Xuanyin gli disse francamente: “Dato che ora sei qui e hai intenzione di visitare il Regno dell'Eternità, dovrai imparare molte cose sul Regno degli Dei. Tuttavia, prima, ho un incarico ancora più importante per te.”


“Di cosa si tratta... per favore, Maestra, mi dica cosa devo fare.”
                                


                                



