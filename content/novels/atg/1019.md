---
weight: 10190
title: Capitolo 1019 – Dirigersi direttamente verso l'Impero del Vento Gelido
pubDate: 2025-02-03T07:52:46.903Z
tags:
    - atg
---


<em>Capitolo regolare,
Capitoli in coda 0, 0/10
-Schadenfreude</em>


Nella vasta regione della città della Fenice di Ghiaccio nevicava.


Quando Yun Che lasciò la Sacra Sala, vide una persona che lo aspettava in lontananza. Tratteneva la sua aura mentre rimaneva in silenzio senza fare rumore. Era evidente che stesse aspettando da molto tempo a giudicare dalla neve che era caduta su di lui.


Vedendo Yun Che, la persona si avvicinò immediatamente. Con un sorriso porse i suoi saluti: "Ci incontriamo di nuovo così presto fratello maggiore Yun Che."


"Fratello Maggiore Hanyi, mi scuso per averla fatta aspettare così tanto." Disse Yun Che ricambiando il saluto.


Mu Hanyi scosse la testa e disse con un sorriso: "Non merito davvero di essere chiamato fratello maggiore, quindi le chiederei di non chiamarmi in questo modo. Altrimenti proverei sempre inquietudine."


"Ahahah." Yun Che rise. "Va bene. Ora che andrò nell'Impero del Vento Gelido, dovrò disturbare il fratello minore Hanyi per farmi da guida."


Mu Hanyi scosse la testa: "Di cosa sta parlando? È una felicità e una gloria senza precedenti per me, il mio onorabile padre e l'impero che partecipi personalmente al millesimo compleanno del mio onorabile padre. Non mi merito un tale favore dalla maestra della setta, e non potrò mai ripagarlo."


"Senza precedenti?" Yun Che ne fu un po' curioso. "Non è mai successo prima qualcosa del genere?"


"È da poco tempo nel Regno della Canzone Glaciale, altrimenti non avrebbe fatto una domanda del genere." Mu Hanyi sospirò. "Sono sempre stato orgoglioso di essere nato nella famiglia imperiale del Vento Gelido, ma... il compleanno di un monarca è un'occasione di basso livello per un discepolo diretto del capo della setta."


"Devo ancora informare il mio onorabile padre della questione. Temo che quando sentirà questa notizia, proverebbe così tanto entusiasmo e gioia." Disse in tutta sincerità Mu Hanyi. "Se le innumerevoli altre nazioni e setta del Regno della Canzone Glaciale sapessero di questo, probabilmente morirebbero d'invidia, ahah."


"...Capisco." Yun Che annuì lentamente. L'identità di un diretto discepolo era straordinaria. Anche se non era passato più di qualche mese da quando era entrato nel Regno della Canzone Glaciale, l'identità che aveva ottenuto superava di gran lunga la posizione di un monarca. Forse era la promozione più esagerata che fosse mai accaduta nella storia del Regno della Canzone Glaciale.


"Ha detto che deve ancora informare il suo onorabile padre. Questo significa che è venuto a saperlo già da prima?" Chiese all'improvviso Yun Che.


"Sì." Mu Hanyi annuì. "Dovevo partire ieri, ma all'improvviso ho ricevuto un diretto ordine dalla maestra della setta, proprio quando stavo per andarmene. Così ho aspettato fino ad ora, non sapevo che ci sarebbe stata una piacevole sorpresa così grande."


Yun Che sorrise: "Onestamente, anche io ho ricevuto l'ordine da poco. Sembra che la maestra è sempre stata un po' preoccupata del fratello maggiore Hanyi."


Mu Hanyi alzò la testa, la sua espressione era indecifrabile, ma il suo tono chiaramente sembrava scosso dall'entusiasmo: "Questo è il motivo per cui ho detto che non saprei come ricambiare un tale favore. Il fratello maggiore Yun Che potrebbe non sapere che questo atto di gentilezza non andrebbe solo a mio beneficio, ma cambierebbe enormemente la posizione dell'Impero del Vento Gelido."


Yun Che: "..."


"Oh! Cosa sto facendo? Ero così immerso nell'entusiasmo che quasi mi dimenticavo di una cosa così importante." Mu Hanyi tirò fuori una giada di trasmissione del suono brillante. "Informerò subito il mio onorabile padre, così potrà fare dei preparativi adeguati."


"Aspetti." Yun Che allungò la mano. "Sarebbe meglio evitare di informarlo in anticipo. Sono stato incaricato dalla maestra per andare a congratularmi con lui dopotutto. Se facesse troppi preparativi per darmi il benvenuto, finirei per diventare il centro dell'attenzione."


Mu Hanyi ne fu un po' sorpreso. Poi mise da parte la giada di trasmissione del suono e disse con sincerità: "Il fratello maggiore Yun Che non solo possiede un enorme talento, ma è così di ampie vedute che non posso che ammirarla. In tal caso accetterò di buon grado il suo consiglio. Sembra una buona idea dargli una sorpresa così piacevole."


Yun Che sorrise: "Se questa è ampiezza di vedute, sono di gran lunga peggiore a lei."


Mu Hanyi sorrise con un'espressione un po' rigida e poi sospirò: "Fratello maggiore Yun Che, non sono così benevolo. Francamente sono molto invidioso... No, geloso ad essere esatti. Ho perfino provato risentimento nei suoi confronti per diversi giorni."


Yun Che: "..."


Mu Hanyi scosse la testa e fece un sorriso forzato: "Forse il fratello maggiore Yun Che ha sentito parlare dei miei due più grandi desideri in questi anni. Diventare un diretto discepolo della maestra della setta e conquistare il cuore della sorella minore Feixue. Tuttavia alla fine..."


"Quel giorno, quando ho perso contro di lei nel Lago del Ghiaccio Infernale, ho capito che è stata una chiara sconfitta, ma provavo ancora ostilità e mi sono sentito avvilito per diversi giorni. E quindici giorni fa, quando la maestra della setta ha dato la sorella minore Feixue a lei..." Mu Hanyi chiuse gli occhi. Nonostante sembrasse piuttosto calmo, il tono della sua voce e il suo sguardo riflettevano la sua agitazione.


Non continuò a parlare ulteriormente, invece sorrise con amarezza: "Mi sono imbarazzato di fronte al fratello maggiore Yun Che."


"No." Yun Che disse: "Se le due cose più importanti della sua vita venissero ottenute da qualcun altro, perfino un leggendario budda non riuscirebbe a sbarazzarsi facilmente di quelle emozioni negative. Posso provare solo gratitudine e ammirazione nei suoi confronti per essere stato disposto a dirmi con calma cosa pensa."


Ma Mu Hanyi scosse la testa: "Il suo potere potrebbe essere basso al momento, ma non posso rivaleggiare con lei in quanto a talento. È stato naturale che la maestra della setta scegliesse il fratello maggiore Yun Che come suo diretto discepolo. La sorella minore Feixue è una fata e solo qualcuno come lei la merita. Le mie emozioni nei suoi confronti non erano nient'altro che un'infatuazione non ricambiata e ne sono ben consapevole... Solo che ero ancora depresso e avevo difficoltà a tranquillizzarmi. Ora che le ho confessato tutto mi sento molto più a mio agio rispetto a prima."


"Fratello maggiore Yun Che. "Disse con uno sguardo incredibilmente sincero Mu Hanyi: "Vorrei chiederle una cosa."


"...Faccia pure."


"La coltivazione di una donna della Fenice di Ghiaccio rallenterà dopo aver perso il suo yin vitale. E il fratello maggiore Yun Che possiede un altissimo talento." Mu Hanyi sospirò. "Quindi verrà un giorno in cui supererà la sorella minore Feixue in coltivazione. Spero solo che... potrà prendersi sempre cura di lei."


Non era stato reso pubblico che Mu Feixue era stata rifiutata da Yun Che. Inoltre era comparsa raramente nella Sacra Sala durante questo periodo di tempo. Perciò tutti i membri della setta, a parte qualche persona, credevano fermamente che stesse servendo Yun Che nella Sacra Sala... dopotutto era stato un ordine della maestra della setta.


"..." Yun Che annuì. "Non si preoccupi, non permetterei che una mia donna soffra."


Dopo aver finito di parlare, si girò. Guardò il vasto cielo bianco in lontananza, nelle profondità del suo sguardo brillavano insolite scie di luce.


Questa persona...


"In tal caso posso mettermi l'anima in pace e non provare più rimpianto." Mu Hanyi sospirò. 


"Oh, giusto. La maestra ha detto che ci accompagnerà qualcun altro." Disse Yun Che. "Sa chi è?"


Mu Hanyi scosse la testa: "Non ne ho idea, ma..."


Si girò e guardò nella direzione opposta. Molto presto una barca di ghiaccio apparve all'orizzonte, viaggiava tra la neve mentre si avvicinava. Sull'imbarcazione c'erano due donne vestite di blu.


Erano Mu Bingyun e Mu Xiaolan.


Un bagliore freddo brillò, dopodiché la barca si fermò di fronte a loro.


Nonostante Yun Che non l'avesse vista per molti giorni, Mu Bingyun sembrava uguale al solito, una fata che era discesa nel mondo dei mortali. La sua bellezza assoluta conteneva una perfezione assoluta e sacra. Mu Xiaolan era dietro di lei e mostrava un entusiasmo evidente sul suo volto dolce e bello.


"Maestra del Palazzo, che la persona che ci accompagnerà all'Impero del Vento Gelido sia..." Disse con uno sguardo sorpreso Yun Che.


"Esatto, sono io." Mu Xiaolan si avvicinò con un sorriso orgoglioso. Quando si girò verso Mu Hanyi, il suo atteggiamento divenne molto più rispettoso: "Fratello maggiore Hanyi, dovrò farle prendere questo disturbo."


"Yun Che, Hanyi." Disse Mu Bingyun. "I genitori di Xiaolan certamente parteciperanno alla celebrazione del millesimo compleanno dell'imperatore del Vento Gelido e viaggerà con te. Quindi quando arriverete lì, lasciate che si riunisca a loro. Inoltre assicuratevi che non corra pericoli lungo la strada."


"Capito, garantisco con la mia vita la sua sicurezza durante il viaggio di andata e ritorno dall'Impero del Vento Gelido. Non si preoccupi maestra del palazzo." Disse rispettosamente Mu Hanyi.


"Sì." Rispose Yun Che gemendo internamente: <em>Devo andare nell'impero del Vento Gelido per occuparmi di una questione importante! Ora non so nemmeno come prendere quella reliquia e mi stai dando un tale peso...?</em>


"Hanyi, saresti dovuto partire ieri e aspettare fino ad ora ha tardato un po' il tuo viaggio. Se viaggerete con questa barca di ghiaccio potreste riuscire ad arrivare in tempo." Mu Bingyun scese dal mezzo e gettò un'occhiata piena di significato verso Yun Che.


L'imbarcazione iniziò a fluttuare nel cielo per poi volare veloce come la luce, dritta verso nord.


"Yun Che, come ti senti ad essere diventato il discepolo diretto della maestra della setta?" Mu Xiaolan sembrava curiosa: "La maestra della setta è... molto severa con te?"


"Naturalmente." Yun Che sospirò. "La maestra del palazzo Bingyun è la persona più gentile in assoluto."


Potrebbe aver detto questo, ma era ancora scosso. Mu Xuanyin aveva ottenuto le Storie del Mondo Ardente del Corvo Dorato per lei e aveva chiesto un cuore di drago cornuto intatto per lui. Per fargli aumentare rapidamente la forza misteriosa, non aveva esitato a sacrificare lo yin vitale di una grande quantità di discepole, un enorme prezzo per la setta. Anche se fosse riuscita a radunare tutti gli ingredienti per raffinare la Penta Pillola di Giada dell'Universo, certamente avrebbe richiesto una grande quantità di risorse... ma Mu Xuanyin non aveva esitato ad accettare.


<em>Perché mi tratta così bene?


È solo davvero perché sono diventato il suo discepolo diretto e ho salvato la vita di Mu Bingyun?</em>


"Ehi! Non puoi dire così!" Mu Xiaolan sussultò per lo spavento. "Moriresti tragicamente se la maestra della setta sentisse le tue parole."


"Sì, sì, ubbidirò alle istruzioni della sorella maggiore Xiaolan." Disse con tono esasperato Yun Che, pensando costantemente a dei modi per accennare al corno di Qilind una volta che sarebbe arrivato all'Impero del Vento Gelido.


"Umpf! Anche se sei diventato un discepolo diretto della maestra della setta, dovresti ascoltare comunque le parole della tua sorella maggiore." Mu Xiaolan arricciò lievemente le labbra. "Se provi davvero gratitudine per la tua maestra, allora vediamo se farai come ti ho detto quando torneremo nel Palazzo della Fenice di Ghiaccio. Non usare solo le parole e dimostralo con le tue azioni."


"Sì, sì, sì." Yun Che annuì meccanicamente.


Mu Hanyi li guardò con un'espressione sorpresa; chiaramente era scioccato dal modo in cui si parlavano. Ben presto sospirò con emozione: "Il fratello maggiore Yun Che è davvero una persona carismatica."


"Tsk." Mu Xiaolan sbuffò per poi dire: "Lo sta dicendo solo perché non sa quanto è terribile... Umpf! È solo un cattivone, niente di più. Fortunatamente il fratello maggiore Hanyi è un uomo. Se fosse una donna, dovrebbe essere molto più attento con lui."


"Ahahahah." Mu Hanyi rise fragorosamente, poi il suo sguardo diventò distante: "Un uomo dovrebbe essere vigoroso, altrimenti sarebbe uno spreco vivere una vita noiosa. Tuttavia ora il fratello maggiore ha la sorella minore Feixue ora, quindi temo che potrebbe essere impossibile che un'altra donna attiri la sua attenzione."


Mu Xiaolan abbassò la testa dicendo a bassa voce: "Umpf! Deve sentirsi proprio compiaciuto."


La barca di ghiaccio viaggiò veloce come la luce. Lungo la strada Mu Hanyi spiegò la storia, le condizioni e i costumi locali dell'Impero del Vento Gelido e il tempo passò molto velocemente.


In un giorno, entrarono finalmente nel territorio dell'Impero del Vento Gelido. Dopodiché la barca si avvicinò al centro della città imperiale.


In quel momento Mu Hanyi tirò fuori una giada di trasmissione del suono per passare un messaggio all'imperatore: "Onorabile padre, sono vicino alla città imperiale e arriverò tra poco tempo. Ci sono anche due onorabile ospiti della setta con me."


Oggi la città imperiale del Vento Gelido era particolarmente animata a causa del millesimo compleanno del loro monarca; innumerevoli ospiti stavano arrivando da ogni luogo. L'atmosfera della città era completamente diversa.


Proprio quando Mu Hanyi mise da parte la giada di trasmissione del suono, vide una piccola arca avvicinarsi velocemente. Era diretta anch'essa verso il centro della città imperiale.


Mu Xiaolan alzò la testa. Quando vide le due figure sulla prua, spalancò i suoi bellissimi occhi. Emise un gridolino piacevolmente sorpreso ed entusiasta: "Padre... Madre!!"
                                


                                



