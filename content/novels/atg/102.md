---
weight: 102
title: Capitolo 102 – Resti della Fenice (2)
pubDate: 2025-01-28T19:30:26.239Z
tags:
    - atg
---


In un solo istante l'atteggiamento di Lan Xueruo cambiò drasticamente. I sorrisi sulle facce dell'uomo con l'ascia e di quello con la bocca stretta svanirono immediatamente, poiché all'improvviso avevano avvertito una pressione soffocante provenire da quella bellezza senza rivali che avevano di fronte.


“Capo, cosa... cosa sta succedendo?” l'uomo dalla bocca stretta aveva l'impressione che ci fosse qualcosa di sbagliato. Quelle parole avevano a malapena lasciato la sua bocca, quando una lama di luce bianca e dorata brillò accanto ai suoi occhi. La spada di Lan Xueruo si mosse ancora una volta verso l'alto e colpì con un affondo dritto verso i petto del mercenario.


Era un attacco senza movimenti elaborati, eppure l'aura che emanava era chiaramente molte volte più forte di quella dei colpi precedenti! L'uomo con la bocca stretta fu momentaneamente paralizzato da quell'incredibile aumento di forza nell'aura di Lan Xueruo, ma subito dopo fece oscillare la mazza ferrata e parò precipitosamente l'affondo. Con uno scontro rumoroso, la mazza dell'uomo dalla bocca stretta venne scagliata via e la spada di giada, avvolta dalla luce dorata, si conficcò senza pietà nella sua carne. A causa della violenza dell'impatto, la lunga spada di giada si piegò per una frazione di secondo, e poi si raddrizzò istantaneamente. Subito dopo, ci fu un'esplosione; l'immensa potenza di quel colpo aveva lanciato in aria l'uomo dalla bocca stretta, facendolo rotolare a qualche dozzina di metri di distanza... se Lan Xueruo avesse colpito usando il filo della lama, e non il corpo dell'arma, l'uomo dalla bocca stretta sarebbe stato senza dubbio tagliato in due.


Quella scena fece impallidire improvvisamente l'uomo con l'ascia e quello con la faccia da cavallo. Prima che potessero mormorare anche una sola parola, la meravigliosa figura di Lan Xueruo stava già scattando verso l'uomo armato di ascia; la sua spada si inclinò in modo da colpirlo con un affondo diretto alla spalla.


L'avvicinarsi di quell'arma potentissima fece impallidire ancora di più l'uomo con l'ascia. Poiché non poteva scappare da nessuna parte, raccolse tutta l'Energia Misteriosa che aveva in corpo. Stringendo saldamente la grande ascia con entrambe le mani, ringhiò tetramente e colpì con un fendente la spada di Lan Xueruo.


Bang!!


Con uno stridio metallico assordante, l'ascia si scontrò con la spada di giada e l'impatto spinse verso terra il capo dei tre mercenari. Schiacciato da quell'enorme pressione, i suoi piedi affondarono nel pantano. La spada di Lan Xueruo si fermò per un momento, ma poi la sua forza esplose nuovamente e la lama colpì spietatamente il petto dell'uomo con l'ascia.


Ci fu uno schianto e l'uomo armato di ascia rotolò a qualche dozzina di metri di distanza come una bottiglia fatta scivolare per terra, e anche la sua arma volò via. Dopo aver girato parecchie volte su sé stessa mentre era a mezz'aria, atterrò ai piedi dell'uomo con la faccia da cavallo, facendolo tremare dalla paura e arretrare in preda al panico.


L'uomo con l'ascia si rialzò con una fatica imbarazzante. Provava un dolore insopportabile al petto e aveva la vaga sensazione di essersi rotto un po' di ossa. Ma sapeva che se quella ragazza non fosse stata una persona compassionevole e avesse colpito con un fendente anziché con una semplice spazzata, sia lui che l'uomo dalla bocca stretta sarebbero stati tagliati a metà. Ciò gli fece anche realizzare che la ragazza doveva avere un animo estremamente mite e che sicuramente non sarebbe stata disposta a uccidere nessuno.


Gli venne un'idea. Prontamente, si inginocchiò e implorò pietà gridando: “Signora, per favore risparmi le nostre vite! Noi tre guardavamo senza vedere, noi... noi pensavamo soltanto che avesse le sembianze di una dea discesa dal cielo, qu-quindi volevamo avvicinarci per ammirarla. Le assicuro che non avevamo nessun'altra intenzione, per favore dimentichi questa faccenda e ci lasci andare.”


Lan Xueruo ritrasse la spada di giada con un'espressione disgustata dipinta sul volto. Desiderando di non doverli più vedere, urlò con voce rabbiosa: “Andatevene subito! Più vi allontanate, meglio è!”


“Sì, certo, ce ne andremo subito, immediatamente.” l'uomo con l'ascia si rialzò barcollando e lanciò un'occhiata agli altri due, ancora stupefatti. I due seguirono il suo esempio e iniziarono a allontanarsi.


“Lasciate andare i bambini!” gridò bruscamente Lan Xueruo, corrugando le sopracciglia, quando vide che l'uomo con la faccia da cavallo stava per trascinarli con sé.


In quell'istante, il volto dell'uomo con la faccia da cavallo si fece improvvisamente più aggressivo, ma non appena si ricordò delle condizioni in cui aveva ridotto l'uomo dalla bocca storta e quello con l'ascia, in sole tre mosse, fu costretto a stringere i denti e lasciar andare i due bambini, per poi andarsene e scomparire.


Se Yun Che fosse stato sveglio, di sicuro avrebbe detto a Lan Xueruo di uccidere i tre mercenari. Nel profondo del suo cuore, sapeva che la pietà non faceva guadagnare la gratitudine dei nemici. Al contrario, avrebbe portato solo un sacco di complicazioni imprevedibili. Quei tre l'avevano quasi violentata, e sicuramente si erano macchiati di moltissimi crimini. Ucciderli sarebbe stato come aiutare i Cieli a fare giustizia.


Ma in fin dei conti, Lan Xueruo non era Yun Che. Fin da quando era nata era stata gentile e amorevole; non aveva mai ucciso nessuno in vita sua, e non aveva nemmeno mai pensato di farlo. Non aveva mai considerato neppure la possibilità di menomare qualcuno per punirlo.


In un batter d'occhio, i tre erano già corsi molto lontano. L'uomo con la faccia da cavallo digrignò i denti: “Dannazione, che sfortuna! Non siamo riusciti a goderci quella bellezza e abbiamo dovuto anche liberare quei due mocciosi.”


“Non pensarci, dovremmo ringraziare i Cieli solo per essere riusciti a fuggire e a essere ancora vivi. La forza misteriosa di quella donna era al Stadio del Vero Misterioso!” mentre si asciugava il sudore freddo che gli bagnava la fronte, l'uomo con l'ascia stava tremando dal terrore. Non riusciva a capire come fosse possibile. All'inizio, aveva chiaramente percepito che la forza misteriosa della ragazza era all'ottavo livello del Stadio Nascente Misterioso, ma dopo averla attaccata aveva avvertito una crescita improvvisa e vertiginosa nella sua forza misteriosa. Un livello del genere non aveva nulla da invidiare al Stadio del Vero Misterioso raggiunto dai tre vice-capitani del suo gruppo di mercenari.


“Cooosa? True... Stadio del Vero Misterioso?” sia l'uomo con la faccia da cavallo che quello con la bocca stretta rimasero contemporaneamente a bocca aperta: “Una bambolina di solo dodici anni o poco più, com'è possibile che abbia raggiunto il Stadio del Vero Misterioso! Il nostro capitano ha quasi cinquant'anni ed è solo al terzo livello del Stadio del Vero Misterioso!”


“E lo chiedi a me! Quella ragazza dev'essere una discepola geniale di qualche famiglia importantissima! Quelle famiglie enormi hanno tutte innumerevoli risorse e Tecniche Profound sviluppate dal setta; i ragazzi che riescono a raggiungere il Stadio del Vero Misterioso prima dei vent'anni sono troppi per essere contati! È stato fin troppo pericoloso, siamo fortunati che quella ragazza avesse un buon carattere. Se fosse stata anche solo un po' più violenta, oggi noi tre saremmo morti!”


“Il Capitano dovrebbe essere di ritorno entro sera. Inizialmente volevamo prenderci il merito per aver rapito i due ostaggi, chi avrebbe immaginato che saremmo quasi crepati. Sembrerebbe che possiamo solo dire al capitano di occuparsene personalmente, torniamo subito all'accampamento!”


…..............................


Dopo aver cacciato i tre mercenari, Lan Xueruo fece un piccolo sospiro di sollievo e si rimise al collo la collana. l'Energia Misteriosa emanata da suo corpo si indebolì istantaneamente. In pochi istanti era tornata all'ottavo livello del Stadio Nascente Misterioso. Di fronte a lei, i due bambini, che erano appena tornati in libertà, la stavano fissando con gli occhi spalancati, brillanti per le lacrime non ancora versate.


Lan Xueruo si avvicinò e si abbassò: “Ragazzino, ragazzina, non abbiate paura, va tutto bene ora. Voi due vivete sulle montagne? Come mai siete stati rapiti da quegli uomini?”


Aveva appena finito di parlare, quando all'improvviso il bambino le si inginocchiò di fronte e gridò in preda alla tristezza, con la sua voce ancora immatura: “Sorellona, ti prego... potresti salvare la mia famiglia? Quelle persone cattive ci fanno sempre del male. Sorellona, sei fortissima quindi non dovresti fare fatica a picchiare quelle persone cattive e a farle andare via.”


Vedendo il bambino inginocchiarsi, anche la ragazzina lo imitò e si prostrò a terra. Stringendosi al braccio del ragazzino, sul punto di scoppiare in lacrime aggiunse: “Sorellona, ti prego, salvaci... Uuuuh uuuh, ti prego, salvaci...”


Lan Xueruo rimase senza parole per qualche istante, prima di riuscire a allargare le braccia e prenderli per mano, con l'intenzione di farli rialzare: “Su, in piedi, svelti...”


Anche se era solo un bambino di sette o otto anni, possedeva una testardaggine al di sopra del normale per quell'età. In lacrime, fissò Lan Xueruo e si rifiutò di alzarsi: “Sorellona, ti prego, per favore, devi salvarci. Se non ci salvi, il nostro intero clan sarà sicuramente ucciso da quelle persone cattive. Solo tu puoi salvarci. In futuro... in futuro senza dubbio ripagheremo il nostro debito.”


Quel ragazzino poco prima aveva cercato di avvertirla del pericolo, anche se era tenuto prigioniero, e questo provava la sua bontà d'animo. In quel momento era in ginocchio di fronte a lei, in lacrime, ma con un barlume di speranza negli occhi... come se fosse finalmente riuscito a afferrare un ramo mentre stava per annegare, e questo lo avesse salvato.


Lan Xueruo divenne ancor più gentile. Notando che Yun Che era ancora sdraiato a terra alle sue spalle, esitò per qualche secondo, poi sorrise lievemente: “Ragazzino, ragazzina. Alzatevi e portatemi al vostro clan, va bene?”


Gli occhi del bambino brillarono per la piacevole sorpresa. Dopo essersi asciugato le lacrime che gli bagnavano il viso, annuì con decisione.


Lan Xueruo prese delicatamente in braccio Yun Che e seguì i due bambini verso il loro villaggio. Lungo la strada, scoprì che il ragazzino si chiamava Feng Zu'er e la ragazzina Feng Xian'er; erano gemelli. Il cognome “Feng” sorprese un po' Lan Xueruo, poiché sapeva che quello era il cognome della famiglia imperiale dell'Impero della Divina Fenice. Ma i due bambini le dissero che quello era il cognome di tutto il loro clan e che vivevano su quelle montagne selvagge fin da quando erano nati, senza mai allontanarsi o interagire con degli stranieri. C'erano molte Bestie Misteriose feroci in quella zona, ma per qualche ragione non si avvicinavano mai al luogo in cui sorgeva il loro villaggio. Tuttavia a causa di tutte quelle terrificanti Bestie Misteriose, non avevano mai potuto andarsene. Ed era anche la ragione per cui non arrivava mai nessuno straniero.


Ma questo solo fino a pochi giorni prima, quando il Gruppo di Mercenari Demone Nero aveva scoperto le loro abitazioni dopo essere riusciti a raggiungere quel luogo con qualche metodo sconosciuto. I mercenari si erano anche accorti che il loro era solo un piccolissimo Clan di Guardiani e, perciò, volevano costringerli a consegnare il tesoro che custodivano. Questa era la ragione per cui Feng Zu'er e Feng Xian'er erano stati rapiti; il clan avrebbe dovuto consegnare il tesoro come riscatto entro il giorno seguente o i due bambini sarebbero stati uccisi.


Dopo aver superato una collina abbastanza bassa, davanti ai loro occhi apparve un piccolo villaggio. Alcuni adulti di circa quaranta o cinquant'anni vestiti con abiti semplici erano fermi di fronte al villaggio, con delle espressioni frustrate e impotenti. Una donna sposata stava piangendo al centro del gruppo, coprendosi il volto con le mani... e sulle fronti di tutti loro c'era un marchio a forma di fiamma.


“Padre... Madre!”


In preda alle lacrime, Feng Zu'er e Feng Xian'er corsero in direzione della donna che stava piangendo. La donna sollevò improvvisamente lo sguardo, quando sentì e voci dei bambini; credeva quasi di star sognando e rimase con lo sguardo fisso nel vuoto, osservando i suoi figli che stavano tornando da lei. Solo quando i due furono tra le sue braccia li abbracciò con forza, balbettando dalla felicità.


“Zu'er, Xian'er, come avete fatto a...” un uomo di mezza età in piedi accanto alla donna era visibilmente scioccato e non sapeva cosa dire dalla gioia.


“È stata quella bellissima sorellona a combattere contro le persone cattive e a salvarci.” Feng Zu'er si voltò e indicò Lan Xueruo: “La sorellona non è solo bellissimane scagliata via e la spada di g ha messo pochissimo a cacciare quei tre signori cattivi.”


“Mn. Mn.” Feng Xian'er annuì con uno sguardo sognante: “La sorellona ci ha anche promesso che ci aiuterà a far andare via tutte le persone cattive.”


Tutti gli occhi puntarono su Lan Xueruo. L'uomo di mezz'età fece un passo in avanti e si inchinò profondamente di fronte a lei, dicendo con sincerità: “Signora, grazie per aver salvato i miei due bambini. Non so davvero come fare a dimostrarvi la mia gratitudine... il mio nome è Feng Baichuan e sono l'attuale capo del Clan. Questa è mia moglie Feng Caiyun.”


“Non c'è nessun problema. Passavo di lì solo per caso e non ho dovuto fare molta fatica.” rispose cortesemente Lan Xueruo. L'uomo davanti a lei aveva circa trenta o quarant'anni; i suoi vestiti e il suo aspetto erano molto semplici e il suo volto esprimeva calma e eleganza. Il marchio a forma di fiamma sulla sua fronte era particolarmente evidente.


Ma per essere il capoclan, la sua forza misteriosa era molto bassa, solo al decimo livello dello stadio Elementare Misterioso. Per un uomo della sua età, era davvero di livello troppo basso. Tuttavia, Lan Xueruo notò immediatamente che tutte le persone presenti erano al decimo livello dello stadio Elementare Misterioso come lui; quella caratteristica era straordinariamente uniforme.


“Grazie davvero, vi dobbiamo moltissimo.” Feng Caiyun si inchinò gentilmente, troppo grata a Lan Xueruo per saper esprimere quel sentimento a parole.


“È davvero magnifico che Zu'er e Xian'er siano riusciti a tornare sani e salvi. Ma quei dannati ladri... Sigh.” un uomo anziano con una folta barba sospirò prima per il sollievo, poi per la preoccupazione.


“La sorellona è fortissima, riuscirà di sicuro a cacciare via tutti quei ladri cattivi.” Feng Zu'er, che aveva assistito personalmente alla “potenza imbattibile” di Lan Xueruo, strinse i pugni e parlò con totale fiducia in lei.


Tuttavia, la preoccupazione di tutti non poteva essere allontanata solo con qualche parola. Anche se riconoscevano che dovesse avere una forza misteriosa straordinaria per essere riuscita a salvare i due bambini da quei tre mercenari, Lan Xueruo sembrava una normale ragazza di diciassette o diciotto anni. Aveva una grandissima forza misteriosa, ma quando grande poteva essere, nel migliore dei casi? Gli avversari erano i membri di un noto gruppo di mercenari che contava quasi cento componenti. Il capitano della banda e i suoi tre vice-capitani erano tutti al Stadio del Vero Misterioso; riuscivano a malapena a credere che una giovane donna potesse affrontarli e resistere.
                                


                                



