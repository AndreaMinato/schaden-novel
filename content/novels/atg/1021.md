---
weight: 1021
title: Capitolo 1021 – Il Banchetto di Compleanno dell'Imperatore
pubDate: 2025-02-03T07:52:46.903Z
tags:
    - atg
---


<em>Capitolo regolare, 0 in coda, 0/10 donazione</em>


<em>-Alstor</em>






Dato che l'Impero del Vento Gelido si chiamava “Impero”, ovviamente era una nazione dal grande potere. Il suo territorio era ancora più grande del continente del Cielo Misterioso stesso ed era pubblicamente riconosciuto come la seconda nazione più potente del Regno della Canzone Glaciale, subito dopo l'Impero della Sacra Ametista, con cui confinava a nord.


Inoltre, siccome quei due Imperi erano confinanti, ogni tanto fra loro c'erano delle tensioni, ma senza dubbio l'Impero della Sacra Ametista era avvantaggiato.


Tuttavia, Mu Hanyi era nato nell'Impero del Vento Gelido e, quando si era diffusa la voce che era il principale candidato alla carica di Discepolo Diretto del Realm King, l'Impero della Sacra Ametista non aveva avuto il coraggio di essere ancora arrogante con quello del Vento Gelido. Anzi, ogni anno il primo inviava di propria volontà un messaggero al secondo, facendogli percorrere milioni di chilometri soltanto per portare alcuni doni.


Per questo motivo, anche se l'Impero del Vento Gelido era meno potente di quello della Sacra Ametista, negli ultimi anni si era lievemente rafforzato e ben presto sarebbe diventato la nazione più prestigiosa della regione settentrionale del Regno della Canzone Glaciale. Inoltre, se Mu Hanyi fosse davvero diventato il discepolo diretto del Realm King, allora l'Impero del Vento Gelido ovviamente sarebbe diventato subito il più forte dell'intero Reame Stellare.


La Sala Principale era affollata. Il millesimo compleanno dell'Imperatore del Vento Gelido erano una ricorrenza decisamente degna di nota. Tutti coloro che si trovavano in quella sala erano figure di spicco dell'Impero, grandi praticanti del mistero o ambasciatori di altre prestigiose Nazioni.


Entrando nella Sala Principale, chiunque avrebbe notato immediatamente un giovane vestito interamente con abiti viola. Era seduto fra i posti d'onore, aveva un sorriso piuttosto vago e un atteggiamento stravagante con il quale sembrava essere nato. Quando vide Feng Huita e Feng Hange, che poco prima se n'erano andati, tornare con la Famiglia Situ, Mu Hanyi e Yun Che, il suo sguardo li squadrò tutti scrupolosamente, dal primo all'ultimo. Subito dopo, si alzò lentamente in piedi con un sorriso scherzoso e appena percettibile.


“Oh? Sbaglio o lei è il Governatore Situ? Ho sentito dire molto spesso che sua figlia ha un talento straordinario ed è stata ammessa al Palazzo della Fenice di Ghiaccio quando era soltanto una ragazzina, diventando la discepola personale della Fata Bingyun. È un risultato davvero degno di lode.”


Non appena vide quel ragazzo vestito di viola, Situ Xiongying rimase chiaramente piuttosto sorpreso e si lasciò sfuggire un'esclamazione: “I-il Principe Ereditario dell'Impero della Sacra Ametista!”


Quel giovane dagli abiti viola era davvero l'attuale Principe Ereditario dell'Impero della Sacra Ametista!


Il millesimo compleanno dell'Imperatore era un evento importante per l'Impero del Vento Gelido, ma alle altre Nazioni sarebbe bastato inviare un ambasciatore per portare le proprie congratulazioni e, al massimo, qualche dono. Eppure, dall'Impero della Sacra Ametista, il più potente della regione settentrionale del Regno della Canzone Glaciale, era davvero venuto il Principe Ereditario in persona. La sua presenza era davvero esagerata e superflua, quindi non c'era da stupirsi che Situ Xiongyun fosse così stupito.


Il Principe Ereditario della Sacra Ametista sorrise lievemente e il suo sguardo si spostò su Mu Hanyi: “Tredicesimo Principe, quanto tempo. Sono passati sette anni dall'ultima volta che ci siamo incontrati e, come mi aspettavo, è diventato ancora più forte e generoso di quanto non fosse in passato. Soltanto guardandola, mi è ovvio che quelle secondo cui lei è il miglior discepolo della nuova generazione della setta della Fenice di Ghiaccio non sono solamente voci. Tuttavia, è davvero un peccato che non sia riuscito a diventare il discepolo diretto del Realm King.”


“Oltre a lei, Principe Hanyi, vedo che ci sono altri due onorevoli ospiti dal setta della Fenice di Ghiaccio. Non mi sorprende che l'Imperatore del Vento Gelido sia venuto ad accogliervi di persona. Chiedo perdono! A quanto pare, la setta della Fenice di Ghiaccio stima davvero molto il vostro prestigioso Impero.”


Il Principe Ereditario della Sacra Ametista stava sorridendo e le sue parole erano estremamente cortesi, inoltre il suo atteggiamento era esattamente quello del Principe di un Impero. Tuttavia, nessuno dei presenti era una persona qualunque, quindi come avrebbero potuto non intuire il reale significato delle sue affermazioni? Ognuna delle sue parole era carica di ridicolo e conteneva un sarcasmo tagliente.


Stava prendendo in giro l'Imperatore del Vento Gelido per aver detto molto spesso che presto Mu Hanyi sarebbe diventato il discepolo diretto del Realm King. Eppure, alla fine non ci era riuscito. Quindi, nell'istante stesso in cui si era saputo, la pressione che da anni l'Impero del Vento Gelido esercitava su quello della Sacra Ametista era scomparsa nel nulla.


Per non parlare del commento “A quanto pare, la setta della Fenice di Ghiaccio stima davvero molto il vostro prestigioso Impero”, in cui il sarcasmo era ancora più chiaro ed evidente.


Inoltre, poco prima Feng Huita aveva ricevuto una Trasmissione Sonora da Mu Hanyi, in cui diceva che “stava arrivando insieme a due onorevoli ospiti della setta della Fenice di Ghiaccio”. Come se avesse udito una melodia celeste, l'Imperatore lo aveva immediatamente annunciato a tutti dall'entusiasmo, per poi affrettarsi di persona fuori dalla Sala Principale insieme a un piccolo comitato di benvenuto per accoglierli. Questo aveva suscitato ansia, curiosità e invidia in tutti gli invitati... del resto, ricevere la visita personale di alcune figure di rilievo della setta della Fenice di Ghiaccio per un semplice compleanno era un immenso onore.


Eppure, le due persone accanto a Mu Hanyi che indossavano le vesti della setta della Fenice di Ghiaccio non erano soltanto estremamente giovani, avevano anche entrambe una forza misteriosa soltanto al Divine Origine Realm. Come potevano figure di rilievo all'interno della setta? Erano chiaramente soltanto due discepoli, anzi, due discepoli di basso rango.


Inviare due discepoli neanche lontanamente paragonabili a Mu Hanyi al compleanno dell'Imperatore... praticamente era prendere la questione alla leggera oltre ogni concezione. Era come non inviare assolutamente nessuno.


Tutti gli invitati videro di persona i due “onorevoli ospiti della setta della Fenice di Ghiaccio” e nel giro di pochi istanti tutta la loro curiosità e la loro invidia si tramutarono in sorpresa e delusione. Inoltre, alcuni degli ambasciatori delle altre Nazioni stavano sospirando dal sollievo, o addirittura ridacchiando di nascosto.


Quando si era diffusa la notizia che Mu Hanyi non era riuscito a diventare il discepolo diretto del Realm King, il prestigio dell'Impero del Vento Gelido era crollato da un giorno all'altro. Per di più, per il millesimo compleanno dell'Imperatore, la setta della Fenice di Ghiaccio aveva davvero inviato soltanto due discepoli di basso rango... se si fosse saputo anche questo, sarebbe stato un altro duro colpo per la reputazione dell'Impero del Vento Gelido. C'era persino la possibilità che diventasse lo zimbello del Regno della Canzone Glaciale.


Negli ultimi anni, per via della fama di Mu Hanyi, l'Impero della Sacra Ametista aveva trattato con molto più rispetto quello del Vento Gelido. Ma ora, sembrava quasi che avesse inviato il Principe Ereditario in persona soltanto perché vedesse coi suoi stessi occhi e raccontasse a tutti quanto fosse diventato ridicolo l'Impero del Vento Gelido. Agli occhi di tutti, il modo in cui lo aveva appena deriso era ben più che una semplice mancanza di rispetto.


Mu Hanyi gli rispose con un inchino educato e con un sorriso tranquillo, come se non si fosse accorto o avesse scelto di ignorare i suoi commenti sarcastici: “La ringrazio per i complimenti, Principe Ereditario della Sacra Ametista, Hanyi si sente in imbarazzo. L'immensa generosità che la Maestra della setta dimostra nei confronti del nostro Impero del Vento Gelido è qualcosa che non potremo mai sperare di riuscire a ripagare. Hanyi è sinceramente e piacevolmente sorpreso di averla fra gli ospiti, Principe Ereditario della Sacra Ametista, al punto da non trovare le parole per esprimere la sua felicità. Dopo questo banchetto, dobbiamo chiacchierare un po' come ai vecchi tempi.”


“Hahahahaha.” il Principe Ereditario della Sacra Ametista rise di gusto. Tornò lentamente al suo posto e non disse nient'altro. Tuttavia, continuò ad avere sul volto quel sorriso apparentemente divertito.


Anche se dentro di sé Feng Huita era incredibilmente arrabbiato, si controllò e nascose le sue emozioni, sollevando una mano: “Hange, accompagna il Governatore Situ e la sua famiglia ai loro posti. Invece lei...”


Feng Huita si voltò verso Yun Che e in quello stesso istante si interruppe. Poco prima, dato che era tremendamente deluso, non aveva neppure prestato molta attenzione alla presentazione di Yun Che. Ora, stava davvero facendo fatica a ricordare il suo nome, ma per fortuna gli venne un'idea e si riferì a lui in un altro modo: “Onorevole ospite della setta della Fenice di Ghiaccio, perché non si siede insieme al Governatore Situ e alla sua famiglia?”


Prima ancora che Feng Huita finisse di parlare, Situ Xiongying si era già voltato, si era seduto al posto indicatogli da Feng Hange, aveva sollevato una coppa di vino e l'aveva svuotata in un solo sorso... chiaramente, non voleva che Yun Che si sedesse con loro.


Imbarazzato, per qualche istante Feng Hange non seppe se dire a Yun Che di sedersi con la Famiglia Situ. Poi, però, sentì la voce di Mu Hanyi: “Onorevole Padre, per il Fratello Maggiore Yun Che sarebbe piuttosto inappropriato sedersi vicino al Governatore Situ.”


Mentre parlava, distese una mano: “Fratello Maggiore Yun Che, ti invito a sederti al posto d'onore. Se dovessi avere qualche richiesta, semplicemente dillo subito a questo Hanyi.”


Le dita di Mu Hanyi, incredibilmente, stavano indicando verso il posto accanto al trono – accanto a quello dell'Imperatore del Vento Gelido Feng Huita!!


Le sue azioni e le sue parole scioccarono tutti i presenti. Feng Huita era stupefatto e dopo qualche istante chiese, allarmato: “Hanyi, tu... un attimo fa, l'hai chiamato... Fratello Maggiore?”


Non era chiaro se lo avesse fatto apposta, ma Mu Hanyi in quel preciso momento sembrò ricordarsi improvvisamente di qualcosa: “E-ecco... è da molto tempo che questo figlio non torna a casa e quando l'ho vista, Onorevole Padre, mi sono lasciato trasportare dall'entusiasmo. Così, ho finito di dimenticarmi di una questione così importante.”


Mu Hanyi raggiunse il fianco di Yun Che e disse, con un tono terribilmente serio: “Onorevole Padre, il Fratello Maggiore Yun Che non è un mio semplice Fratello Maggiore. Onorevole Padre, sicuramente sa che il Realm King ha appena accettato un nuovo Discepolo Diretto, soltanto due settimane fa, e quel Discepolo Diretto è proprio il Fratello Maggiore Yun Che.”


Le parole di Mu Hanyi fecero subito precipitare nel silenzio tutta la Sala Principale. In particolare, “Realm King” e “Discepolo Diretto” avevano scioccato tutti i presenti, che erano impalliditi di colpo, come se fossero stati colpiti da fulmini a ciel sereno.


Anche se era l'Imperatore di una Nazione, persino Feng Huita rimase a lungo senza parole prima di riacquistare lucidità. Il suo volto, che prima era orgoglioso e regale, divenne subito scuro dal terrore. Sebbene il suo corpo emanasse il prestigio di un Imperatore, si inchinò frettolosamente e disse, sinceramente spaventato: “G-giovane Yun... quindi lei è davvero... Noi... Ah, no, questo piccolo re non ha riconosciuto il Monte Tai anche se era davanti ai suoi occhi. Non solo non l'ho accolta lontano da Palazzo, le ho persino mancato di rispetto varie volte. Giovane Yun, spero che lei possa perdonarmi... perdonarmi per le mie colpe...”


Feng Huita parlava piuttosto incoerentemente, tanto era terrorizzato. Prima ancora che finisse di parlare, aveva già la fronte imperlata di sudore freddo. Abbassò lo sguardo e continuò, in tono amareggiato: “Hanyi, il Giovane Yun è un onorevole ospite dal prestigio grande quanto i Cieli, co-come... come hai potuto non informarci affatto della questione?”


Se avesse saputo che a visitarlo sarebbe stato il discepolo diretto del Realm King, non solo l'avrebbe accolto di persona, come minimo avrebbe dovuto riceverlo a minimo una decina di migliaia di chilometri dal Palazzo.


Mu Hanyi sorrise e rispose: “Onorevole Padre, questo figlio non avrebbe mai potuto essere così sciocco. Anche se lo status del Fratello Maggiore Yun Che è incredibilmente prestigioso, non lo ha mai usato per essere prepotente con gli altri, anzi, è gentile e modesto. Difatti, si preoccupa sempre per gli altri. Temeva che, informandola prematuramente del suo arrivo, l'avrebbe fatta agitare e avrebbe rovinato i festeggiamenti per il suo compleanno, Onorevole Padre, quindi non ha voluto che la avvisassi in anticipo. Questo figlio non può disobbedire agli ordini del Fratello Maggiore Yun Che... tuttavia, per via del mio entusiasmo, poco fa mi sono dimenticato di comunicarle immediatamente lo status del Fratello Maggiore Yun Che, Onorevole Padre. In effetti, questo è stato un mio errore e sono disposto ad accettare qualsiasi punizione lei ritenga adatta, Onorevole Padre.”


Yun Che si intromise cortesemente: “Imperatore del Vento Gelido, non c'è bisogno di essere così formali. Questo ragazzo è qui soltanto per congratularsi con lei, a nome della mia Maestra. Se continuasse a comportarsi così, non farebbe altro che farmi sentire a disagio.”


Anche se Yun Che stava semplicemente facendo un normale inchino, secondo le norme di cortesia, Feng Huita rimase così scioccato da indietreggiare di un passo e inchinarsi a sua volta, imbarazzato: “G-giovane Yun, come può dire così? È stato questo piccolo re a... a non accoglierla a dovere, su, la prego... si sieda pure al posto d'onore, si sieda pure al posto d'onore.”


Feng Huita stava ancora sudando freddo. La sua voce e il suo corpo tremavano quanto prima. Questo non perché fosse facilmente impressionabile, ma perché... la persona di fronte a lui era il discepolo diretto del Realm King! La carica di Imperatore di una Nazione era senza dubbio prestigiosa, ma in confronto al discepolo diretto del Realm King era semplicemente insignificante. Rivolgendosi al discepolo diretto del Realm King, non poteva che autodefinirsi un “piccolo re”.


Figurarsi al suo millesimo compleanno, neppure al suo decimillesimo compleanno avrebbe mai osato sognare di avere fra gli ospiti un individuo del genere. Se l'avesse visitato un Maestro di Sala, sarebbe già stato un immenso dono. Al momento, l'agitazione, lo shock e la paura erano solo alcune delle emozioni che stava provando, siccome era anche completamente incredulo e si sentiva spaesato.


Feng Huita non era l'unico a essere così confuso. Il Principe Ereditario Feng Hange sembrava pietrificato e rimase immobile, senza osare muoversi né parlare. Tutti gli ospiti della Sala Principale si erano alzati in piedi già da parecchio, con gli occhi puntati su Yun Che, spaventati e rispettosi.


La notizia del fatto che il Realm King avesse accettato un nuovo Discepolo Diretto si era già diffusa in tutto il Regno della Canzone Glaciale. Nessuno sapeva il suo nome, ma erano certi che provenisse da un reame inferiore e che, anche se la sua forza misteriosa fosse appena entrata nella Via Divina, il suo talento era assolutamente senza precedenti. Aveva completamente surclassato Mu Hanyi e Mu Feixue durante l'esame e il suo futuro era inimmaginabile... eppure, non si sarebbero mai aspettati, né avrebbero mai osato credere che si sarebbe davvero presentato al banchetto di compleanno dell'Imperatore. Ma ora, era proprio lì, di fronte ai loro occhi.


Anche il Principe Ereditario della Sacra Ametista si era alzato in piedi, ma il sorriso compiaciuto di poco prima era scomparso dal suo volto. Il suo bel viso era diventato spaventosamente pallido e, in preda a un terrore indescrivibile, aveva completamente perso il suo atteggiamento orgoglioso e principesco. Aveva la pelle d'oca su tutto il corpo e un brivido raggelante gli corse lungo la schiena.


Nessuno avrebbe mai potuto dimenticare i commenti sarcastici e sprezzanti che aveva appena fatto nei confronti di Yun Che.


“Lui è... è davvero... il discepolo diretto del Realm King, di cui parlano tutti.” la Signora Situ aveva la bocca spalancata e riuscì a richiuderla soltanto dopo parecchio tempo: “Prima l'abbiamo davvero fatto camminare dietro di noi, è davvero... un'immensa mancanza di rispetto. Eh? Xiongying? Cosa c'è? Stai bene?”


Situ Xiongying era rigido, immobile, come paralizzato, e pallido come uno spettro. Le sue pupille si espansero e subito dopo si contrassero di nuovo. All'improvviso, cominciò a tremare come una foglia al vento. Il vino nella coppa che stava stringendo inconsciamente si era già da parecchio rovesciato sulla sua veste, a causa dei suoi tremiti, ma lui non sembrava essersene accorto.
                                


                                



