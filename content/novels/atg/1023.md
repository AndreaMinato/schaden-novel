---
weight: 10230
title: Capitolo 1023 – Senso di Pericolo
pubDate: 2025-02-03T07:52:46.904Z
tags:
    - atg
---


<em>Capitolo regolare,
Capitoli in coda 0, 0/10
-Schadenfreude</em>


Dopo il banchetto, Yun Che si approfittò del momento in cui Feng Huita stava salutando gli ospiti per sgattaiolare nel retro del palazzo. Lì passeggiò con noncuranza per poi fermarsi di fronte ad una pozza che stranamente non si era congelata. Yun Che sospirò mentre osservava le foglie verdi che fluttuavano nell'acqua.


Le sue orecchie stavano ancora ronzando per la confusione degli ultimi giorni, ma non aveva ancora la minima idea di come ottenere il corno del Qilin di ghiaccio.


<em>'È molto più difficile di quanto mi aspettassi.'</em> Pensò avvilito.


A Mu Xuanyin sarebbe bastato chiederlo, ma Yun Che non aveva idea di come fare una richiesta del genere. Dopotutto non provava alcuna ostilità nei confronti dell'Imperatore del Vento Gelido. Inoltre il sovrano lo aveva trattato con grande rispetto e aveva anche detto che avrebbe fatto di tutto per soddisfare le sue richieste. Come poteva chiedergli direttamente il corno Qilin...


Dopotutto la reliquia era l'incarnazione della fortuna del suo paese!


Sembrava davvero che nel Regno della Canzone Glaciale, nessuno potesse fare una richiesta del genere al di fuori di Mu Xuanyin.


Ma se non fosse andato a chiederlo, come poteva raggiungere il suo obiettivo? Avrebbe dovuto rubarlo? Ma dato che era una reliquia, doveva essere nascosta in un posto secreto e sorvegliato. Anche se avesse confermato la sua esistenza, come sarebbe riuscito a rubarla?


Mu Xuanyin aveva sottolineato che avrebbe dovuto compiere questa missione da solo, eppure con la sua forza misteriosa, una qualunque delle guardie di alto livello del palazzo poteva ucciderlo. Inoltre Mu Xiaolan, che lo aveva accompagnato... era più debole di lui, ed era un altro fattore che lo tratteneva.


"Eh? Yun Che, allora sei finito qui."


Mentre Yun Che stava riflettendo, Mu Xiaolan si avvicinò e saltellò in modo adorabile di fronte a lui. Sorrise con gioia e chiese: "Eheh, ti sei sentito potente e grande oggi?"


"..." Yun Che si limitò a sospirare. Non rispose.


"Eh? Come mai sembri scontento?" Chiese Mu Xiaolan mentre osservava l'espressione impassibile di Yun Che.


"Cosa c'è da essere contenti?" Yun Che arricciò le labbra.


"Mmm... Tutte quelle persone ti hanno lodato e lusingato, stavano tutte facendo a gare per offrirti da bere. Anche l'onorabile padre del fratello maggiore Hanyi, l'imperatore, ha dovuto chinare la testa mentre ti parlava. Non credo che tu non abbia provato il minimo orgoglio." Mu Xiaolan gonfiò le guance mentre lo confortvava.


Yun Che sospirò di nuovo e disse: "Credi che la persona che rispettano e temono sia me?"


"Ah?" Mu Xiaolan mostrò un'espressione sorpresa.


"No," Yun Che scosse la testa, "La persona che rispettano e temono davvero è la mia maestra."


"Prima che la mia posizione di discepolo diretto fosse stata rivelata, nessuno nella grande sala mi ha nemmeno guardato. In effetti l'Imperatore del Vento Gelido non ricorda nemmeno il mio nome. Non solo loro, nell'arca profound, tuo padre ha ridicolizzato le mie origini e la mia posizione senza pensarci due volte e mi ha detto di stare lontano da te."


"Ah!" Mu Xiaolan ne fu sorpresa, impallidì e balbettò: "Mio padre, lui... lui..."


"Non importa, non c'è bisogno di essere nervosi. Dopotutto non ho mai detto che lo biasimo per le sue azioni." Yun Che sporse la mano e diede una pacca gentile sulla testa di Mu Xiaolan. "Quando torni dai tuoi genitori, devi ricordarti di dire a tuo padre che non c'è bisogno di rimuginare sulla questione e non c'è bisogno che venga da me a scusarsi visto che non mi importa affatto. Così potrà dormire la notte."


Mu Xiaolan si portò la mano alla fronte, finalmente aveva capito perché suo padre era stato così sconvolto e silenzioso oggi. Disse con ansia: "Mio padre, davvero... tu, tu... non lo biasimi davvero, no?"


"Cosa c'è da biasimare?" Yun Che alzò le spalle. "Non è normale? Con la mia forza misteriosa e le mie origini, qualunque figura potente mi tratterebbe in questo modo."


"Inoltre il solo motivo per cui il suo atteggiamento è cambiato è stato perché sono il discepolo diretto della maestra della setta."


"Anche se non fosse il Realm King della Canzone Glaciale e la maestra della setta della Divina Fenice di Ghiaccio, la gente del regno rispetterebbe e avrebbe paura della mia maestra. Per quanto riguarda me invece, temo che se non avessi questa posizione, le persone qui oggi non mi guarderebbero nemmeno, figuriamoci lodarmi e rispettarmi. Quindi non c'è nulla per cui debba essere felice. Invece gli eventi di oggi mi hanno permesso di capire ancora di più che il potere è la sola cosa che viene rispettata in questo mondo."


Mu Xiaolan lo fissò sbalordita per un po' e poi scosse la testa: "Non è proprio così. Nonostante la tua forza misteriosa non sia troppo speciale, il tuo talento innato nell'attributo ghiaccio è davvero alto e sei il discepolo diretto di un grande Realm King. In futuro diventerai sicuramente una figura molto importante. Non ci sono dubbi. Per questo ti stanno trattando tutti così bene."


"Vabbè." Disse con indifferenza Yun Che. "Comunque tra altri due o tre anni... al massimo tre, me ne andrò da questo posto. Nella mia Stella Polo Blu sono praticamente un grande Realm King e posso impormi come voglio!"


"Tsk." Mu Xiaolan alzò gli occhi al cielo e sussurrò: "Sei già il diretto discepolo della Maestra della setta, sarebbe strano se ti lasciasse tornare a casa."


Comunque... era imbarazzante che suo padre avesse detto parole del genere a Yun Che... ah ah ah! Era troppo imbarazzante. Cosa fare..."


"Tu... davvero non te la sei presa?" Chiese di nuovo con ansia Mu Xiaolan tenendo la testa bassa. La sua voce era molto bassa e conteneva un po' di senso di colpa e nervosismo.


"Se fosse stato qualcun altro, dato il mio temperamento, allora sarebbe da tempo... coff coff coff. Dato che è il padre della sorella maggiore Xiaolan, naturalmente non... lo... biasimerò affatto." L'espressione di Yun Che era estremamente sincera. "Inoltre so che tuo padre non è una cattiva persona. Il motivo per cui mi ha rimproverato è stato perché tiene davvero a te."


Yun Che si girò e osservò il viso brillante e morbido di Mu Xiaolan che stava arrossendo lievemente. "È chiaro che tuo padre sia una persona estremamente diretta. Non è gentile, ma non è una persona che nasconde le sue intenzioni. Ha espresso il suo sdegno da quando mi ha incontrato. Nonostante allora fosse sembrato estremamente feroce, non era affatto terrificante... sorella maggiore Xiaolan, sai qual è il tipo di persona più terrificante?"


"Ah?" Mu Xiaolan aprì e chiuse la bocca, ma non rispose.


"Il tipo di persone più terrificante al mondo sono quelle che non mostrano mai le loro vere emozioni agli altri. Le più terrificanti sono quelle che hanno sempre un atteggiamento piacevole e calmo indipendentemente da chi stanno affrontando, che si un coltivatore debole e misero o qualcuno che odiano!"


Mentre parlava, Yun Che mostrò un'espressione seria.


"..." Mu Xiaolan sembrava confusa, come se non avesse capito il motivo delle parole di Yun Che.


"Questo tipo di persona, sopporta tutto con pazienza e formula i suoi piani astuti. È estremamente terrificante... e non in un senso normale. Io se non altro non posso contenermi perfettamente di fronte ad una persona per cui provo un grande risentimento. Naturalmente sono ancora meno capace di parlare con allegria in tali circostanze.
Queste persone normalmente non danneggiano gli altri e generalmente sono ammirate, lodate, riverite e adorate dagli altri. Tuttavia una volta che decidono di uccidere qualcuno... saranno estremamente caute e accurate. Scaglieranno un solo colpo mortale quando saranno certi di non lasciare tracce. Sono come serpenti dormienti che sputano veleno nell'ora più buia della notte. Solo pensarci mi fa rabbrividire."


Yun Che poi si mise le mani dietro il collo mentre guardava in silenzio il cielo notturno.


Mu Xiaolan continuò a mostrare un'espressione confusa. "Yun Che... cosa stai dicendo? Non mi sembra di capire."


"Non capisci o non osi fidarti della tua comprensione?" Yun Che le gettò un'occhiata e poi disse con calma: "Non dubitare di te stessa, mi sto riferendo alla persona che hai pensato... Vabbè, immagino che sia impossibile per te accettarlo. Tutto ciò che devi fare è ascoltare un po' meglio e tenere gli occhi aperti per me."


Mu Xiaolan: "..."


In quel momento risuonarono dei passi affrettati da dietro di loro mentre Feng Hange arrivava insieme ad un gruppo di guardie. Quando vide Yun Che, il suo sguardo si animò e i suoi passi accelerarono. "Così era qui fratello Yun. A causa di questioni personali. Hanyi se n'è andato ed è stato negligente nei suoi confronti. Spero che sia disposto a perdonarci per questo."


Yun Che si girò e ridacchiò: "Non c'è bisogno che sua altezza sia così cortese. Il Palazzo Imperiale del Vento Gelido è davvero splendido di notte ed è estremamente piacevole da osservare. Non ho potuto evitare di venire quaggiù."


Vedendo che non c'era nessuna traccia di insoddisfazione nel volto di Yun Che, Feng Hange si rilassò lievemente, raddrizzò la schiena e disse: "Siamo fortunati e onorati di poter ottenere le lodi e l'apprezzamento del fratello Yun. Ah, giusto, è stato preparato un palazzo per lei. Considerando quanto ha dovuto viaggiare per arrivare fin qui, immagino che sia un po' stanco, vorrebbe che le mostrassi il suo alloggio?"


Yun Che rifletté per un momento, poi annuì: "Va bene."


"Prego. Ah, sorella Situ, è stato preparato anche il tuo palazzo È piuttosto vicino a quello del fratello Yun, andiamo a vederlo insieme."


"Ah... va bene." Mu Xiaolan era ancora un po' stordita. Era chiaro che stesse ancora pensando a ciò che aveva detto Yun Che.


Sotto la guida personale di Feng Hange, Yun Che e Mu Xiaolan arrivò di fronte al Palazzo della Fanciulla di Ghiaccio che era stato preparato meticolosamente durante il giorno. Fiori di ghiaccio ondeggiavano mentre gli spiriti delle nevi danzavano e coralli di vari colori illuminavano l'interno con un bagliore risplendente. Perfino i tappeti fuori dalla stanza erano intrecciati con i fili di ghiaccio della migliore qualità.


Di fronte al Palazzo della Fanciulla di Ghiaccio, c'erano venti giovani in attesa che indossavano abiti bianchi come la neve. Sembravano che avessero tutte meno di vent'anni. Erano tutte splendide come fiori e lune ed emanavano un profumo lussuoso. Vedendo Yun Che, avanzarono tutte lentamente e porsero i loro saluti: "Porgiamo i nostri rispetti al signor Yun."


"..." Mu Xiaolan rimase a bocca aperta.


"Fratello Yun, questo è il nostro palazzo della Fanciulla di Giada. È il palazzo che il mio impero usa per intrattenere gli ospiti più importanti. Entro mille passi in tutte le direzioni, ci sono centinaia delle guardie più talentuose a difenderla, quindi non dovrà preoccuparsi della sua sicurezza." Feng Hange poi abbassò la voce: "Queste venti ragazze sono state selezionate con cautela dalla città imperiale per ordine del mio onorabile padre. Nonostante non possano essere paragonate a Fata Feixue, sono tutte nate in grandi e ricche famiglie e sono ancora tutte vergini. Fratello Yun, prego... buon divertimento."


Mu Xiaolan: "“(ー`′ー)#”


"Oh! Molto bene!" Lo sguardo di Yun Che si accese mentre annuiva contento. "È stato proprio gentile! Ringrazi il suo onorabile padre per me!"


"Finché il fratello Yun è contento." Vedendolo sorridere, Feng Hange si rilassò.


"Sorella maggiore Xiaolan, vuoi entrare e dare un'occhiata?" Chiese sorridendo Yun Che.


Questa domanda... chiaramente aveva l'intento di mandarla via.


Mu Xiaolan si infuriò e pestò i piedi con forza mentre gridava con indignazione: "Come potrei osare disturbare il divertimento del dignitoso diretto discepolo del mio setta?! Umpf!"


Quando finì di parlare, Mu Xiaolan si girò e iniziò ad allontanarsi.


Yun Che annuì lentamente: "Allora è così. Va bene, le farò prendere il disturbo di portare la sorella maggiore Mu Xiaolan a casa."


"Farai meglio a non farlo sapere alla sorella maggiore Feixue!" Gridò con rabbia Mu Xiaolan, che poi si girò nuovamente e se ne andò.


"Uh... allora mi ritirerò." Feng Hange porse i suoi saluti con imbarazzo e uscì frettolosamente.


"Ah, le donne sono davvero problematiche." Yun Che sospirò, alzò la testa e osservò il cielo ancora più cupo di quello sopra il Regno della Fenice di Ghiaccio. Sussurrò tra sé e sé: "Continuo ad avere la sensazione che stia per accadere qualcosa di grosso stasera."
                                


                                



