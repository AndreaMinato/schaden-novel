---
weight: 10250
title: Capitolo 1025 – Tesoreria del Vento Gelido
pubDate: 2025-02-03T07:52:46.904Z
tags:
    - atg
---


<em>Capitolo regolare, 0 in coda, 0/10 donazione
-Alstor</em>




“Ecco, riguardo a questo...” Mu Hanyi sembrò esitare. Sul suo viso si notava chiaramente un'espressione imbarazzata e combattuta.


Yun Che reagì subito dopo la risposta di Mu Hanyi: “Sono stato irrispettoso. Dato che si tratta di una reliquia che si crede protegga l'Impero, è normale che sia impossibile mostrarla a degli estranei. Fratello Minore Hanyi, fingi pure che io non abbia detto nulla.”


“No, no.” lo sguardo di Mu Hanyi si riempì di terrore, sentendo le parole di Yun Che: “Come potrebbe Hanyi disobbedire a un ordine del Fratello Maggiore Yun Che? Del resto, chiunque vorrebbe vedere qualcosa di straordinario come un corno di Qilin, semplicemente sentendone parlare. È solo che... siccome il corno di Qilin è una reliquia sacra del nostro Impero del Vento Gelido, Hanyi non ha l'autorità necessaria per prendere decisioni riguardo a esso. Anche Hanyi dovrebbe chiedere il permesso al suo Onorevole Padre in persona, se volesse dargli un'occhiata. Altrimenti, anche a lui sarebbe vietato avvicinarvisi.”


Dopo aver finito di parlare, prese una Giada di Trasmissione del Suono, ma rimase in assoluto silenzio, senza dire nulla per parecchio tempo. L'espressione sul suo viso mutava continuamente. Soltanto dopo un bel po', sospirò tranquillamente e mise via la Giada.


“Fratello Minore Hanyi, temi che il tuo Onorevole Padre possa rifiutarsi di soddisfare la mia richiesta?” chiese Yun Che, dopo aver osservato le sue azioni.


Mu Hanyi rimase sorpreso quando lo sentì. Poi sorrise, con leggera amarezza: “Fratello Maggiore Yun Che, è davvero bravo a comprendere le altre persone. Al banchetto di oggi, il mio Onorevole Padre ha detto di fronte a tutti che avrebbe soddisfatto subito e a qualsiasi costo qualunque sua richiesta, Fratello Maggiore Yun Che. Hanyi è sicuro che il suo Onorevole Padre lo abbia promesso con assoluta sincerità. Tuttavia... anche se Hanyi non crede molto nel destino e nel fatto che il corno di Qilin protegga la buona sorte dell'Impero, il suo Onorevole Padre ne è ciecamente convinto. Quindi, per lui tutto ciò che riguarda la reliquia è un grande tabù. Di conseguenza... Hanyi teme che il suo Onorevole Padre possa rifiutare discretamente, o che acconsenta ma lo veda come un insulto e le porti rancore. Sarebbe davvero spiacevole se per una questione così banale nascessero delle tensioni fra il mio Onorevole Padre e il Fratello Maggiore Yun Che.


Dopo aver spiegato le sue ragioni, Mu Hanyi scosse tristemente la testa.


Yun Che sembrava calmo, per nulla dispiaciuto: “Ti ringrazio per essere stato così onesto con me, Fratello Minore Hanyi. È del tutto naturale che gli affari riguardanti una reliquia possibilmente legata al destino dell'Impero siano affrontati con così grande discrezione. Se il tuo Onorevole Padre rifiutasse la mia richiesta, sarebbe assolutamente comprensibile. Ma va bene così, lasciamo pure stare la questione.”


“No.” inaspettatamente, a quel punto Mu Hanyi sorrise vagamente: “Fratello Maggiore Yun Che, ha frainteso. Hanyi ha deciso di non far sapere al suo Onorevole Padre della questione, ma questo non significa che non la accompagnerà a vedere il corno di Qilin.”


“Oh?” lo sguardo di Yun Che divenne visibilmente sorpreso.


“Vede quella, Fratello Maggiore Yun Che?” Mu Hanyi si voltò e indicò una foresta ricoperta di neve sul pendio del monte a nord del Palazzo Imperiale: “Ogni centimetro del Palazzo Imperiale e dell'area circostante è ben illuminato, tranne che per quella zona, che è sempre piuttosto buia. Questo perché è la più grande area proibita di tutta la Città Imperiale. Laggiù si trova la tesoreria, dove sono custoditi i più preziosi tesori della mia Famiglia Imperiale del Vento Gelido. La reliquia di cui abbiamo parlato, il corno di Qilin, si trova proprio lì.”


“Oh!” Yun Che annuì, avendo compreso tutto alla perfezione.


“Ovviamente, la tesoreria è il luogo più strettamente sorvegliato del Palazzo. Ci sono innumerevoli esperti di guardia intorno a essa, sia di giorno che di notte. Nessuno potrebbe neanche avvicinarsi senza essere notato. Inoltre, all'interno ci sono anche molti meccanismi, trappole e Formazioni Misteriose difensive di vario tipo. Persino per un esperto al Divine King Realm sarebbe praticamente impossibile entrarvi con la forza. Certo, tutto questo sarebbe semplicemente decorativo se il ladro fosse un esperto senza pari, per esempio la Maestra della setta o la Maestra di Palazzo Bingyun.”


“Tuttavia.” Mu Hanyi distese le mani, coprendosi in parte il viso, e il suo tono divenne piuttosto imbarazzato: “Hanyi è un principe della Famiglia Imperiale, dopotutto, ed è anche particolarmente caro al suo Onorevole Padre. Quindi, a dire il vero Hanyi conosce un ingresso segreto, la cui posizione di solito è nota soltanto all'Imperatore e al Principe Ereditario. Attraverso di esso, è possibile superare l'area sorvegliata dalle guardie ed entrare direttamente nella tesoreria. Inoltre, Hanyi conosce abbastanza bene i meccanismi difensivi e le Formazioni Misteriose all'interno della tesoreria, quindi sicuramente potrebbe disattivarle facilmente senza correre rischi.”


“Anche se mi sentirò piuttosto in colpa nei confronti del mio Onorevole Padre, questa è l'unica soluzione per soddisfare la sua richiesta senza creare inutili tensioni di qualsiasi natura, Fratello Maggiore Yun Che. Può essere considerata una soluzione che accontenti entrambe le parti. È solo che mi sembra inappropriato farla entrare di nascosto e attraversando un percorso così segreto. Cosa ne pensa, Fratello Maggiore Yun Che?”


“Naturalmente, mi va bene. Sarebbe davvero fantastico poter vedere un leggendario corno di Qilin coi miei stessi occhi. Ma credo che... si tratti di un favore troppo grande da chiederti, Fratello Minore Hanyi.” disse Yun Che, esitando leggermente.


“No, non è affatto un problema.” Mu Hanyi sorrise lievemente: “Fratello Maggiore Yun Che, lei ha già portato una gloria senza precedenti al nostro Impero del Vento Gelido semplicemente venendo qui in visita. Questa è stata la sua unica richiesta, da quando è arrivato, se Hanyi non riuscisse neppure a soddisfare questo suo desiderio, come potrebbe tornare alla setta insieme a lei, Fratello Maggiore Yun Che?”


“Quindi, Fratello Maggiore Yun Che, le chiedo di tornare momentaneamente nel Palazzo della Fanciulla di Ghiaccio.”


“Hmm?” Yun Che chiese, confuso: “Perché? Non possiamo andare subito?”


Mu Hanyi scosse la testa e rispose, con un sorriso leggermente dispiaciuto: “Anche se in tutto il Regno della Canzone Glaciale nessuno oserebbe farle del male, Fratello Maggiore Yun Che, il mio Onorevole Padre non può semplicemente farle mancare una scorta. Fratello Maggiore Yun Che, forse non se n'è accorto, ma ci sono parecchi esperti a Palazzo che la stanno proteggendo di nascosto, sorvegliandola nell'ombra per tutto il tempo da circa mille passi di distanza. Se solo si avvicinassero ulteriormente, potrebbero persino riuscire a sentire chiaramente la nostra conversazione. Del resto, ora è ancora presto. Il mio Onorevole Padre sicuramente è ancora sveglio ed è possibile che si presenti di persona al Palazzo della Fanciulla di Ghiaccio per salutarla, Fratello Maggiore Yun Che. Se non la trovasse lì, senza dubbio si preoccuperebbe molto e invierebbe qualcuno a cercarla. E se per puro caso il nostro piano dovesse essere scoperto, ci troveremmo in una pessima situazione.”


“Capisco.” Yun Che annuì, comprendendo: “Come c'era da aspettarsi da te, Fratello Minore Hanyi, hai pensato davvero a tutto. A essere sinceri, Fratello Minore Hanyi, l'idea di sgattaiolare di nascosto per il Palazzo Imperiale insieme a te non mi fa sentire in colpa, anzi, non vedo l'ora di farlo, hahahahaha!”


“Hahahaha.” anche Mu Hanyi rise di gusto: “È nella natura umana cercare sempre nuove emozioni. Fare qualcosa secondo le regole è senza dubbio molto più noioso che farlo di nascosto, no? Stanotte, Hanyi la farà divertire, Fratello Maggiore Yun Che.”


“D'accordo, allora tornerò al Palazzo della Fanciulla di Ghiaccio. Tra quattro ore, mi libererò delle guardie e tornerò qui.” l'entusiasmo di Yun Che era chiaro, si notava dalla sua espressione impaziente.


“Perfetto! Sono sicuro che quando avrà visto il nostro raro corno di Qilin potrà affermare con certezza che è valsa la pena di viaggiare fin qui, Fratello Maggiore Yun Che!”


Yun Che se ne andò lasciandosi alle spalle Mu Hanyi, che fissò la sua schiena per qualche istante, prima di sollevare lentamente lo sguardo. C'era ancora un vago sorriso sul suo volto, ma nei suoi occhi risplendeva un bizzarro bagliore che nessuno aveva mai notato prima.


Qualche ora più tardi, dopo l'una, nel cuore della notte.


Yun Che era rimasto a riposare con gli occhi chiusi per parecchio tempo, ma all'improvviso li spalancò di scatto. Poi, saltò giù dal letto e uscì dalla stanza.


“Ah... Signor Yun.” Feng Hanjin, che era rimasta ad aspettarlo fuori dalla porta per tutto il tempo, si inchinò frettolosamente: “Signor Yun, sta uscendo?”


“Mn. Voglio solo fare una passeggiata, quindi non preoccuparti per me.” Yun Che scosse una mano.


“Ho capito.” Feng Hanjin si inchinò di nuovo per salutarlo rispettosamente, senza avere il coraggio di chiedergli altro.


Nel bel mezzo della notte, il Palazzo Imperiale del Vento Gelido era incredibilmente silenzioso. Yun Che uscì dal Palazzo della Fanciulla di Ghiaccio e poco dopo si fermò senza preavviso. Disse, a voce piuttosto bassa: “Voglio fare una passeggiata per alleviare la noia. Nessuno ha il permesso di seguirmi!”


L'autorità del discepolo diretto del Realm King era molto maggiore di quella di un sovrano. Ricevuto il suo ordine, le guardie che lo proteggevano di nascosto ovviamente non avrebbero mai osato disobbedire.


Inoltre, anche loro pensavano che fosse abbastanza inutile impiegare così tante persone soltanto per proteggere dall'ombra il prestigioso discepolo del Grande Realm King in persona.


Ripercorrendo la strada di prima, Yun Che arrivò rapidamente dove aveva salutato Mu Hanyi, che era già lì ad aspettarlo.


Mu Hanyi rilasciò la sua percezione spirituale per esaminare l'area circostante. Poi, sospirò con un sorriso: “Non mi sarei potuto aspettare di meno da parte sua, Fratello Maggiore Yun Che. Le sue parole hanno un peso ancora maggiore di quelle del mio Onorevole Padre. Nessuno ha osato seguirla.”


“Hehe, Fratello Minore Hanyi, mi stai lodando troppo. Bene, andiamo subito. Anche se dovessi limitarli a osservare il corno di Qilin da lontano, soltanto poter percepire l'aura di una creatura così leggendaria varrebbe tutto il lungo viaggio.”


Yun Che poteva sembrare calmo, ma non riusciva a nascondere completamente la sua impazienza.


“Se la reliquia possedesse uno spirito, sicuramente questo sarebbe incredibilmente felice di sapere che qualcuno di prestigioso come lei vuole vederla, Fratello Maggiore Yun Che.”


Mu Hanyi accompagnò Yun Che a est del Palazzo Imperiale. Il luogo in cui si trovavano sembrava essere il giardino di erbe medicinali del palazzo. Varie erbe rare e bizzarre crescevano dappertutto e i due erano immersi nella più completa oscurità. Non era chiaro se Mu Hanyi stesse evitando di proposito i punti più affollati o se lì non ci fosse mai nessuno, dal momento che non incontrarono una sola persona nel corso di tutto il tragitto.


“Questo è il giardino di erbe medicinali del Palazzo Imperiale. Anche se qui ci sono molti tipi di piante, sono di livello decisamente inferiore a quelle coltivate nel nostro setta. Spero che non lo trovi ridicolo, Fratello Maggiore Yun Che.” spiegò Mu Hanyi: “Normalmente, questo luogo è protetto da una Bestie Misteriose che ruggisce a squarciagola non appena si accorge che qualcosa è fuori posto. Ma non deve preoccuparsi di questo, Fratello Maggiore Yun Che. Conosce la mia aura e percependola non si allarmerà, così non avrà alcuna reazione.”


Yun Che rilasciò la sua percezione spirituale. In effetti, percepì le auree di parecchie Bestie Misteriose nell'area circostante... e tutte loro erano piuttosto forti, con delle forza misteriosa della Via Divina.


Una volta raggiunto il termine del giardino, Mu Hanyi finalmente si fermò. Di fronte a lui c'era un masso dalla forma strana, alto più di dieci metri. Sembrava essere lì da tempo immemore, dato che era completamente ricoperto di muschio verde e rampicanti neri. Yun Che lo squadrò con lo sguardo per qualche secondo, poi inarcò le sopracciglia: “Intendi dire che l'entrata è questa? Ma...”


Mu Hanyi rispose sorridendo leggermente. Passando il palmo della mano sulla roccia, scostò i rampicanti. Subito dopo, distese un dito e una goccia di sangue colò dalla sua punta, per poi cadere sul macigno.


Come del mercurio assorbito dal terreno, la goccia scarlatta penetrò lentamente nella roccia e scomparve senza lasciare traccia.


CLANG!


Un debole rumore riecheggiò, poi una piccola Formazione Profound si illuminò improvvisamente sulla superficie del masso, che fino a pochi istanti prima sembrava del tutto ordinario.


“Oh!” Yun Che rimase con la bocca leggermente aperta, totalmente stupito: “Che sistema ingegnoso.”


“Di solito, questa Formazione Profound è invisibile e impossibile da percepire. Si può aprire soltanto con il sangue di chi appartiene alla discendenza diretta della nostra Famiglia Imperiale del Vento Gelido. Tuttavia, questa è la prima volta che apro l'ingresso segreto, eccetto quando il mio Onorevole Padre mi ha informato della sua esistenza.”


“Lasci che sia onesto, anche se forse troverà le mie parole ridicole, Fratello Maggiore Yun Che. Questo passaggio è stato costruito come via di fuga nel caso in cui fossimo in pericolo di vita, di fronte a una situazione disperata.” spiegò lentamente Mu Hanyi, guidando Yun Che all'interno del passaggio: “L'entrata e l'uscita di questo passaggio usano due Formazioni Misteriose identiche, nascoste alla perfezione e quasi impossibili da percepire senza sapere della loro esistenza. Soltanto il sangue dei membri della Famiglia Imperiale può attivarle, quindi sarebbe relativamente sicuro usare questo luogo come nascondiglio o per fuggire da un nemico.”


“Spero solo che anche in futuro non saremo mai costretti a sfruttare questo stratagemma.” sospirò a fondo Mu Hanyi.


nel Regno Demoniaco Illusorio, Yun Che aveva già visto una Formazione Profound che si attivava soltanto col sangue di alcune particolari famiglie.


“La tesoreria di cui mi hai parlato si trova in fondo al passaggio?” chiese Yun Che. Stavano camminando già da parecchio, ma non riusciva ancora a intravedere la fine del corridoio.


“Esatto. Ci sono molte trappole e Formazioni Misteriose difensive nascoste all'interno della tesoreria. Attivarne una ci farebbe ritrovare in guai piuttosto seri.”


Mentre parlavano, Mu Hanyi si fermò di colpo. Davanti a lui c'era un muro nero come la pece, senza alcuna fessura o apertura da attraversare; sembrava che fossero giunti alla fine di un vicolo cieco. Mu Hanyi disse, in tono molto cauto: “Fratello Maggiore Yun Che, la tesoreria è proprio di fronte a noi. Dovrà stare attento e starmi vicino, seguendo ogni mio passo, una volta all'interno. Qualsiasi cosa accada, non cammini qua e là distrattamente. Se attivasse una Formazione Profound, tutto sommato non sarebbe un problema, nel peggiore dei casi il mio Onorevole Padre percepirebbe la nostra presenza e punirebbe Hanyi per averla lasciata entrare. Ma se per caso qualche trappola dovesse ferirla, non potrei espiare il mio peccato neppure pagando diecimila volte con la mia vita.”


Yun Che annuì per rassicurarlo.


Mu Hanyi distese una mano. Ancora una volta una goccia di sangue fuoriuscì da un suo dito e cadde sul muro nero come la pece.


La parete si illuminò con un debole bagliore e una Formazione Profound, identica a quella di prima, comparve subito davanti ai loro occhi. Poi, il muro nero si divise in due metà esatte e si aprì. Di fronte a loro videro una stanza gigantesca e vennero investiti dalle auree estremamente intense di vari tesori.


Si trattava delle auree di medicine spirituali, cristalli, armi Profound... ognuna di esse era incredibilmente densa. In altre parole, nessuno degli oggetti lì custoditi era ordinario o di scarso valore!


Dopo tutto, era pur sempre la tesoreria della Famiglia Imperiale del Vento Gelido, che regnava sul vasto Impero del Vento Gelido!


Custoditi in quel luogo c'erano i tesori accumulati e difesi dall'Impero del Vento Gelido nell'arco di oltre ottantamila lunghi anni!
                                


                                



