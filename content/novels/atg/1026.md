---
weight: 1026
title: Capitolo 1026 – Pazzo
pubDate: 2025-02-03T07:52:46.904Z
tags:
    - atg
---


<em>Capitolo regolare,
Capitoli in coda 0, 0/10
-Schadenfreude</em>


La porta di pietra non si chiuse nemmeno dopo che entrarono nella tesoreria. Mu Hanyi, che stava facendo strada, disse con un'espressione seria: "Fratello maggiore Yun Che, mi segua e trattenga il più possibile la sua aura. Si assicuri di non attivare nessun meccanismo o formazione profound. Il corno del Qilin è nell'area centrale, quindi dovrebbe vederlo presto."


Yun Che trattenne la sua energia mentre seguiva Mu Hanyi. Nonostante fosse preparato mentalmente a vedere molti oggetti rari, rimase comunque piuttosto scioccato. La tesoreria era così enorme che non riusciva a vederne la fine. Cristalli viola di alto livello e giade formavano montagne, il bagliore che emettevano era praticamente accecante. C'era una fila sorprendente di ogni genere di armatura e arma profound, si poteva percepire l'aura di innumerevoli medicine spirituali. Nonostante i tesori più delicati fossero sigillati appropriatamente in scatole di giada di ghiaccio, l'intero deposito emanava un'aura così forte che era quasi appiccicosa al tocco.


"È davvero all'altezza della sua posizione come impero più duraturo nel Regno della Canzone Glaciale. La tesoreria stessa è sufficiente per garantire una grande prosperità." Disse con emozione Yun Che.


"Eheh, ci sta sopravvalutando." Mu Hanyi ridacchiò. "Non importa quanto è forte l'Impero del Vento Gelido, non è nient'altro che un paese insignificante. Anche se la nostra forza e la nostra prosperità aumentassero di dieci volte, rimarremmo comunque un'esistenza trascurabile e bassa in confronto alla setta della Divina Fenice di Ghiaccio. Che cos'è il sovrano di una nazione in confronto ad un discepolo diretto come lei?"


"Oh?" Yun Che mostrò sorpresa. "Credo che le sue parole siano un po' estreme. Non posso approvarle pienamente."


"Ahah." Mu Hanyi rise e gli lanciò un'occhiata eloquente, ma non disse nulla. Per un po' di tempo continuò ad a condurre avanti Yun Che, ma poi si fermò. Yun Che si arrestò quasi allo stesso tempo e rivolse lo sguardo di fronte a sé.


Davanti ai suoi occhi c'era un'enorme formazione sigillante. In essa c'era un corno enorme lungo dieci metri. Metà della sua forma era simile a quella di un cervo e l'altra a quella di un drago. Era color azzurro ed emanava un bagliore cristallino. Tuttavia non sembrava traslucido come un cristallo. Anche se era sigillato dalla formazione, Yun Che poteva sentire comunque la sua aura sconfinata e densa.


"Che sia... il corno del Qilin?" Chiese Yun Che alzando la testa.


"Esatto." Mu Hanyi si girò e lo guardò con indifferenza. "Questo è il corno di un Qilin di ghiaccio. È molto più grande delle dimensioni menzionate nelle note riguardo alla sua razza. Perciò probabilmente non doveva appartenere ad un normale Qilin del ghiaccio, ma ad un re nella sua specie."


"Questo corno contiene un potere incredibilmente forte. Solo che i nostri imperatori ancestrali non sono riusciti mai a sfruttarlo. Poi è stato sigillato qui, da allora è stato trattato come una reliquia che protegge l'impero."


"..." Yun Che annuì, continuò a guardare il corno del Qilin nella barriera.


Davanti ai suoi occhi c'era l'oggetto per cui Mu Xuanyin l'aveva mandato qui, ma non aveva idea di che formazione lo racchiudesse.


Nel frattempo Mu Hanyi lo stava guardando. Le sue labbra si arricciarono in modo strano. "A proposito, un tempo in passato ho proposto all'onorabile padre che avrei regalato alla maestra della setta il corno di Qilin se fossi potuto diventare un suo discepolo diretto."


"Oh?" Yun Che mostrò uno sguardo sorpreso. "Ma non è la reliquia del vostro Impero del Vento Gelido? Il suo onorabile padre non dovrebbe aver accettato, no?"


"No," Mu Hanyi sorrise con calma. "Ha acconsentito immediatamente. Se potessi diventare un diretto discepolo della maestra della setta, nessuno nel Regno della Canzone Glaciale oserebbe provocare il nostro Impero del Vento Gelido. Raggiungerebbe una levatura incredibile. Perché avremmo ancora bisogno di qualche reliquia per proteggere l'impero allora? In effetti non ho mai creduto in qualcosa di così astratto come il destino del mondo.
L'abbiamo definito così, ma a dire la verità è solo un oggetto inutile il cui solo scopo è confortare i nostri cuori. Alla fine non possiamo estrarre il potere contenuto in esso, ma la maestra della setta sicuramente ne è capace. Scambiare questo oggetto inutile per il sostegno della maestra della setta, è possibile ottenere un affare ancora migliore di questo?! Come potrebbe il mio onorabile padre rifiutare una tale proposta?!"
"..." Yun Che aggrottò le sopracciglia. Poteva sentire chiaramente il cambiamento nel tono e nell'espressione di Mu Hanyi.


"Ho svelato apposta questa questione alla mia maestra pensando che l'informazione avrebbe potuto raggiungere l'orecchio del capo della setta, facendole sapere della mia sincerità. Tuttavia alla fine ha scelto lei, quindi è stato inutile." Mu Hanyi alzò lievemente la testa. "Sembra che questo corno di Qilin rimarrà semplicemente qui. Oh! No, no, no, sarebbe ancora meglio regalarlo alla maestra della setta, solo che..."


"Non sarà lei a farlo, ma io!"


Mu Hanyi fece un sorrisetto. Il suo sguardo iniziò ad emettere una luce cupa e bizzarra.


"..." Yun Che alzò le sopracciglia. Cominciò ad arretrare silenziosamente. "Fratello minore Hanyi, cosa intende con questo?"


"Cosa intendo? Eheh!" Il suo sorriso eternamente gentile, che sembrava sereno come un flusso d'acqua, diventò particolarmente inquietante. Il suo sguardo non conteneva più il profondo rispetto di prima, ma fu rimpiazzato da una derisione e da un odio sfacciato. "Ha la possibilità di presentarlo alla maestra della setta. Finché mi ucciderà e poi usare il mio sangue per disattivare la formazione, potrà esaudire il suo desiderio."


Gli fece cenno di avvicinarsi con il dito: "Venga ad uccidermi ora. Poi potrà portare questo corno del Qilin nel setta, la maestra della setta la stimerebbe di più rispetto a prima. Avanti, si sbrighi!"


Le pupille di Yun Che si rimpicciolirono un po' e continuò ad arretrare: "Fratello minore Hanyi... sta scherzando?"


"Cosa ne pensa?" Mu Hanyi sorrise, mostrando i denti bianchi che avrebbe mantenuto nascosti anche nei momenti in cui sorrideva lievemente. Tirò fuori un oggetto che brillava di blu e lo ridusse a pezzi. Si creò una formazione che brillava con un bagliore azzurro.


CLANG!!


All'istante una barriera blu si formò attorno a Yun Che prima che potesse reagire. Quando si rese conto della situazione, era già stato intrappolato lì insieme a Mu Hanyi.


La barriera era ampia solo trentatré metri, una distanza che i praticanti profound del divino potevano coprire in un attimo. L'aura della formazione fece cambiare l'espressione di Yun Che.


Non solo la barriera era estremamente resistente, così tanto che non avrebbe potuto romperla, aveva tagliato fuori ogni sorta di elemento a parte la luce... lo spazio, il suono e anche le trasmissioni!


Mu Hanyi abbassò il braccio e disse con un tono di derisione: "Bisogna essere almeno al picco del Divine Tribulation Realm per superare questa barriera. Nemmeno io potrei uscire da qui." Al momento Yun Che era intrappolato come una tartaruga in un vaso.


Yun Che continuò a ritirarsi velocemente fino ad arrivare sul confine della barriera: "Mu Hanyi, cosa... hai intenzione di fare?"


"Non hai detto prima che saresti venuto nell'Impero del Vento Gelido per un certo obiettivo?" Mu Hanyi sorrise lievemente. Se un discepolo della Fenice di Ghiaccio lo vedesse ora, non oserebbe credere che fosse lo stesso fratello maggiore Hanyi riverito da tutti. "Offrire delle congratulazioni? Ahah, mi hai preso per un idiota?!"


"..." Lo sguardo di Yun Che cambiò nuovamente.


"Lungo la strada qui, mi stavo chiedendo perché la maestra della setta ti avesse mandato qui. Date le capacità della maestra della setta, è inutile cospirare contro il nostro impero. Poi, ad un certo punto, mi sono ricordato di averle detto del corno di Qilin e mi sono reso conto immediatamente del motivo per cui sei stato inviato qui... Esatto, non ci può essere un altro motivo!"


"Sta per avvenire un evento molto importante nel Regno degli Dei. Quindi per prepararsi, la maestra della setta desidera avanzare di livello. La sua richiesta a Huo Rulie di consegnare le Storie del Mondo Ardente del Corvo Dorato durante la grande assemblea della setta è una prova sufficiente a sostenere la mia tesi. È indubbio che la maestra della setta abbia saputo del corno di Qilin dalla mia maestra e pensa anche che il suo potere possa aiutarla a fare dei progressi nella coltivazione. Tuttavia, dato che non mi ha scelto come suo diretto discepolo e sa che il corno è una reliquia del nostro Impero del Vento Gelido, non pensava che fosse corretto richiederlo... la maestra della setta deve preoccuparsi della sua reputazione dopotutto! Perciò ti ha mandato per cercare informazioni su di esso! Finché saprà la posizione del tesoro, potrà prenderselo quando vuole senza fare sapere a nessuno della sua presenza!"


"Poi, quando ho sentito dall'onorabile sorella Hanjin che le hai fatto una domanda riguardo al destino della nostra nazione, il mio ultimo dubbio si è dissipato."


"Tu..." Yun Che mostrò uno sguardo ancora più sorpreso ad ogni parola di Mu Hanyi: "Perché sapevi tut..."


Tuttavia poi sembrò rendersi conto della situazione e la sorpresa e la paura dal suo viso scomparirono senza lasciare traccia. Stavolta fece un passo avanti e la sua espressione divenne più cupa e rigida: "Dato che lo sai già, questo rende le cose più facili. Consegnami ubbidientemente il corno Qilin, capito? Altrimenti... vuoi sfidare la volontà della maestra?"


"Eheh, non avrei mai il coraggio di sfidarla. Non l'ho già detto? Andrò personalmente ad offrirle il corno di Qilin, ma non sarai lì per vederlo perché..." Il tono di Mu Hanyi cambiò all'improvviso: "Morirai qui molto presto!"


Le pupille di Yun Che si rimpicciolirono: "Cos'hai detto? Tu... vuoi uccidermi? Osi uccidermi?!"


"No, no, no, come potrei osare fare una cosa del genere?! Il fratello maggiore Yun Che è un diretto discepolo della maestra della setta dopotutto. Non oserei torcerle un solo capello." Mu Hanyi strinse gli occhi. "Naturalmente non sarà ucciso da me, ma... da un meccanismo attivato accidentalmente mentre ha tentato di rubare il corno di Qilin!"


Yun Che rimase lievemente sbigottito, ma non ci mise molto tempo a capire la sua intenzione. All'improvviso sembrò colto dal panico: "Tu..."


"Non essere nervoso fratello maggiore Yun Che." Mu Hanyi mostrò un sorriso entusiasta e gongolante. "Nasconderò molto bene l'intero incidente. Anche se la maestra della setta venisse personalmente qui, sarebbe impossibile scoprire qualcosa. Potrai fidarti di me."


"Dopotutto il posto in cui sei è entrato... è un cimitero perfetto per te!!"


"Tu... sei impazzito?!" Gridò Yun Che. "S-sono nel tuo Impero del Vento Gelido al momento. Anche se la maestra credesse davvero che fossi rimasto ucciso da qualche meccanismo, dato il suo temperamento... vi ucciderà tutti per la rabbia."


"Oh! Hai ragione, hai proprio ragione." Mu Hanyi non mostrò paura, invece annuì. "Anche se morissi in queste circostanze, sarebbe normale se la maestra della setta radesse al suolo l'intera capitale per la rabbia... ma anche se fosse così, la maestra della setta non mi ucciderebbe!!"


Yun Che: "???"


"Perché tu saresti morto e Feixue..." Mu Hanyi tremò incontrollabilmente per un po' quando la menzionò. La sua voce si riempì di odio e disse stringendo i denti: "Ha perso il suo talento dopo che il suo yin vitale è stato macchiato da te! Quindi la maestra della setta selezionare sicuramente un nuovo discepolo diretto... che potrebbe essere solo me!"


"Non ci sarebbe nessun altro più degno di esserlo a parte me! Quindi, se venissi ucciso, la maestra della setta non troverebbe un altro candidato adatto!!"


"Quando arriverà il momento, pregherò alla maestra della setta di perdonarmi di non essere riuscito a tenere al sicuro il nostro rispettato e amato fratello maggiore Yun Che. E la maestra della setta capirebbe bene il motivo per cui sei stato ucciso dal meccanismo. Capirebbe che il nostro Impero del Vento Gelido è innocente. Inoltre, se l'impero fosse sterminato, si sentirebbe in colpa nei miei confronti. Dopodiché offrirò personalmente il corno di Qilin per accontentarla... Ogni parte del mio piano è logica e ben architettata! Mi restituirai tutto ciò che mi hai rubato!"


"Per ottenere questo... non solo vuoi uccidermi, ma vuoi anche mettere in pericolo l'Impero del Vento Gelido?" Disse ansimando Yun Che.


Mu Hanyi aprì le braccia e disse con tranquillità: "Finché ci riuscirò, che importa se l'intero Impero del Vento Gelido sarà sommerso dalle fiamme dell'ira e sterminato?"


"..." Yun Che si accigliò. "Sei impazzito."
                                


                                



