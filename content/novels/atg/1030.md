---
weight: 10300
title: Capitolo 1030 - Incastrato?
pubDate: 2025-02-03T07:52:46.904Z
tags:
    - atg
---


<strong>Dal 22 di dicembre al 7 di gennaio ci sarà il PERIODO SCONTI NATALIZIO, i capitoli sponsorizzati saranno a 7 euro l'uno!</strong>


<em>Capitolo regolare,
Capitoli in coda 0, 0/10
-Schadenfreude</em>


Le risposte delle guardie fecero ristagnare l'atmosfera mentre Feng Huita diceva addolorato: "Giovane Yun, le mie pessime guardie non sono riuscite a proteggerla bene, sono stato davvero un incapace... solo, mi chiedo dove sia andato a quest'ora? Non ha incontrato alcun pericolo, vero?"


Feng Huita fu piuttosto cortese, ma tutti potevano sentire il suo dolore e il suo odio. Era chiaro che fosse già giunto alla conclusione che era stato Yun Che ad uccidere Mu Hanyi. Come aveva detto prima, la sola persona che avrebbe fatto aprire a Mu Hanyi il passaggio senza dirlo a nessun altro era lui. Inoltre era anche scomparso misteriosamente nell'ora prima che accadesse tutto questo


Yun Che aggrottò le sopracciglia, ma proprio quando fu sul punto di intervenire, Mu Xiaolan disse agitata: "No... è impossibile. Il rapporto tra Yun Che e il fratello maggiore Hanyi era così buono. Inoltre la forza misteriosa di Yun Che ha solo raggiunto il primo livello del Divine Origin Realm. È impossibile per lui uccidere il fratello maggiore Hanyu. Avete... accusato la persona sbagliata."


"Inoltre... inoltre..." La voce di Mu Xiaolan si abbassò di colpo. "Inoltre, un'ora fa, Yun Che... è... è... in realtà... era con me nel mio alloggio..."


Quando finì di dire la frase, la voce di Mu Xiaolan divenne debole come quella di una zanzara mentre abbassava il capo senza osare guardare negli occhi gli altri. Dal punto di vista degli altri, era dovuto all'imbarazzo... ma Yun Che sapeva che era dovuto al fatto che stava mentendo nonostante non fosse brava a farlo.


Comunque l'innocente Mu Xiaolan l'aveva difeso durante un momento così critico. Non aveva esitato a dire una bugia che avrebbe messo a rischio la sua reputazione per proteggerlo... il suo trattamento "affezionato" non era stato proprio sprecato!


Le parole di Mu Xiaolan sconvolsero tutti. Situ Xiongying rimase sbalordito all'inizio, ma poi rivelò uno sguardo gioioso, quasi non riuscì a trattenersi dal saltellare per la felicità. Si affrettò ad avanzare e disse con un po' di imbarazzo. "Questo... Imperatore del Vento Gelido, stimati ospiti, in tutta onestà, Yun Che e mia figlia da molto tempo... Ah, entrambi sono molto appassionati l'uno per l'altra e per questo hanno deciso di stare insieme. Solo che mia figlia è una mera discepola del Palazzo della Fenice di Ghiaccio. La sua posizione non può essere paragonata al giovane Yun. Inoltre, dopo che il grande Realm King ha dato in sposa fata Feixue al giovane Yun, è diventato ancora più difficile per loro parlarne. Quindi... ma ora che è così, è stato detto tutto. Prima il giovane Yun in effetti era davvero nell'alloggio di mia figlia. Questo... spero che tutti lo prenderanno sul serio."


Con la sua posizione di lord di una regione indipendente, Situ Xiongyang naturalmente non era così innocente e timido come Mu Xiaolan. Il tono della sua voce, la sua espressione e anche il suo sguardo erano estremamente naturali e usò le parole giuste. In effetti era stato impeccabile.


Quando finì di parlare, le espressioni di tutti divennero ambigue. Dopotutto la forza misteriosa di Yun Che era al primo livello del Divine Origin Realm. Lo sapevano tutti. Mu Hanyi invece era al quinto livello del Divine Tribulation Realm. Nonostante Yun Che fosse diventato un diretto discepolo, superava Mu Hanyi solo grazie al suo incredibile talento innato. Se i due combattessero davvero, anche se ci fossero cento di lui, non riuscirebbe a rivaleggiare con Mu Hanyi. Così, come avrebbe potuto ucciderlo... e in base alle circostanze, l'avrebbe dovuto fare da solo.


Così era difficile per loro credere che all'affermazione di Feng Huita. Per loro non era nient'altro che un'ipotesi. In contrasto, la spiegazione di Situ Xiongying era molto più ragionevole. Molti di loro in effetti si erano chiesti perché Yun Che, data la sua posizione elevata di diretto discepolo, avrebbe portato una ragazza con sé mentre visitava l'Impero del Vento Gelido. Avrebbe avuto molto senso se avessero avuto una relazione.


Così era più plausibile che Yun Che non avesse permesso agli altri di seguirlo quando aveva lasciato il Palazzo della Fanciulla di Ghiaccio un'ora prima. In tal caso sarebbe stata un'azione ragionevole.


"Allora è così. Lord della regione Situ... congratulazioni!" Esclamò con un'espressione invidiosa una persona di mezz'età che aveva un rapporto più familiare con lui. In effetti era straordinario che una giovane potesse attirare le attenzioni del discepolo diretto di un grande Realm King... era come se la virtù accumulata per oltre diciotto generazioni di antenati fosse andata a frutto!


"Ah, non è niente, non è niente." Situ Xiongyang fece un cenno frettoloso, ma la sua espressione era piena di gioia.


"Sono entrambi giovani dopotutto, sono nel fiore degli anni. Quindi... è solo naturale, solo naturale." La persona che prima aveva parlato con severità a Situ Xiongying il mattino, ora aveva una voce un po' lusingatrice.


"Ah, non ho il diritto di intervenire. Alla fine, anche se l'ho cresciuta, apparterrà sempre a qualcun altro. Vabbè, lasciamoli fare come desiderano." Situ Xiongyang mostrò un'espressione impotente.


"Capisco, come stavo dicendo, come poteva qualcuno come Sir Yun fare un'azione così malvagia? Allora era così... Imperatore del Vento Gelido, credo che il ladro debba ancora scappare dalla città imperiale. Dovremmo bloccare la città e cercarlo."


Mu Xiaolan stava ancora tenendo basso il capo mentre maneggiava i suoi abiti.


"Eh? C'è qualcosa nella mano del tredicesimo principe!"


L'Anziano Yan, che stava ancora osservando il corpo di Mu Hanyi, aggrottò all'improvviso le sopracciglia e sollevò la mano sinistra del cadavere. Tra le dita c'era un pezzo di seta bianca.


L'Anziano Yun recuperò con cautela il tessuto.


Era lungo circa tre pollici e su di esso c'era ricamata l'immagine raffinata di una fenice di ghiaccio. Era chiaro che fosse stato strappato e dal colore, sembrava che non fosse successo da molto tempo.


Quando lo vide, Yun Che guardò velocemente la sua mano destra.


"Questa è... una parte della manica dell'uniforme della setta della Divina Fenice di Ghiaccio. Inoltre è chiaro che è stato appena strappata!"


Quando l'Anziano Yan finì di parlare, tutti guardarono istintivamente Yun Che... Momenti dopo, le loro pupille si contrassero simultaneamente come se fossero state infilzate da piccoli aghi.


La manica sinistra bianca di Yun Che era intatta, ma nella destra non c'era più una manica.


"!@#%..." Innumerevoli imprecazioni inondarono la mente di Yun Che.


Non appena aveva visto la manica, si era reso conto che era sua... tuttavia non era stata assolutamente strappata da Mu Hanyi. Era chiaro che qualcun altro fosse riuscito a strapparlo dal suo corpo... e l'aveva fatto senza essere individuato!


Questo era centinaia di volte più difficile che ucciderlo silenziosamente!


Il cuore di Yun Che iniziò a battere più velocemente mentre sussultava.


Era chiaro che la persona che fosse riuscita a portare via di nascosto il corpo di Mu Hanyi da sotto il suo naso era la stessa persona che aveva strappato la manica del suo braccio destro... chi era questa persona terrificante che si stava nascondendo nell'ombra e perché lo stava facendo?


Era chiaro che volesse "incastrarlo" facendo scoprire così velocemente il corpo di Mu Hanyi e una prova. Tuttavia, se la persona avesse davvero voluto fargli del male, avrebbe potuto già ucciderlo con la sua forza terrificante. Non sarebbe stato più morto di così... quindi perché sforzarsi così tanto?


Questa prova ammutolì tutte le persone nell'intero cortile visto che tutti avevano fatto una chiara connessione. Nessuno osò parlare. Per quanto riguardava Situ Xiongyang, che era stato così pieno di gioia, si irrigidì. Le pupille di Mu Xiaolan si espansero e mostrò uno sguardo pieno di shock e panico.


"Giovane Yun..." Feng Huita recuperò il tessuto dall'Anziano Yan, le sue mani e la sua voce stavano tremando violentemente mentre diceva: "È il discepolo diretto del grande Realm King. La sua posizione è riverita e impareggiabile. Il mio impero la considera un ospite d'onore e non ha osato minimamente trascurarla. Hanyi l'ha trattata ancora più rispettosamente e quando parlava di lei, la lodava..."


"Quando l'abbiamo offesa?! Che sorta di errore imperdonabile ha fatto il mio Hanyi da farglielo uccidere con così tanta decisione?!"


All'inizio il tono di Feng Huita era stato piuttosto contenuto, ma alla fine non poté trattenersi dall'iniziare a gridare con voce roca.


Normalmente non avrebbe osato comportarsi in modo così irrispettoso nei confronti di Yun Che... ma di fronte alla morte del suo figlio più apprezzato e la scomparsa della reliquia del suo paese, aveva perso la ragione.


In effetti, non era completamente impossibile che, colto dalla furia e dal dolore, avrebbe tentato di uccidere Yun Che. Nonostante le conseguenze di una tale azione sarebbero state incredibilmente tragiche e probabilmente avrebbero causato la distruzione dell'Impero del Vento Gelido, sarebbe morto contento dopo aver fatto il suo dovere di padre.


Se Feng Huita avesse davvero perso il controllo, allora probabilmente anche gli ospiti sarebbero stati coinvolti. Questo li fece impaurire. Situ Xiongyang avanzò frettolosamente e disse: "Imperatore del Vento Gelido, per favore si calmi prima! Ci sono molti punti deboli in questa storia. Non si dimentichi che è impossibile che il giovane Yun uccida il principe Hanyi al suo livello. Per quanto riguarda la manica, se fosse stata strappata, come avrebbe potuto il giovane Yun stesso non accorgersene? Inoltre, se il principe Hanyi avesse avuto la forza di strappare la manica, perché non provare a chiamare aiuto? Inoltre, era solo la manica del braccio destro e..."


"Sta zitto!!"


Situ Xiongyang fu interrotto da un ruggito roco mentre Feng Huita mostrò un'espressione terrificante e feroce. "Solo perché è il discepolo diretto del grande Realm King può uccidere chiunque vuole?! Solo a causa della sua posizione, siete tutti disposti ad abbandonare le morali e le leggi più elementari?!"


Le condizioni di Feng Huita fecero arretrare velocemente Situ Xiongyang, che non osò dire una parola.


"Va bene, non c'è bisogno di difendermi più." Ora che si era arrivati a questo punto, Yun Che si era calmato e disse con indifferenza: "Confesserò generosamente. In effetti ho ucciso io Mu Hanyi!"


Le sue parole scioccarono tutti. Anche con una prova irrefutabile, era comunque un altro discorso che lui lo confessasse personalmente.


"Yun Che..." Feng Huita fece un passo avanti e sporse una mano tremante. "Non sono uno sciocco. Dall'inizio ho sentito che c'era qualcosa di strano... Come poteva il grande Realm King mandare le sue congratulazioni solo per una questione minore come il mio compleanno. Quindi... fin dall'inizio... fin dall'inizio era per prendere la mia reliquia del Vento Gelido!"


"Ah, ahahahah..." Feng Huita rise maniacalmente, ma le sue risate non erano di gioia, ma di miseria. "Se il grande Realm King o anche lei l'avesse detto, allora il nostro paese non avrebbe osato non darvelo. Non avremmo avuto il diritto di rifiutare la richiesta. Hanyi l'ha portata in segreto nella tesoreria perché sapeva che avrei pensato la stessa cosa e temeva che ne sarei stato imbarazzato. Questo è il motivo per cui l'ha fatto... ma lei! Ha ricevuto la reliquia, ma perché ha dovuto uccidere Hanyi?!"


"Mi dia un motivo!"


"Un motivo!"


"Onorabile padre!" Feng Hange si affrettò a trattenere suo padre. Feng Huita al momento stava ansimando e sembrava sul punto di collassare. La sua aura era diventata incredibilmente caotica. Nessuno si sarebbe sorpreso se avesse attaccato all'improvviso Yun Che.


"Cosa... cosa sta succedendo?" Mu Xiaolan era rimasta accanto a Yun Che, terrorizzata. Con la sua posizione, in effetti Yun Che avrebbe potuto chiedere tutto ciò che voleva nel Regno della Canzone Glaciale, ma ora erano isolati e impotenti nella base nemica. Inoltre Feng Huita aveva perso il controllo delle sue emozioni.


In confronto al folle Feng Huita, Yun Che sogghignò con calma: "Dato che lo vuole sapere così tanto, allora glielo dirò! Spero solo che una volta che lo saprà... non lo rimpiangerà!"
                                


                                



