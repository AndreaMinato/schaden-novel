---
weight: 10320
title: Capitolo 1032 – Invito dal Regno degli Dei Lunari
pubDate: 2025-02-03T07:52:46.905Z
tags:
    - atg
---


<em><strong>Capitolo regolare, 0 in coda, 0/10 donazione
-Alstor, che deve andare dal dentista</strong></em>


<strong>Sconti natalizi!!!! Dal 22 dicembre al 7 gennaio, i capitoli sponsorizzati saranno a 7€ l'uno!!!!</strong>






Regno della Fenice di Ghiaccio, nel Trentaseiesimo Palazzo di Mu Bingyun.


Mu Bingyun era seduta con gli occhi socchiusi, tranquilla come uno specchio d'acqua perfettamente immobile. Oltre a lei non c'era nessun altro nel Palazzo, eccetto alcuni puri Spiriti del Ghiaccio che le volavano intorno, in cerchi, senza fare alcun rumore.


Mu Bingyun aprì gli occhi, siccome aveva improvvisamente percepito un lieve cambiamento vicino a lei. Diede un'occhiata alla superficie di corallo accanto alla finestra più vicina e notò il riflesso di una donna dall'aspetto fatato, immobile, che stava guardando in silenzio verso l'esterno.


Sul viso di Mu Bingyun comparve un'espressione sorpresa e si alzò delicatamente in piedi: “Sorella Maggiore, non eri andata nell'Impero del Vento Gelido? Perché sei tornata così presto?”


La donna accanto alla finestra si voltò, mostrando il suo volto così bello da far impallidire il cielo e la terra. Si sistemò i capelli che le ricadevano lungo la fronte e rispose, con una voce gentile e confortante che però sembrava nascondere una nota di rassegnazione: “Quei due sono già tornati nel Regno della Fenice di Ghiaccio. La tua Xiaolan'er tra poco verrà qui da te.”


“Non avevi detto che Yun Che avrebbe dovuto contare soltanto sulle proprie forze per recuperare il corno di Qilin? Allora perché sei tornata così presto...?” all'improvviso lo sguardo di Mu Bingyun cambiò leggermente: “E quei due, invece?”


“Il moccioso ha già recuperato il corno di Qilin e ha anche ucciso Mu Hanyi.”


Nella voce di Mu Xuanyin si poteva percepire una lieve delusione.


“Quindi, alla fine hai comunque dovuto aiutarlo, Sorella Maggiore?” Mu Bingyun sembrava piuttosto pensierosa.


“A dire il vero no, si è occupato da solo di tutto.”


“Da solo?” Mu Bingyun era profondamente stupita.


“Yun Che sapeva fin dall'inizio quali fossero le reali intenzioni di Mu Hanyi. Anziché essere ingannato da lui, ha sfruttato il suo rancore, accennando al corno di Qilin e fornendogli un'occasione perfetta per mettere in atto il suo piano. Siccome Mu Hanyi era impaziente di occuparsi di Yun Che il prima possibile, è caduto subito nella sua trappola e lo ha accompagnato nella tesoreria, dov'era custodito il corno. Mu Hanyi voleva sfruttare l'occasione per assassinare Yun Che, ma non avrebbe mai potuto immaginare che sarebbe accaduto l'esatto contrario; dopotutto, Yun Che aveva il respiro del Drago Cornuto che gli ho dato prima della partenza. Quindi, naturalmente a quel punto ha portato via il corno di Qilin e poi è partito per tornare qui.”


“Ha ucciso Mu Hanyi da solo?” Mu Bingyun stentava a crederci. Non si poteva criticare per quella sua reazione, perché del resto nessuno si sarebbe mai aspettato qualcosa del genere: “Era ovvio che il respiro del Drago Cornuto potesse uccidere Mu Hanyi senza fatica, ma con la sua abilità com'è possibile che Yun Che sia riuscito ad avvelenarlo?”


I meravigliosi occhi di Mu Xuanyin si restrinsero: “Quel moccioso nasconde un sacco di segreti. Se anche tu trovi quasi incredibile che Yun Che abbia ucciso Mu Hanyi, allora non mi sorprende che quest'ultimo sia stato facilmente ingannato da lui, per quanto fosse intelligente.”


Mu Bingyun: “...”


“Hah...” Mu Xuanyin sospirò lentamente. Sul suo volto c'era un'espressione vagamente dispiaciuta: “E io che temevo che si lasciasse ingannare e morisse prematuramente per mano di Mu Hanyi, tanto da seguirlo di nascosto per aiutarlo se fosse stato in pericolo. Eppure, si è rivelato un viaggio inutile. Pensavo che tutta questa faccenda l'avrebbe messo a dura prova, ma ha portato a termine il suo compito in una maniera così semplice e diretta che davvero non riesco ad accettarlo. Per aumentare un po' la difficoltà del test ho portato via il cadavere di Mu Hanyi, sperando di potermi divertire guardandolo andare nel panico. Non mi aspettavo che avrebbe risolto facilmente anche questo problema.”


Mu Bingyun: “...”


Mu Xuanyin incrociò le braccia davanti al suo prosperoso petto, commentando amareggiata: “Era assolutamente certo di riuscire a uccidere Mu Hanyi, ma ha comunque portato con sé una Pietra Profound dell'Immagine. Quel moccioso è... ancora più inquietante di Mu Hanyi. A quanto pare il mio nuovo discepolo è una stella dal bagliore estremamente accecante.”


“Una Pietra Profound dell'Immagine? Intendi dire che Yun Che dopo aver smascherato Mu Hanyi ha registrato la sua reazione, prima di ucciderlo? Ma così Mu Hanyi non avrebbe dovuto percepire l'aura della Formazione Profound all'interno della Pietra? O forse era così sicuro di riuscire a uccidere Yun Che da non preoccuparsene?” Mu Bingyun era sorpresa.


“Certo che no. Quel moccioso ha una arte misteriosa speciale in grado di nascondere le auree. Non soltanto quella degli oggetti, può occultare anche la sua stessa aura così tanto che persino io sono rimasta scioccata. Dopo che ha ucciso Mu Hanyi, mentre tornava dalla tesoreria alle sue stanze nessuno è riuscito a percepire la sua presenza.”


“Esiste davvero una arte misteriosa del genere?”


“Ecco perché ti ho detto che quel moccioso ha un sacco di segreti. Se solo non l'avessi seguito senza farmi notare, restandogli sempre vicina, neppure io sarei a conoscenza di tutte le bizzarre capacità che nasconde.”


Le sue sopracciglia si inarcarono lievemente, quando ripensò alla strana fiamma che Yun Che aveva creato unendo Ghiaccio e Fuoco.


“... è sempre saggio non mostrare troppo facilmente i propri assi nella manica. Sorella Maggiore, non dovresti arrabbiarti con lui per averteli tenuti nascosti.” disse a bassa voce Mu Bingyun.


“Tienilo a mente, non devi dire a nessuno che l'ho accompagnato nell'Impero del Vento Gelido. A proposito, ha già intuito che un membro della setta l'ha seguito di nascosto. Ma non importa quanto sia astuto, non potrà mai sospettare che fossi io.”


Mu Xuanyin si lasciò cadere le braccia lungo i fianchi. Bella come una fata, si voltò e guardò verso nord: “Dovrebbero arrivare da un momento all'altro. Bingyun, dopo aver visto i suoi segreti mentre eravamo nell'Impero del Vento Gelido, ho deciso di cambiare i miei piani. A cominciare da domani, lo allenerò di persona.”


Mu Bingyun era senza parole. Dopo qualche secondo, rispose in tono stupefatto: “Intendi dire che... ma ricordo chiaramente che in passato non hai mai allenato di persona i tuoi precedenti discepoli diretti.”


“Possiede semplicemente fin troppe cose straordinarie, non soltanto la Perla del Veleno Celeste e l'Eredità del Dio Malvagio, ma molto di più.” il tono di voce di Mu Xuanyin divenne gradualmente più serio: “Più segreti si nascondono, più è facile essere uccisi da chi vuole rubarli. Deve diventare più forte, il più velocemente possibile.”


Mu Bingyun stava per rispondere, quando all'improvviso si accorse di un cambiamento nello sguardo di Mu Xuanyin e si voltò di scatto... subito dopo, un grido assordante risuonò per tutto il cielo.


“Questo messaggero del Regno degli Dei Lunari chiede di incontrare il Realm King del Regno della Canzone Glaciale...”


Quella voce fu assordante come un tuono devastante. In un secondo, attraversò l'intero Regno della Fenice di Ghiaccio. le Bestie Misteriose che volavano nel cielo erano così terrorizzate che cominciarono a ruggire e gridare all'impazzata.


“Il Regno degli Dei Lunari?”


Sui volti di Mu Bingyun e Mu Xuanyin comparvero espressioni dubbiose. Tutti gli abitanti del Regno della Fenice di Ghiaccio rimasero sorpresi e guardarono verso il cielo con lo sguardo perso nel vuoto. Non potevano credere alle loro orecchie.


Il Regno degli Dei Lunari era uno dei quattro Reami Sovrani della Regione Orientale, un'esistenza al di sopra persino dei Reami Superiori. Era uno dei Reami Sovrani che regnavano sull'intera Regione Orientale!


Perché mai il Regno degli Dei Lunari, un Reame Sovrano... avrebbe dovuto inviare un messaggero nel Regno della Canzone Glaciale, un semplice Reame Intermedio?


Era un evento senza precedenti nella storia del Regno.


“Un membro del Regno degli Dei Lunari? Ultimamente succedono davvero un sacco di cose strane.”


Anche se era solo un messaggero, la sua aura era comunque terrificante e sconfinata. Conteneva l'atteggiamento di superiorità degno di un membro di un Reame Sovrano, ma non era ostile. Anche se aveva una strana sensazione, Mu Xuanyin rimase calma: “Bingyun, vai a vedere perché è qui.”


Mu Bingyun annuì lievemente e poi spiccò il volo nel cielo. La sua sagoma simile a un riflesso ghiacciato divenne estremamente lontana in un batter d'occhio.


Dopo un paio di minuti, l'aura del messaggero del Regno degli Dei Lunari cominciò ad allontanarsi. Mu Bingyun ritornò da Mu Xuanyin, volando attraverso il freddo vento. In mano teneva una tavoletta di giada nera, con incisa l'immagine di una luna piena.


Mu Xuanyin lo esaminò con la sua percezione spirituale: “Un biglietto d'invito? Oh? Grande Matrimonio del Realm King degli Dei Lunari? Che strano! Com'è possibile che il Realm King di un Reame Sovrano abbia invitato anche noi di un Reame Intermedio al suo matrimonio?”


“Forse hanno scelto di invitarti perché sei una praticante del mistero al Divine Master Realm, Sorella Maggiore, e nella Regione Orientale ti conoscono tutti?” ipotizzò Mu Bingyun.


Mu Xuanyin ci pensò per un po', ma alla fine scosse la testa: “Trent'anni fa non mi invitarono, anche se avevo già raggiunto il Divine Master Realm.”


Mu Bingyun: “...”


“Molto probabilmente non hanno invitato soltanto noi, ma anche tutti gli altri Reami Intermedi. Se così fosse, ci sarebbe una sola spiegazione.”


Mu Bingyun ci pensò per qualche secondo, poi annuì leggermente. Rispose, trovandosi d'accordo con Mu Xuanyin: “Hai ragione, è l'unica spiegazione plausibile.”


Mu Xuanyin prese la tavoletta di giada nera dalle mani di Mu Bingyun: “Mancano ancora ventisette mesi all'Assemblea Profound God, che durerà circa tre mesi. Dato che, secondo l'invito, il grande matrimonio del Realm King degli Dei Lunari si terrà proprio fra trenta mesi, sarà abbastanza comodo presentarsi e assistere.”


Fuori dal Palazzo, una nave di ghiaccio si avvicinò rapidamente, fendendo l'aria mentre sfrecciava nel cielo. Poco dopo, si sentì in lontananza la voce entusiasta di Mu Xiaolan: “Maestra, sono tornata!”


“Sigh, guarda quanto hai viziato la tua Xiaolan'er. Non ha neppure idea di come si debba mostrare rispetto. Invece quel mio moccioso ormai non osa più neppure sollevare lo sguardo dopo aver chinato il capo di fronte a me, senza il mio permesso.”


Mu Xuanyin sorrise con grande fascino a Mu Bingyun, accarezzandola delicatamente dal volto al petto: “Sorellina mia, non dimenticarti di me, d'accordo?”


Mentre la sua voce suadente riecheggiava ancora nelle orecchie della sorella, Mu Xuanyin scomparve nel nulla, come nebbia dissipata dal calore del sole.


Yun Che quando tornò alla Sala Divina vide Mu Xuanyin immobile, davanti all'ingresso. Era come sempre così fredda e altezzosa da far soffocare il cielo e la terra, ma anche così incredibilmente meravigliosa che la sua bellezza sembrava far perdere colore all'intero panorama innevato intorno a lei.


Yun Che si avvicinò, poi si inginocchiò: “Il Discepolo Yun Che porge i suoi saluti alla sua Maestra... per fortuna, l'incarico è stato portato a termine e le ho portato senza problemi il corno di Qilin.”


Il volto di Mu Xuanyin era gelido e assolutamente privo d'espressione. Rispose freddamente: “Ho sentito dire che non hai solo ottenuto il corno di Qilin, ma hai anche ucciso Mu Hanyi.”


Il suo tono era duro e distaccato. Normalmente, il cuore di Yun Che avrebbe di sicuro cominciato a battere all'impazzata dal terrore, ma in questo momento non sembrava affatto spaventato. Annuì immediatamente, confermandolo: “Esatto.”


Tuttavia non spiegò perché l'avesse ucciso e, al contrario, all'improvviso disse: “Questo Discepolo è estremamente grato alla sua Maestra e la ringrazia per aver viaggiato insieme a lui, così da proteggerlo da ogni pericolo. Questo Discepolo promette che in futuro sarà molto più ubbidiente, Maestra.”


“...” lo sguardo di Mu Xuanyin divenne lentamente più tetro: “Ho viaggiato insieme a te? Che razza di scherzo dovrebbe essere!?”


“Ecco...” Yun Che sollevò leggermente lo sguardo e guardò con la coda dell'occhio il suo braccio destro, dove la veste era senza manica. Poi rispose, con una strana luce negli occhi: “Durante il viaggio di ritorno, questo Discepolo si è improvvisamente ricordato di una cosa. La veste della Fenice di Ghiaccio che questo Discepolo indossa ora è un dono che ha ricevuto dalla Maestra in persona. Su di essa ci sono le stesse identiche decorazioni e lo stesso simbolo della Fenice di Ghiaccio che ci sono sulla sua, Maestra. Quindi neppure l'Anziano Huanzhi, l'individuo di più alto grado di tutto la setta, avrebbe mai osato strapparne una manica. Dopotutto, sarebbe stata una grave mancanza di rispetto nei suoi confronti, Maestra. Quindi...”


Una folata di vento ghiacciato soffiò tra i due, emettendo un debole fischio. Subito dopo, cadde un silenzio che rimase intatto per parecchio tempo.


Mu Xuanyin si voltò di spalle e commentò lentamente, in tono glaciale: “ChÈer, ora la tua Maestra ti insegnerà una cosa: una persona davvero intelligente sa quando fingere di essere stupida!”


La sua voce fredda come il ghiaccio conteneva un esplicito e inquietante intento omicida.


“Sì, questo Discepolo terrà sempre a mente questa sua lezione, Maestra.” Yun Che annuì prontamente, poi si inchinò a fondo: “Questo Discepolo vuole ringraziarla per la sua preoccupazione, Maestra. Maestra, lei ha ordinato a qualcuno di proteggere di nascosto questo Discepolo, così che potesse portare a termine il suo viaggio senza correre pericoli.”


Mu Xuanyin: “~！@#￥%..."


Ancora una volta, varie folate di vento soffiarono tra i due. I loro fischi irregolari evidenziavano lo strano imbarazzo che aleggiava fra loro. Mu Xuanyin aveva un'aura quasi eccessivamente raggelante e rimase a lungo in silenzio. Dopo aver lanciato qualche occhiata alla schiena della donna di fronte a lui, Yun Che non poté che dire: “Maestra, questo Discepolo subito dopo essere arrivato ha sentito quella Trasmissione Sonora... si trattava davvero di un messaggero del Regno degli Dei Lunari?”


Alla fine, Mu Xuanyin si voltò, senza però guardare verso di lui. Il suo gelido sguardo era puntato verso l'orizzonte: “Alzati.”


Yun Che si alzò cautamente in piedi.


“Guarda coi tuoi stessi occhi.” Mu Xuanyin lanciò verso Yun Che la tavoletta di giada nera portata dal messaggero del Regno degli Dei Lunari.


Yun Che afferrò la giada e la sua Energia Misteriosa scivolò su di essa: “Realm King degli... degli Dei Lunari!? Grande matrimonio... fra trenta mesi...”


Yun Che sollevò lo sguardo: “Quindi è un biglietto d'invito e, sorprendentemente, per il matrimonio del Realm King degli Dei Lunari.”


Il Realm King di un Reame Sovrano era un individuo sulla vetta dell'intero Caos Primordiale. Erano le persone più potenti di tutto lo sconfinato universo... Yun Che non riusciva neanche a immaginare quanto dovesse essere terrificante la potenza di qualcuno del genere.


Il matrimonio di un Realm King di un Reame Sovrano sicuramente avrebbe attirato l'attenzione di tutta la Regione Orientale. Si poteva considerare un evento degno di nota persino in tutto il Regno degli Dei. Ma non era un po' eccessivo invitare anche dei membri di un Reame Intermedio?


Anche se Yun Che dentro di sé lo stava pensando, ovviamente non era così sciocco da dirlo ad alata voce.


“Non ti stai chiedendo perché mai noi di un Reame Intermedio siamo stati invitati al matrimonio di un prestigioso Realm King di un Reame Sovrano?”


Yun Che annuì, ma subito dopo scosse frettolosamente la testa: “No, no, questo Discepolo non ci ha affatto pensato. Anche se si tratta di un Reame Sovrano, considerando la sua forza non mi sorprende che siamo stati invitati, Maestra.”


“Vorresti sapere di uno scandalo?” Mu Xuanyin socchiuse gli occhi: “Di uno scandalo legato al Realm King del Regno degli Dei Lunari.”
                                


                                



