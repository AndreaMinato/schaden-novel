---
weight: 10330
title: Capitolo 1033 – Scandalo degli Dei Lunari
pubDate: 2025-02-03T07:52:46.905Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






<strong>Sconti Natalizi!!!! Dal 22 dicembre al 7 gennaio le donazioni di AtG saranno a 7€ a capitolo! Approfittatene!</strong>






Uno scandalo?


Uno scandalo riguardante il Realm King di un Reame Sovrano?


Era davvero possibile che un individuo del genere restasse coinvolto in uno scandalo?


Gli occhi di Mu Xuanyin sembravano delle stelle di ghiaccio, quando cominciò a raccontare: “Il Realm King degli Dei Lunari detiene il suo titolo da moltissimo tempo e ha avuto parecchi eredi da numerose donne. Ma nonostante questo, non è mai stato ufficialmente sposato.”


Yun Che annuì, comprendendo appieno la questione. Il Realm King degli Dei Lunari era una persona ai vertici dell'intero Caos Primordiale. Sua moglie non avrebbe dovuto necessariamente avere uno status altrettanto prestigioso, ma al tempo stesso non doveva esserci una disparità troppo grande, come minimo. Tuttavia, considerando la sua posizione di Realm King degli Dei Lunari, trovare una donna del genere doveva essere estremamente difficile.


“Qualche decina d'anni fa, all'improvviso nel Regno degli Dei si diffuse la voce che il Realm King degli Dei Lunari stava per sposarsi. In seguito, la notizia venne confermata dallo stesso Regno degli Dei Lunari, che cominciò a consegnare biglietti d'invito per il grande matrimonio a tutti i Realm King più influenti del Regno degli Dei.”


“Qualche decina d'anni fa?” Yun Che era senza parole... se era passato così tanto tempo da quando avevano annunciato il matrimonio e consegnato i primi inviti... perché adesso tutto ciò si stava ripetendo?


“Soltanto dopo la conferma ufficiale, tutti gli abitanti del Regno degli Dei scoprirono chi sarebbe stata la moglie del Realm King degli Dei Lunari. Incredibilmente, era una donna nata con il Divino Corpo Immacolato! ChÈer, hai mai sentito parlare di questo fisico divino?” Mu Xuanyin guardò Yun Che con la coda dell'occhio, quando gli porse quella domanda.


Lui scosse la testa: “No, ma se grazie a esso quella donna venne scelta come moglie ufficiale dal Realm King degli Dei Lunari, che arrivò persino a diffondere la notizia, come per vantarsi di lei... questo Divino Corpo Immacolato deve essere assolutamente straordinario.”


“Umpf! Esatto, hai ragione. Tutti quegli anni fa, il Realm King degli Dei Lunari volle senza dubbio vantarsi della sua futura moglie. Il Divino Corpo Immacolato non compariva in tutto il Regno degli Dei da più di centomila anni, dopotutto. Era impossibile che il Realm King degli Dei Lunari non provasse il desiderio di pavoneggiarsi, dopo aver ottenuto un tesoro del genere.” commentò freddamente Mu Xuanyin.


“...” Yun Che rimase a bocca aperta, sentendo quelle parole.


“Sai qualcosa sull'Energia Primordiale?” chiese bruscamente Mu Xuanyin.


Yun Che annuì: “Questo Discepolo sa di cosa si tratta. È l'energia spirituale più primitiva e intensa di tutto il Caos Primordiale. Era anche la fonte del potere degli Dei Antichi.”


“Esatto.” Mu Xuanyin lanciò un'occhiata a Yun Che inarcando le sopracciglia, sembrava leggermente sorpresa dal fatto che conoscesse l'Energia Primordiale, pur essendo nato nei piani d'esistenza inferiori. Poi, riprese: “Il principale motivo per cui gli Dei e i Diavoli Antichi possedevano una forza inimmaginabile è che nacquero poco dopo il Caos Primordiale, all'inizio dell'esistenza del mondo. Siccome erano nati fra la più densa e pura Energia Primordiale, possedevano il 'Corpo dei Veri Dei' e il 'Potere dei Veri Dei', ormai scomparsi.”


“Da quando gli Dei e i Diavoli si estinsero, nel mondo non è mai più nato un Vero Dio. Questo perché, appunto, l'Energia Primordiale diventa sempre più scarsa e impura giorno dopo giorno. Quindi è naturale che nel Caos Primordiale non ci sarà mai un'altra Era dei Veri Dei.”


“Ma... il Caos Primordiale è talmente vasto che ci sono ancora alcuni rivoli di Energia Primordiale, anche se è estremamente rara. Questo tipo d'energia talvolta viene attratta dall'aura di una neonata, che si può considerare la più pura forma di vita. Quindi, se qualche bambina straordinariamente fortunata riesce a entrare in contatto con dell'Energia Primordiale entro pochi minuti dalla nascita, questa si fonde al suo corpo, concedendole il Divino Corpo Immacolato!”


“Ah... ora capisco.” Yun Che rimase con lo sguardo perso nel vuoto per qualche secondo. Non c'era da sorprendersi che venisse chiamato “fisico divino”. Era davvero un fisico particolare nato dall'Energia Primordiale, che nell'Era Antica era la fonte del potere dei Veri Dei: “Quindi, se qualcuno riuscisse a percepire la presenza di un rivolo di Energia Primordiale e facesse nascere una bambina in quel luogo, questa otterrebbe comunque il Divino Corpo Immacolato?”


“Umpf! Che idea ridicola.” rispose Mu Xuanyin, glaciale: “La quantità di Energia Primordiale nel nostro universo è già quasi nulla, quindi come potrebbe un mortale riuscire a percepirla, considerando che è l'energia spirituale di livello più alto in assoluto!? Neanche l'Imperatore del Drago, che tutti riconoscono essere l'individuo più potente del Regno degli Dei, potrebbe mai percepire la presenza dell'Energia Primordiale; figurarsi individuarne un rivolo con precisione.”


“Uh, capisco.”


Improvvisamente, Yun Che si ricordò di una cosa che Jasmine gli aveva detto molti anni prima, mentre passava da uno stadio della Grande Via del Budda a quello successivo. Gli aveva detto che se qualcuno fosse riuscito a raggiungerne il decimo livello, non avrebbe più assorbito l'ordinaria energia spirituale dei Cieli e della Terra, ma vera e propria Energia Primordiale!


Tuttavia, gli aveva detto anche che il suo defunto fratello maggiore era riuscito a raggiungere soltanto il sesto stadio della Grande Via del Budda, che era il limite per gli esseri umani.


Quindi, poter assorbire l'Energia Primordiale non era altro che... un concetto teorico.


“Per questo motivo, la comparsa di qualcuno con il Divino Corpo Immacolato dipende sempre dalla sorte. Anche nell'enorme Regno degli Dei avviene soltanto in occasioni estremamente rare, e con il passare del tempo succede sempre meno spesso. All'inizio, nasceva una donna con il Divino Corpo Immacolato ogni diecimila anni circa, ma ultimamente passano anche svariate decine di migliaia d'anni senza che accada.”


“Prima di quella donna che avrebbe dovuto sposare il Realm King degli Dei Lunari, il Divino Corpo Immacolato non compariva da centocinquantamila anni. Si tratta praticamente di un tesoro donato dai Cieli anche per qualcuno al livello del Realm King degli Dei Lunari, in fin dei conti. Anche se era nata in un Reame Stellare ordinario, nessuno rimase sorpreso quando lui la scelse come moglie ufficiale. Umpf! Molto probabilmente, anche i Realm King degli altri Reami Sovrani dovevano essere invidiosi.”


“Quindi, se questo Divino Corpo Immacolato è così straordinario, chi lo possiede ha un talento impareggiabile o...” Yun Che abbassò lievemente la voce: “O rende la coltivazione di coppia incredibilmente efficace?”


“Nessuna delle due. Chi possiede il Divino Corpo Immacolato non ha un talento particolare, né la sua forza misteriosa cresce più rapidamente del normale. L'unica differenza è che la durata della sua vita è enormemente superiore alla norma. È assolutamente inutile anche per la coltivazione di coppia.”


La risposta di Mu Xuanyin stupì profondamente Yun Che.


“Per una persona comune anche solo percepire un briciolo di Energia Primordiale è impossibile, quindi come potrebbe assorbirlo?” Mu Xuanyin continuò a spiegare: “Soltanto le donne possono avere il Divino Corpo Immacolato. Anche se l'Energia Primordiale assorbita dalla neonata non può essere assorbita da altri, rimane per sempre all'interno del suo corpo fin dalla nascita... Anche se il suo potenziale rimarrà per sempre ben lontano da quello dei Veri Dei, il suo corpo avrà una natura simile al loro.”


Dopo aver ascoltato fin qui, Yun Che ebbe un'intuizione e commentò: “In altre parole, i discendenti di una donna col Divino Corpo Immacolato avranno un talento straordinario?”


“Non solo.” rispose Mu Xuanyin: “Anche se è molto poca, in fondo quella nelle donne col Divino Corpo Immacolato è pur sempre Energia Primordiale. Durante la gravidanza, i loro figli rimangono nel loro ventre per nove mesi, perciò la loro forza vitale, il loro corpo e i loro meridiani vengono profondamente influenzati dall'aura della madre. Non avranno solo un talento impareggiabile, molto probabilmente nasceranno anche con altri Corpi Varianti, forse persino con uno di quelli ormai scomparsi.”


“Corpi... Varianti?” Yun Che non comprese il significato di quelle parole.


“I primi figli di una donna col Divino Corpo Immacolato possiede sempre un talento estremamente alto e un fisico straordinario. Anche se, figlio dopo figlio, l'aura dell'Energia Primordiale diventa sempre meno intensa, i suoi discendenti saranno sempre incredibili rispetto alle persone comuni.”


Mu Xuanyin diede un'occhiata a Yun Che, rivelandogli una verità sconcertante: “Nella storia del Regno degli Dei, i primi figli di una donna con il Divino Corpo Immacolato prima o poi hanno sempre raggiunto il Divine Master Realm, eccetto alcuni rari casi in cui sono morti prematuramente. Metà di loro sono addirittura diventati così forti da essere allo stesso livello del Realm King di un Reame Sovrano. Finora non ci sono mai state eccezioni!”


“...” Yun Che era paralizzato dallo stupore. Ora capiva chiaramente perché il Realm King degli Dei Lunari si fosse “vantato” così tanto di sua moglie.


Inoltre... il Divino Corpo Immacolato era ricomparso dopo centocinquantamila lunghi anni.


Si poteva comprendere facilmente quanto fosse raro quel fisico divino, considerando che l'intero Regno degli Dei esisteva da meno di un milione di anni.


“Quindi... perché la faccenda si trasformò in uno scandalo?” Yun Che ormai aveva più o meno intuito cos'era successo. Dato che era considerato uno “scandalo”, probabilmente...


“Si dice che quella donna fosse nata in un Reame Stellare Inferiore al confine della Regione Divina Orientale. Nessuno conosce il suo nome di battesimo. Quando si trasferì nel Regno degli Dei Lunari, il Realm King in persona le fece cambiare nome in Yue Wugou.”


“Quell'anno, quando venne organizzato il matrimonio, il Regno degli Dei Lunari mandò inviti a tutti i Reami Sovrani della Regione Orientale, a tutti i Reami Superiori e persino ai Reami Sovrani delle altre Regioni. L'intero evento era stato programmato per essere su scala incredibilmente vasta, tanto che utilizzarono parecchie Trasmissioni Sonore assordanti per annunciare più e più volte il matrimonio a tutta la Regione Orientale. Allora, tutti sapevano già che il Realm King degli Dei Lunari avrebbe sposato una donna con il Divino Corpo Immacolato.”


“Tuttavia, meno di dieci giorni prima del matrimonio, quando un gran numero di ospiti dai Reami Sovrani e dai Reami Superiori erano già arrivati in anticipo nel Regno degli Dei Lunari... Yue Wugou insistette per andare di persona a prendere i suoi genitori e accompagnarli nel Regno degli Dei Lunari. Però, lungo la strada incappò in una tragedia imprevista e tutte le sue guardie persero la vita. In seguito vennero trovati i loro cadaveri, ma Yue Wugou era scomparsa.”


“Ah?” Yun Che si lasciò sfuggire un piccolo grido... c'era davvero qualcuno così coraggioso da offendere il Regno degli Dei Lunari!?


“Non credo ci sia bisogno di dire che il Realm King degli Dei Lunari impazzì dalla rabbia, ma per sua sfortuna non riuscì a trovare alcun indizio sui cadaveri di quelle guardie morte così tragicamente. Nonostante il suo immenso potere, il Regno degli Dei Lunari non riuscì a scoprire nulla che potesse rivelare com'erano morti. Dopo aver perso le tracce di Yue Wugou, il Realm King inviò innumerevoli persone a cercarla ovunque, ma alla fine dovette rinunciare a quella speranza. Questo causò un immenso trambusto nel Regno degli Dei, siccome il grande matrimonio del Realm King non si poté svolgere. Il Regno degli Dei Lunari era furioso e in breve tempo accusò apertamente il Regno degli Dei Stellari di essere il colpevole. Soltanto il Regno degli Dei Stellari avrebbe potuto fare una cosa del genere, siccome era da tempo il peggior rivale di quello degli Dei Lunari.”


“In realtà non era poi così sorprendente che il Regno degli Dei Stellari avesse inviato qualcuno ad assassinare Yue Wugou. L'unico vero colpevole fu il Realm King degli Dei Lunari, siccome era stato troppo arrogante e imprudente.”


Disse Mu Xuanyin in tono glaciale. Dalle sue parole era chiaro che anche lei credeva che fosse stato il Regno degli Dei Stellari ad aver ucciso le guardie e fatto scomparire Yue Wugou.


“Tuttavia, questa può essere considerata al massimo una tragedia; non è neppure abbastanza interessante da guardarla con ironia. Com'è possibile che un evento del genere sia considerato uno scandalo?” chiese Yun Che, confuso.


“Perché tutti credevano che Yue Wugou fosse stata uccisa. Ma sorprendentemente, tornò da sola nel Regno degli Dei Lunari sette anni dopo.”


“Solo che...” gli occhi di Mu Xuanyin si restrinsero leggermente: “Anche se era perfettamente sana e salva, quando fece ritorno il suo Yin Vitale era scomparso. Anche la purissima e chiara aura del Divino Corpo Immacolato si era indebolita di più del venti percento. Il motivo per cui era stata rapita, quindi, era ovvio. Non era stata soltanto privata del suo Yin Vitale, ma molto probabilmente aveva anche partorito almeno un paio di bambini!”


“...” Yun Che rimase con la bocca spalancata...<em> Che diavolo!? È davvero successo questo!?</em>


<em>Il Realm King degli Dei Lunari aveva invitato così tanti ospiti prestigiosi e aveva annunciato il suo matrimonio all'intero Regno degli Dei... eppure, la sua futura moglie non era stata soltanto costretta ad avere rapporti con un altro uomo, ma molto probabilmente aveva anche avuto dei figli da lui!!</em>


<em>Il potente Realm King degli Dei Lunari, un individuo ai vertici del Caos Primordiale, una fra le persone più terrificanti dell'universo... è davvero cornuto!?</em>


<em>Anziché subire un'umiliazione del genere, probabilmente avrebbe preferito che Yue Wugou fosse stata uccisa subito.</em>


“C-chi... era quell'uomo?” chiese Yun Che, con gli occhi spalancati.


“Umpf! Il Realm King degli Dei Lunari è sicuramente molto più ansioso di te di sapere chi fosse. Tuttavia, curiosamente, Yue Wugou disse di preferir morire piuttosto che dirglielo e non cambiò mai idea. Si dice che il Regno degli Dei Lunari non fosse riuscito a trovarla perché la sua aura era scomparsa. Anche se era sopravvissuta per pura fortuna all'incidente, aveva riportato gravi ferite, perciò aveva perso completamente la sua forza misteriosa e durante quei sette anni ne era stata priva. Scelse di tornare nel Regno degli Dei Lunari perché aveva recuperato improvvisamente la sua forza misteriosa e temeva che il Realm King scoprisse dove si trovava.”


“In altre parole, tornò da sola praticamente solo per proteggere quell'uomo... Uh, e i suoi figli.” concluse Yun Che, capendo quanto fosse strana quella situazione.


<em>Ma stiamo scherzando!? Si può sapere chi è quell'uomo!? Non ha soltanto fatto sesso con la futura moglie del Realm King degli Dei Lunari, ma Yue Wugou ha addirittura corso un pericolo così grande solo per proteggerlo. Preferiva morire piuttosto che dire chi fosse...? Questo tizio è fottutamente fantastico!</em>


“Esatto. Anche se il Realm King degli Dei Lunari era fuori di sé dalla rabbia, scelse comunque di risparmiarle la vita per via della loro precedente relazione amorosa. Tuttavia, la fece rinchiudere in prigione e le disse che non avrebbe mai più rivisto la luce del sole, fin quando non gli avesse rivelato l'identità di quell'uomo.”


“A quanto pare, questa Yue Wugou è una donna decisamente testarda ed emotiva.” sospirò fra sé e sé Yun Che.


“In effetti, nessun estraneo avrebbe mai dovuto sapere del ritorno di Yue Wugou e della sua perdita dello Yin Vitale. Ma per qualche ragione, poco tempo dopo la notizia si diffuse. Umpf! Uno scandalo del genere naturalmente attirò in fretta l'attenzione di tutti e si diffuse sempre più rapidamente. Tre mesi dopo il suo ritorno, quasi tutti sapevano dell'accaduto, anche nelle altre Regioni Divine. Dopodiché, il Regno degli Dei Lunari e quello degli Dei Stellari diedero il via a un conflitto aspro e interminabile, combattendo l'uno contro l'altro sia apertamente che segretamente. Tuttavia, il Realm King degli Dei Lunari da allora non si è mai fatto vedere in pubblico.”


Ora che sapeva tutta la storia, effettivamente Yun Che provava una certa pena per il Realm King degli Dei Lunari... aveva trovato una donna con il Divino Corpo Immacolato e aveva annunciato con entusiasmo a tutto il mondo che l'avrebbe sposata. Il matrimonio era stato programmato per essere incredibilmente sontuoso, ma alla fine lui alla fine era stato soltanto tradito. Inoltre, Yue Wugou era disposta a restare per sempre in una cella buia per il bene dell'amante. Era assolutamente impossibile per qualsiasi uomo sopportare una tale umiliazione; figurarsi il grande Realm King degli Dei Lunari!
                                


                                



