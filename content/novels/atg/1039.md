---
weight: 1039
title: Capitolo 1039 – Valle Nebbiosa della Morte, Pugnale Farfalla della Nuvola
pubDate: 2025-02-03T07:52:46.905Z
tags:
    - atg
---


<em><strong>Capitolo Sponsorizzato! Grazie mille Luciano! 6 capitoli in coda, 0/10 donazione</strong></em>


<em><strong>-Alstor</strong></em>






“Sorella Maggiore! Ferma!!”


La lama di ghiaccio avrebbe sicuramente trafitto Yun Che, trasformandolo in polvere di ghiaccio, ma un istante prima che accadesse il grido allarmato di una donna risuonò in lontananza, fermando tutto.


Poi, Mu Bingyun giunse lasciandosi alle spalle una scia di ghiaccio e scattò di fronte a Mu Xuanyin, afferrandole con forza il polso. Il cristallo di ghiaccio venne subito dissolto dalla sua Energia Misteriosa.


“Sorella, cosa stai facendo? Stai cercando di ucciderlo?”


Non aveva bisogno di chiederlo per sapere la risposta. Infatti neppure lei percepiva un intento omicida così intenso provenire da Mu Xuanyin da almeno un paio di migliaia d'anni. Un intento omicida così terribile indicava chiaramente che non voleva soltanto uccidere Yun Che, ma anche tagliare il suo cadavere in tanti, innumerevoli piccoli pezzi.


“Lui – merita – di – morire!!”


Una cristallo di ghiaccio si formò fra le sue dita dopo ogni sua parola. Quattro lame ghiacciate, contenenti un potere ben maggiore della precedente, comparvero davanti alla sua mano.


“Sorella!!” stavolta, Mu Bingyun usò entrambe le mani per trattenere con forza il polso di Mu Xuanyin, impedendole di sollevarlo: “Non so che crimine abbia commesso Yun Che, ma sono sicura che non è una persona spregevole o malvagia. Devi essere anche tu d'accordo con me, altrimenti non gli avresti concesso un trattamento di favore così speciale, giusto!?”


“Inoltre... anche se avesse commesso un grave errore, sarebbe pur sempre colui che mi ha salvato la vita. Questo favore da solo dovrebbe bastare a fargli avere una seconda possibilità per rimediare al suo crimine!”


Il suo tono era allarmato e il suo sguardo implorevole, mentre chiedeva a Mu Xuanyin di perdonare Yun Che. Per lui provava un misto di curiosità, ammirazione e profonda, sincera gratitudine. Yun Che non le aveva solo salvato la vita, ma aveva anche protetto il Asgard Nuvola Gelida che lei aveva costruito con immensa fatica e per cui provava ancora un grande affetto. Inoltre, sapeva molto bene che Yun Che aveva salvato indirettamente anche le vite di innumerevoli abitanti del Regno della Canzone Glaciale e del Dio del Fuoco.


Se fosse stata uccisa dal veleno del Drago Cornuto, Mu Xuanyin forse sarebbe riuscita a controllarsi finché fosse rimasta la Realm King, ma Mu Bingyun era sicura che sua sorella, una volta abdicato e liberatasi di quella responsabilità, avrebbe messo in atto la più terribile delle vendette contro il Regno del Dio del Fuoco. E se di conseguenza il Regno del Dio del Fuoco avesse deciso di attaccare quello della Canzone Glaciale, la scala della calamità che avrebbe colpito entrambi sarebbe stata inimmaginabile.


“...” Mu Xuanyin non disse nulla. I suoi occhi erano glaciali come prima.


“Sorella!!” Mu Bingyun si mise ancora di fronte a Mu Xuanyin e le impedì di vedere Yun Che. Poi, disse: “Lui è il tuo attuale discepolo diretto, nonché il tuo preferito fra quelli che hai mai avuto. Altrimenti non lo avresti mai trattato con così grande cura. Una volta mi hai detto che è l'unico tuo discepolo che in futuro potrebbe superarti e per questo motivo gli hai donato persino il Loto del Cuore di Budda delle Nove Resurrezioni che hai coltivato per novemila anni... vuoi davvero seppellire la tua speranza e novemila anni di fatica come se niente fosse?”


Yun Che: “...”


Mu Xuanyin continuò a rimanere in silenzio, ma l'aura delle lame di ghiaccio davanti alle sue dita si indebolì lievemente.


“La tua Maestra sacrificò la vita per ottenere il Loto del Cuore di Budda delle Nove Resurrezioni. Non conteneva soltanto la tua fatica, ma anche l'ultimo desiderio della tua defunta Maestra... per favore, per favore non fare in preda all'ira qualcosa di cui poi ti pentirai per tutta la vita!”


“Abbastanza!”


Le lame di ghiaccio si dissiparono gradualmente e Mu Xuanyin s voltò, per poi mormorare freddamente: “Ora non voglio vederlo per nessun motivo, quindi sarai tu a gettarlo al posto mio nella Valle Nebbiosa della Morte, Bingyun!”


“La Valle Nebbiosa della Morte!?” esclamò scioccata Mu Bingyun: “Anche Feixue morirebbe se andasse in quel luogo! Che differenza c'è fra gettarvelo e ucciderlo immediatamente?”


“Tre giorni. Resterà lì per tre giorni. Se sopravviverà per tre giorni nella Valle Nebbiosa della Morte, gli risparmierò la vita!”


Mu Xuanyin poi indicò dietro di sé con un dito, veloce come un fulmine, scagliando un raggio di ghiaccio che impresse una piccola Formazione Profound sul petto di Yun Che. Subito dopo, la Formazione divenne invisibile.


“Questa Formazione Profound si attiverò da sola fra settantadue ore, riportandolo fuori dalla Valle Nebbiosa della Morte. Se tornerà vivo o ridotto a un cadavere, Umpf, sarà soltanto lui a determinare il proprio destino.”


Dopo una breve pausa, la voce di Mu Xuanyin divenne improvvisamente ancora più glaciale e solenne: “Ascoltami, Yun Che! Questa seconda possibilità che sti offrendo è la concessione più grande che io abbia mai fatto in vita mia! Fra tre giorni, che tu viva o muoia, non saremo più in debito con te per aver salvato la vita di Bingyun! Non ti aiuterò più a entrare nel Regno dell'Eternità, né a ottenere la Penta Pillola di Giada dell'Universo!”


Tre giorni sembravano davvero pochi, ma lo shock sul volto di Mu Bingyun non diminuì affatto. Infatti la Valle Nebbiosa della Morte era un luogo dove Yun Che, con la sua attuale forza misteriosa, sarebbe stato condannato a morte certa. Figurarsi tre giorni, era quasi impossibile che sopravvivesse anche solo sei ore.


Mu Bingyun aprì istintivamente le labbra, volendo implorare ancora per Yun Che, ma si fermò subito dopo aver ricordato quell'intento omicida che aveva fatto tremare dalla paura persino lei... quella era davvero la più grande concessione che avesse mai fatto in vita sua. Qualsiasi ulteriore tentativo di implorare pietà, al contrario, avrebbe potuto peggiorare la situazione.


Cosa diavolo aveva fatto Yun Che per farla infuriare così tanto!?


Mu Bingyun camminò fino a raggiungere Yun Che e lo aiutò gentilmente ad alzarsi: “Alzati, Yun Che.”


Yun Che riuscì a rialzarsi in piedi: “Grazie, Maestra di Palazzo Bingyun.”


Mu Bingyun scosse la testa: “Se riconosci il tuo errore, allora ti prego di espiarlo e accettare la tua punizione... ora ti porterò nella Valle Nebbiosa della Morte”


Yun Che lanciò di nascosto un'occhiata alla schiena di Mu Xuanyin, ma nonostante un istante di esitazione non osò dire nulla. Ormai Mu Bingyun lo stava già accompagnando via.


“Aspetta un momento!” disse improvisamente Mu Xuanyin: “Perché eri qui, Bingyun?”


Mu Bingyun si voltò: “Mi è appena stato detto dal Regno del Dio del Fuoco che l'aura intorno all'Antica Prigione Infernale Cimitero di Dei sta iniziando a presentare delle anomalie. Manca poco al periodo della muta del Drago Cornuto. Quindi, fra cinque giorni invieranno qualcuno ad accoglierla e accompagnarla al Regno del Dio del Fuoco. Se non ci saranno sorprese, probabilmente saranno Yan Wancang e Yan Juehai a venire.”


“...” Mu Xuanyin non le rispose. Anche se aveva concessoa Yun Che una possibilità di sopravvivere, il suo corpo emanava ancora un incomparabile e freddo intento omicida.


“Lascia che venga con te, quando sarà il momento, sorella.” disse a bassa voce Mu Bingyun.


“Non ce ne sarà bisogno!”


Mu Xuanyin rispose seccamente con quelle poche e gelide parole, poi la sua sagoma sfumò leggermente finché non scomparve del tutto.


La neve che aveva smesso di cadere da parecchio tempo riprese a volteggiare nel cielo e sembrò che il mondo, congelato dal suo silenzio, dopo la sua partenza avesse cominciato a sciogliersi lentamente.


“Haah.” Mu Bingyun sospirò, poi afferrò delicatamente Yun Che: “Andiamo.”


La Valle Nebbiosa della Morteera un luogo dove Mu Xuanyin in persona l'aveva portato solo qualche mese prima. Lì, c'era una nebbia densa come barriere diaboliche. I discepoli della setta della Fenice di Ghiaccio che commettevano gravi crimini venivano abbandonati lì, costretti a cercare di sopravvivere da soli nel mezzo del gelo penetrante e delle feroci Bestie Misteriose.


Mu Xuanyin gli aveva detto che prima o poi sarebbe andato lì er allenarsi e acquisire esperienza, ma... non credeva che sarebbe diventato uno di quei discepoli gettati lì per i loro crimini.


“Yun Che, si può sapere cosa diavolo hai fatto per far infuriare così tanto la tua Maestra?” alla fine Mu Bingyun trovò il coraggio di chiedergli quello che si stava trattenendo dal domandare fin da quando era arrivata. Non aveva osato fare quella domanda a Mu Xuanyin, perché dalla sua reazione era chiaro che ricordarle l'accaduto l'avrebbe soltanto fatta arrabbiare ancora di più.”


“...” Yun Che chinò il capo e disse a bassa voce: “Non l'ho fatto apposta.”


Avrebbe potuto avere dieci volte più fegato, ma non avrebbe comunque osato raccontare la verità a Mu Bingyun. Altrimenti, anche lei avrebbe potuto dimenticarsi di averlo difeso così ardentemente e farlo a pezzi con un colpo solo.


Anche se era successo tutto per sbaglio, un grave crimine resta tale in ogni caso. Il fatto che fosse ancora vivo dopo un simile sacrilegio era già un miracolo.


“Sono sicura che non avresti mai potuto farlo di proposito.” Mu Bingyun non indagò ulteriormente e fistolse lo sguardo, quando si accorse che non voleva o aveva paura di rispondere.


<em>Forse, ha danneggiato per sbaglio un oggetto molto caro alla sorellona? No, non credo... se gli ha donato persino il Loto del Cuore di Budda delle Nove Resurrezione, che per lei era importante quanto la sua stessa vita, è impossibile che volesse ucciderlo per un motivo del genere.</em>


Mu Bingyun non avrebbe mai potuto scoprire quale fosse il grave crimine commesso da Yun Che e anche se lui le avesse raccontato l'accaduto, lei non gli avrebbe creduto... dopotutto, anche se Yun Che fosse stao mille volte più forte non sarebbe comunque mai riuscito neppure a sfiorare la manica della veste di Mu Xuanyin, figurarsi...


“Forse non lo sai, ma la tua Maestra ti ha sempre garantito un trattamento speciale, Yun Che. Da quando è Realm King ha accettato pochissimi discepoli diretti, ma non ha mai trattato nessuno come te, finora. Non si preoccupa profondamente solo della crescita della tua forza, ma anche della tua sicurezza. Qualche mese fa, quando sei andato nell'Impero del Vento Gelido... non ha smesso neppure per un istante di preoccuparsi che tu potessi cadere vittima dei complotti di Mu Hanyi.”


“... lo so. Sono io ad averla delusa.” Yun Che abbassò lo sguardo come un bambino dispiaciuto.


“Ha grandi aspettative su di te. Una volta mi ha detto di essere disposta a fare di tutto per renderti più forte. La sua Maestra perse la vita per ottenere il Loto del Cuore di Budda delle Nove Resurrezioni, che lei ha coltivato con la sua stessa Energia Misteriosa della Fenice di Ghiaccio e con l'acqua del lago divino, per novemila anni... ma alla fine, l'ha donato a te. Non hai idea di quanto fossi sorpresa quando me l'ha detto.”


“...” Yun Che chinò ancora di più il capo.


“La tua Maestra è l'unica famiglia che io abbia mai avuto in tutto il mondo e sono la persona che lo capisce meglio in assoluto. Normalmente, quando emana anche solo un briciolo di intento omicida poi dietro di sé non lascia altro che cadaveri. Tuttavia, alla fine ha scelto di perdonarti sebbene il suo intento omicida abbia terrorizzato anche me. Questo risultato è senza alcun dubbio il migliore che potessi sperare di ottenere.”


“Grazie, Maestra di Palazzo Bingyun.” Yun Che sollevò leggermente lo sguardo e le disse, con gratitudine: “Se non avesse implorato per me, sarei...”


Mu Bingyun scosse leggermente la testa: “Non devi rigraziarmi. Dopotutto, sarei morta già da parecchio se tu non mi avessi salvata. In tal caso, non avrei potuto convincerla a risparmiarti.”


Poi, guardò la valle sotto di loro: “Non potrò aiutarti quando sarai nella Valle Nebbiosa della Morte. La tua Maestra se ne accorgerebbe e sicuramente la farebbe infuriare ancora di più. Quindi, potrai contare soltanto su te stesso. Ho sentito dire dalla Maestra che possiedi una arte misteriosa che può aiutarti a nascondere la tua aura, così straordinaria da sorprendere persino lei. Quindi, deve essere davvero incredibile e senza dubbio rappresenterà la tua più grande possibilità di sopravvivere per tre giorni nella Valle.”


“Ricorda bene. Devi assolutamente evitare i nemici o nasconderti da loro mentre sei nella Valle Nebbiosa della Morte, anche se si trattasse solamente di Lupi Selvaggi del Ghiaccio. Infatti le Bestie Misteriose sono estremamente numerose nella Valle e sono tutte terribilmente feroci. Anche un solo scontro potrebbe attirare un grande gruppo di Bestie Misteriose da cui poi non potresti fuggire.”


“Inoltre, non volare a meno che tu non abbia altra scelta. Saresti un bersaglio facile per tutte le Bestie Misteriose volanti, specialmente per quelle dai sensi più acuti. Una volta che ti avranno trovato, non potrai più nasconderti da nessuna parte.”


“Un ultimo avvertimento, non importa quanto siano gentili i discepoli della setta che incontrerai nella Valle, non devi abbassare la guardia neppure per un istante... a dire il vero, faresti meglio a evitarli del tutto.”


Yun Che annuì più volte e impresse nella propria memoria gli avvertimenti di Mu Bingyun.


“Prendi questo.”


Nella mano di Mu Bingyun comparve un piccolo e delicato pugnale. L'elsa era lunga due pollici e la lama quattro. Aveva la forma di un'ala di farfalla ed era completamente bianco come il ghiaccio. Un lieve rivolo di luce lo avvolgeva.


“Questo pugnale si chiama 'Farfalla della Nuvola'. La tua Maestra in persona è in possesso del suo gemello, chiamato 'Farfalla del Suono'. Sono armi che venogno tramandate nella nostra famiglia da parecchie generazioni e sono abbastanza famose nel Regno della Canzone Glaciale. Il tuo spadone è potente, ma fa anche molto rumore. Questo pugnale, invece, ti permetterà di uccidere i tuoi nemici senza neppure un suono. In quanto alla sua potenza, te ne renderai conto quando lo userai... ma spero che tu non ne abbia mai bisogno.”


Yun Che ricevette il pugnale. Riusciva a percepire una fredda aura affilata che penetrò nella sua stessa anima non appena lo toccò. Sembrava leggero come la neve, anche se lo aveva fra le dita.


Il fatto che quell'arma venisse tramandata nella loro famiglia e che Mu Xuanyin possedesse la sua gemella era sufficiente a dimostrare quanto fosse straordinaria.


“Grazie, Maestra di Palazzo Bingyun.” la ringraziò di nuovo Yun Che, dopo aver messo via con attenzione il Pugnale Farfalla della Nuvola.


“In questo momento la tua Maestra è furiosa. Ma potrebbe persino cambiare idea e farti uscire in aticipo dalla Valle, se si calmasse un po'... stai attento.”


Mu Bingyun sospirò lievemente e spinse gentilmente Yun Che nella Valle. In un batter d'occhio, lui scomparve nella nebbia densa.
                                


                                



