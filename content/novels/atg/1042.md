---
weight: 1042
title: Capitolo 1042 – Svanire senza Lasciare Traccia
pubDate: 2025-02-03T07:52:46.906Z
tags:
    - atg
---


<em><strong>BUONA VIGILIA DI NATALE!</strong></em>


<strong>Inizia il PERIODO SCONTI NATALIZIO fino al 7 di gennaio, i capitoli sponsorizzati saranno a 7 euro l'uno!</strong>


<em>CAPITOLO SPONSORIZZATO, ringraziamo Luciano!
Capitoli in coda 4, 0/7
da editare,
-Schadenfreude</em>


In quanto "mortale", questa valle era stata sempre un posto relativamente tranquillo. La legge della giungla qui era molto più crudele che in qualunque altra regione, quindi si potevano sentire raramente perfino i ruggiti delle bestie profound.


Ogni creatura nella Valle Nebbiosa della Morte aveva poteri di ghiaccio e ogni umano esiliato qui era un discepolo della fenice di ghiaccio. Perciò quasi non esisteva il fuoco qui... figuriamoci le onnipresenti fiamme divine del Corvo Dorato!


Il mare di fuoco del Corvo Dorato indubbiamente sarebbe stata una bomba devastante per questa valle mortalmente tranquilla. Suscitò all'istante gli ululati spaventati, scioccati, arrabbiati o irritati di innumerevoli bestie profound.


Le più deboli creature travolte dall'esplosione furono bruciate o uccise, mentre quelle potenti si scatenarono. Al di fuori del fuoco, l'aria era turbolenta e la neve volò ovunque. Innumerevoli bestie si precipitarono al centro dell'esplosione mentre i ruggiti e le loro presenze così terrificanti imperversarono nel luogo.


"Aaaaaah..." Tra le fiamme, Mu Yizhou lanciò un ululato gutturale e arretrò in continuazione. Ovviamente era stato già attaccato dalle bestie. "Yun Che... sei impazzito?!"


"Eheh... ora non si sa chi morirà per primo!!"


Yun Che rise come un pazzo per poi scegliere una direzione a caso e scappare a tutta velocità.


Dato che non poteva seminare Mu Yizhou, aveva deciso di allertare le bestie profound e usarle per trattenerlo... o ancora meglio ucciderlo!


Nonostante la sua velocità fosse inferiore a quella di Mu Yizhou, non possedeva solo il Fulmine Illusorio! Aveva anche l'Ombra del Dio Stellare e il Riflesso Distruttore della Luna!


Inoltre queste bestie di tipo ghiaccio certamente avrebbero perso il controllo a causa della provocazione delle fiamme del Corvo Dorato, quindi fuggire sarebbe stato molto più facile.


Tutto intorno a lui, le aure delle bestie si scatenarono come tempeste... provenivano da ogni parte, perfino dal cielo...


Yun Che inspirò profondamente e digrignò i denti. Strinse i pugni con fermezza e strizzò gli occhi.


<em>Concentrati, libera la mente; i cinque sensi, il senso spirituale, la sensazione... avanti!!</em>


Non solo Yun Che rallentò di fronte alle bestie profound che si stavano precipitando verso di lui da ogni direzione, accelerò perfino il pazzo lasciando dietro di sé una serie di immagini residue. Quando le immagini scomparvero, anche lui svanì tra le fiamme.


Aveva riposto la Spada Colpo Celeste Nemesi dei Diavoli. Non era sicuro di quante volte avesse eseguito l'Ombra del Dio Stellare e il Riflesso Distruttore della Luna, ma doveva averlo fatto almeno centinaia se non migliaia di volte durante i cinque chilometri che aveva percorso dentro il mare di fuoco. Il numero di immagini residue che erano state infrante dalle violente bestie profound erano letteralmente innumerevoli.


Quando finalmente era uscito dall'area infuocata, la prima cosa che vide fu un mare di bestie profound allarmate che caricarono tutte verso di lui.


Yun Che balzò fino a raggiungere almeno tremila metri nell'aria, ma prima che si fermasse, diversi Falchi della Tormenta si precipitarono di lui con intento assassino. Violente tempeste circondarono il suo corpo prima ancora che gli artigli lo raggiungessero.


Un'ombra blu draconica apparì mentre lo sguardo di Yun Che si incupiva.


Dominio dell'Anima del Drago!


La forza deterrente della potenza del Dio Drago superava di gran lunga quella di un essere umano allo stesso livello. Perciò il ruggito del drago fece scappare via le bestie profound e i sei Falchi della Tormenta vicino a lui fremettero e iniziarono a precipitare. L'energia che lo circondava si dissipò.


Senza fermarsi per nemmeno un secondo, Yun Che volò in avanti e svanì nella densa nebbia.


.....


Sacra Sala della Fenice di Ghiaccio.


Sulla riva della pozza, Mu Xuanyin fissò il loto di neve al centro. I suoi petali erano spariti. Rimaneva solo lo stelo brillante e traslucido ancora pieno di vita.


"Fiorirà di nuovo tra novemila anni."


Mu Bingyun si avvicinò a Mu Xuanyin silenziosamente, ma il capo della setta non disse nulla.


Dopo averla guardata, disse a bassa voce: "Ti senti meglio? Desideri portarlo via da lì?"


Mu Bingyun sospirò: "È passato un intero giorno. Sai meglio di chiunque altro a che livello è ora; è semplicemente impossibile per lui sopravvivere per tre interi giorni. Se non lo salveremo ora... potremmo non avere l'occasione di rimpiangere questa decisione poi."


"Umpf!" La voce di Mu Xuanyin era fredda. "Lo tratti così bene sorella."


Mu Bingyun scosse gentilmente la testa: "Non voglio che provi rimpianto per questo."


"Non morirà così facilmente," Disse freddamente Mu Xuanyin. "E anche se morisse?" È la punizione che si merita!"


"Non ho osato chiedere di ieri, ma cosa diavolo ha fatto..."


"Non fare altre domande! Se riuscirà a sopravvivere, allora immagino che la fortuna sia dalla sua parte, ma se muore, allora così sia!"


Nonostante l'aura di Mu Xuanyin non fosse così spaventosa come ieri, era comunque gelida e spietata. Era ovvio che la sua rabbia non si fosse ancora attenuata perché non poteva assolutamente perdonare il crimine che Yun Che aveva commesso. Mu Xuanyin si girò e se ne andò emanando un'aura intimidatoria. "Mi dirigerò nel Regno del Dio della Fiamma tra pochi giorni per uccidere quel drago, quindi trascorrerò un po' di giorni in isolamento. Rimarrai qui e farai da guardia, non hai il permesso di allontanarti, hai capito? Specialmente non puoi... avvicinarti alla Valle Nebbiosa della Morte!"


"..." Mu Bingyun non disse nulla. Le sfuggì un solo sospiro, sembrava che il crimine di Yun Che fosse stato troppo grave stavolta.


.....


Plop!


Yun Che cadde pesantemente su una pila di neve mentre ansimava. Poi chiuse la bocca cercando di non fare rumore, il suo petto si stava ancora sollevando e abbassando velocemente.


Era stato inseguito dalle bestie per un intero giorno e aveva corso per tutto il tempo. Durante questo periodo non aveva brandito la Spada Heaven Smitin nemmeno una volta mentre scappava dalle bestie.


La concentrazione di mostri in questo posto era troppo alta e ognuna di queste creature aveva sviluppato dei sensi spaventosamente acuti a causa delle condizioni crudeli. Nemmeno il Fulmine Illusorio gli permetteva di nascondersi. Il Fulmine Illusorio poteva solo nascondere la sua aura, ma non il suo corpo, così queste creature potevano individuarlo usando solo la vista. Questo era particolarmente vero per i falchi della neve e i falconi giganti, la nebbia praticamente era trasparente per queste creature.


Dopo aver seminato un'altra ondata di bestie profound con grande difficoltà e non aver trovato nessuna presenza pericolosa nell'area, Yun Che giacque tra la neve e non si rialzò per molto tempo. Il suo corpo era intorpidito. Poteva prendere respiro così solo tre volte al giorno e nessuna di queste occasioni era durata più di quindici minuti.


Poco dopo Yun Che lottò per rialzarsi...


<em>Non posso continuare così! È impossibile che resista fino al terzo giorno continuando così. Nessuna quantità di recupero dell'Energia Misteriosa potrà reggere il passo di fronte a questo ritmo. Potrei esaurire completamente le forze domani, devo pensare ad un altro metodo.</em>


Pensò Yun Che mentre faceva del suo meglio per guarire le sue ferite e la sua Energia Misteriosa usando la Grande Via del Budda. Proprio quando chiuse gli occhi però, le sue sopracciglia fremettero all'improvviso. Si stese immediatamente senza pensarci due volte.


Riiiip!!


Il rumore acuto dell'aria squarciata attraversò il punto in cui era la testa di Yun Che solo un secondo fa. Il vento affilato e gelido aveva tagliato una buona parte dei suoi capelli.


Yun Che rotolò via dal posto con sguardo cupo. Fissò la figura bianca che era vicina a lui... Era proprio il lupo bianco che aveva visto la prima volta che era arrivato nella Valle Nebbiosa della Morte!


Questa creatura si era nascosta nella neve come aveva fatto lui e non era riuscito ad individuarla fino all'ultimo momento. Era ovvio che questo terrificante lupo bianco normalmente cacciava in questo modo.


Il suo raro momento per riprendere respiro era stato mandato a monte così dal lupo bianco. Yun Che sondò i dintorni con la sua percezione spirituale per poi decidere di non scappare subito. Avrebbe ucciso questo lupo cercando di fare meno rumore possibile!


Yun Che mosse la mano destra e strinse il Pugnale Farfalla della Nuvola.


Gli occhi del lupo bianco si iniettarono di sangue e ringhiò molto piano. Era ovvio che anche la creatura non volesse fare troppo rumore. Le sue pupille rosso sangue erano piene di cautela visto che aveva mancato il bersaglio. Rimasero fermi per diversi secondi, poi la creatura balzò come un fulmine verso Yun Che e puntò i suoi artigli affilati verso il suo cuore.


Agitato e concentrato al massimo, Yun Che vide chiaramente la traiettoria del lupo bianco. Nell'istante in cui il lupo bianco si avvicinò, il suo sguardo diventò freddo mentre menava un fendente verso il Pugnale Farfalla della nuvola.


Yun Che apparì a trenta metri di distanza di dov'era, per poi girarsi veloce come un fulmine. Stava per fare un altro attacco che rimase sbigottito.


Il lupo bianco cadde su una roccia ricoperta di ghiaccio. La sua testa si era separata dal corpo e giaceva al suolo.


"..." Yun Che rimase a bocca aperta. Rimase in quel modo per diversi secondi e alla fine guardò il Pugnale a Farfalla della Nuvola con incredulità.


Dopo essere stato inseguito per un intero giorno, a Yun Che rimaneva il quaranta per cento dell'Energia Misteriosa. Nonostante fosse sicuro che la lama avrebbe dovuto trapassare il collo del lupo, avrebbe dovuto lasciare al massimo una ferita moderata... non si sarebbe mai immaginato che sarebbe riuscito a tagliargli la testa completamente.


Considerata l'aura impressionante della creatura... probabilmente era una bestia negli stadi inferiori del Divine Soul Realm! Con la sua quantità attuale di Energia Misteriosa, sarebbe stato fortunato a ferirlo, ma questo...


Era stato ancora più sorprendente il fatto che non avesse sentito nulla mentre lo colpiva.


Yun Che avanzò velocemente e congelò il corpo del lupo bianco, impedendo all'odore del sangue di diffondersi. Poi fissò il Pugnale Farfalla della Nuvola per molto tempo.


Emanò un po' di Energia Misteriosa e un raggio invisibile e lungo mezzo piede si stese dall'impugnatura della lama. Poi avvicinò lentamente un dito alla lama e scoprì che la sua pelle gli doleva come se stesse bruciando anche se il raggio era ancora a pochi pollici di distanza.


"Non posso crederci che la maestra del palazzo Bingyun mi abbia dato qualcosa di così terrificante..." Mormorò Yun Che. Nonostante la sua bassa forza misteriosa, poteva tagliare il corpo di una bestia negli stadi inferiori del Divine Soul Realm con incredibile facilità. Se fosse stato un coltivatore al Divine Soul Realm...


Se avesse trovato un'opportunità per farlo, allora... forse avrebbe potuto uccidere perfino un esperto negli stadi avanzati del Divine Soul Realm!


Yun Che ricordò di come Mu Bingyun aveva detto che era una delle due armi tramandate dalla sua famiglia. Sia lei che Mu Xuanyin avevano una lama ciascuna e l'altra arma si chiamava "Farfalla del Suono". Considerando la posizione delle due nel Regno della Canzone Glaciale... quest'arma poteva essere il miglior tesoro di un mondo intero, quindi naturalmente era letale.


Naturalmente un'arma fatta nel Regno degli Dei e di alto livello... superava di gran lunga qualunque cosa esistesse nella Stella Polo Blu.


Dopo aver assistito al terrificante potere del Pugnale Farfalla della Nuvola, Yun Che si sentì un po' più a suo agio. Nascose nuovamente la sua aura e si appoggiò all'angolo di una gigantesca roccia. Gettò un'occhiata verso il cadavere del lupo e si accigliò.


Il suo Fulmine Illusorio era un'abilità di occultamento di altissimo livello, ma non avrebbe potuto nascondere completamente la sua aura. Tuttavia questi lupi bianchi potevano nascondersi nella neve a meno di trenta piedi da lui. Nonostante stesse prestando attenzione all'ambiente circostante usando la sua percezione spirituale, non era riuscito ad individuarlo fino al momento in cui l'aveva assalito.


Come riuscivano a nascondere così perfettamente la loro presenza?


Era come se la loro aura si fosse fusa con la neve mentre si nascondevano dentro.


.....


.....


...Fondere ...aura?!


Yun Che alzò lo sguardo, agitato. Una strana ispirazione gli era appena venuta in mente.


Mostrò confusione... voleva concentrarsi e cogliere questo momento di ispirazione, ma si rese conto che avrebbe potuto non risvegliarsi più se avesse abbassato la guardia in questa valle terrificante. Se non ci avesse provato però, l'ispirazione forse sarebbe sparita per sempre.


Un breve momento di lotta mentale dopo, alla fine decise di rischiare e chiuse gli occhi... lentamente il suo respiro e la sua aura si stabilizzarono mentre la sua coscienza sprofondò sempre di più finché non sembrò essersi dimenticata di dov'era.


In alto nel cielo, un paio di occhi gelidi penetrarono oltre molti strati di nebbia per fissare freddamente Yun Che.


Aveva notato che Yun Che si era fermato. Molto presto la sua aura era diventata gentile e la sua anima si era tranquillizzata... questo ragazzo stava avendo un'illuminazione!


Le sopracciglia della persona si alzarono mentre esclamava con un po' di rabbia: "Questo moccioso... come osa ridurre la sua vigilanza in un posto del genere. Spera di morire più velocemente?!"


Nonostante fosse furiosa, la persona non lasciò la valle. Gettò un'occhiata verso il Pugnale Farfalla della Nuvola tra le dita di Yun Che e disse freddamente: "Non posso credere che Bingyun gli abbia dato il Pugnale Farfalla della Nuvola. Assurdo!"


Yun Che era entrato in uno stato stupefacente. Non aveva idea che qualcuno lo stesse guardando in silenzio. In effetti non poteva nemmeno accorgersi dello scorrere del tempo... così era solo naturale che non avesse notato l'enorme bestia di ghiaccio a scaglie che si stava avvicinando.


Le dita di Mu Xuanyin si accesero con una lieve luce blu, era concentrata sulla creatura in avvicinamento. Tuttavia in quel momento notò che i lineamenti di Yun Che si stavano sfocando. Poi iniziò a scomparire come un'ombra...


Alla fine svanì completamente senza lasciare traccia.


"...?!" Mu Xuanyin mostrò un'espressione scioccata. Nonostante potesse ancora sentire Yun Che usando la sua percezione spirituale, il suo discepolo non si era mosso dal suo posto, era diventato completamente invisibile.


L'enorme bestia a scaglie si avvicinò a Yun Che e lo superò tranquillamente a soli trenta metri di distanza. Non si fermò, né gettò uno sguardo verso Yun Che. Molto presto andò in un'altra direzione e svanì nella nebbia.


"Occ... occultamento?!"


Disse a bassa voce Mu Xuanyin. Per la prima volta da qualche migliaio di anni, il suo sguardo si riempì di shock e... stordimento.
                                


                                



