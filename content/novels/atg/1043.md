---
weight: 1043
title: Capitolo 1043 – Farfalla della Nuvola Mortale
pubDate: 2025-02-03T07:52:46.906Z
tags:
    - atg
---


<em><strong>Capitolo Sponsorizzato!! Grazie mille Luciano!! 4 in coda, 0/7 donazione</strong></em>


<em><strong>-Alstor, che augura a tutti a voi un buon Natale!!!</strong></em>






La leggendaria perfezione nell'uso del Riflesso Distruttore della Luna... il livello dell'Occultamento!


Il motivo per cui era considerato solo una leggenda era che, sebbene nella formula della arte misteriosa in sé venisse nominato, nessuno lo aveva mai raggiunto prima!


Persino Mu Xuanyin, che coltivava il Riflesso Distruttore della Luna da molto tempo, non lo aveva raggiunto.


Il Riflesso Distruttore della Luna era stato lasciato in eredità alla setta dall'antica Fenice di Ghiaccio ed era molto più difficile da comprendere e coltivare rispetto al Canone dell'Investitura della Fenice di Ghiaccio. In tutta la storia del Regno della Canzone Glaciale, erano in pochi a essere riusciti a comprenderlo e nessuno di loro era mai giunto allo stadio della perfezione. Qualche volta, Mu Xuanyin aveva pensato persino che per i mortali fosse impossibile raggiungere il livello leggendario dell'Occultamento.


Ma ora, aveva chiaramente visto Yun Che sparire senza lasciare alcuna traccia, proprio di fronte ai suoi occhi. Persino la sua aura, ancora nello stesso punto di prima, era incredibilmente debole. O almeno, quelle Bestie Misteriose che erano appena passate accanto a lui non l'avevano individuata.


Da quando lei aveva insegnato il Riflesso Distruttore della Luna a Yun Che... erano passati soltanto tre mesi!


“Lo stadio dell'Occultamento... in soli tre mesi...” mormorò debolmente fra sé e sé, con le pupille che tremavano e un'espressione terribilmente combattuta: “Non importa quanto qualcuno sia geniale, le sue capacità di comprensione non dovrebbero mai essere così terrificanti. Si può sapere come...”


Il mondo tornò a essere avvolto dal silenzio. Dopo parecchio tempo, Yun Che ricomparve lentamente accanto all'angolo di un blocco di ghiaccio e la sua sagoma, da sfocata, divenne istantaneamente distinta. Poi, aprì lentamente gli occhi e si alzò in piedi, con uno sguardo incredulo, e fissò il suo stesso corpo.


“Questo è il massimo livello del Riflesso Distruttore della Luna, di cui mi aveva parlato la Maestra?” mormorò Yun Che. Persino lui stentava a crederci, ma ora provava una gioia irrefrenabile: “Quindi è davvero in grado di rendere completamente invisibili...”


Mentre parlava da solo, Yun Che si concentrò di nuovo. Il potere della Fenice di Ghiaccio riprese a circolare dentro di lui e la sua sagoma si fuse rapidamente all'ambiente circostante, diventando di nuovo molto sfocata. Una decina di secondi dopo, era già scomparso del tutto, molto più in fretta di prima.


Yun Che sollevò una mano. Dopo quella singola e semplice azione, la sua invisibilità si interruppe all'istante. Strinse con forza entrambi i pugni e sussurrò, piuttosto emozionato: “Sono ancora soltanto all'inizio, la vera forza dell'Occultamento è di sicuro molto maggiore... se riuscirò a prendere familiarità con questa tecnica, dovrei riuscire a diventare completamente invisibile in soltanto due o tre secondi. In effetti... potrei addirittura riuscire a muovermi lentamente senza tornare visibile!”


“...” Mu Xuanyin, ancora in alto nel cielo, sentì chiaramente le parole di Yun Che.


In preda all'entusiasmo, Yhun Che non si preoccupò più di quanto fosse terrificante la Valle Nebbiosa della Morte. Chiuse di nuovo gli occhi e la sua sagoma si sfocò di nuovo, scomparve, poi ricomparve...


Il principio alla base dell'Occultamento era precisamente il fondere la propria aura all'ambiente circostante. Richiedeva poca Energia Misteriosa, ma consumava molta energia mentale. Inoltre, mentre era invisibile se avesse rilasciato anche solo un briciolo di Energia Misteriosa o se fosse entrato in contatto con quella di qualcun altro, la perfetta fusione fra la sua aura e quella circostante sarebbe stata spezzata, facendolo quindi tornare immediatamente visibile.


Anche se richiedeva un'enorme concentrazione, non permetteva il rilascio di altra Energia Misteriosa ed era necessario evitare quella altrui, il semplice fatto che lo rendesse invisibile era più che sufficiente a renderla una tecnica in grado di sconvolgere persino i Cieli e suscitare clamore nell'intero Regno degli Dei!


L'invisibilità concessa dall'Occultamento, inoltre, non nascondeva soltanto il corpo dell'utilizzatore. Persino la sua aura veniva nascosta quasi del tutto... tanto quanto dal Fulmine Nascosto!


Anche se non poteva rilasciare Energia Misteriosa all'esterno mentre era invisibile, se avesse usato il Fulmine Nascosto per nascondere ulteriormente la sua aura...


A Yun Che improvvisamente venne un'idea e si affrettò a diventare di nuovo invisibile. Poi, attivò con grande attenzione il Fulmine Nascosto...


In alto nel cielo, lo sguardo di Mu Xuanyin scattò improvvisamente. Infatti Yun Che non era soltanto diventato invisibile, ma anche la sua aura era improvvisamente svanita dalla sua percezione spirituale!


Soltanto dopo essersi concentrata con attenzione, Mu Xuanyin riuscì a individuare la sua aura nel punto dal quale era sparita. Stavolta, era parecchie volte più debole rispetto alle altre!


Sul candido viso di Mu Xuanyin comparve di nuovo un'espressione scioccata, sebbene si fosse riuscita a calmare soltanto da poco.


Anche se erano molto lontani l'uno dall'altra, Yun Che era davvero riuscito a sfuggire per un breve istante alla percezione spirituale di Mu Xuanyin nonostante il livello della sua forza misteriosa!


Un ragazzo al Divine Origin Realm... era riuscito a nascondersi dalla percezione spirituale di una Realm King al Divine Master Realm!! Sebbene fosse stato per un solo istante e fosse piuttosto lontano, nessuno ci avrebbe mai creduto.


“Whoosh!”


Yun Che ricomparve di nuovo con un sorriso soddisfatto sulle labbra. Aveva appena usato il Fulmine Nascosto durante l'Occultamento, così da nascondere ancora di più la sua aura. Quando ci era riuscito, si era sentito come se fosse completamente svanito dal mondo... ed era anche rimasto invisibile!


“Ottimo!” gridò a bassa voce Yun Che, entusiasta. L'Occultamento del Riflesso Distruttore della Luna, unito al Fulmine Nascosto, poteva nascondere alla perfezione la sua aura. Se fosse riuscito a padroneggiare la combinazione di quelle due tecniche... senza dubbio avrebbe ottenuto un altro straordinario strumento per sopravvivere e proteggersi!


Al momento, se fosse riuscito a mantenere quello stato in cui era invisibile e la sua aura praticamente impercettibile, per le Bestie Misteriose sarebbe stato quasi impossibile accorgersi di lui.


Quindi, sopravvivere tre giorni in quel luogo sarebbe passato dall'essere terribilmente difficile all'essere facile come bere un bicchier d'acqua.


Ma per riuscirci, doveva ottenere un ottimo controllo sull'Occultamento.


L'Occultamento era una tecnica in grado di far tremare persino i Cieli, così potente che neanche Mu Xuanyin era riuscita a comprenderla dopo aver coltivato il Riflesso Distruttore della Luna per diecimila anni. Riuscire a padroneggiare rapidamente un'abilità subito dopo aver iniziato a comprenderla era impossibile per le persone comuni.


Ma a Yun Che, che aveva intuito il principio alla base dell'Occultamento... non sembrava troppo difficile!


Questo perché possedeva le Vene Misteriose del Dio Malvagio. La sua affinità con gli elementi era così incredibile da permettergli di ignorare tutte le leggi convenzionali e, inoltre, la Grande Via del Budda gli permetteva di controllare a piacere l'energia del Cielo e della Terra. Questi due fattori erano la chiave per raggiungere l'Occultamento, nonché il più grande problema per i normali praticanti del mistero. Ma per Yun Che, invece, non erano affatto un ostacolo. Questo, sommato alle sue straordinarie capacità di comprensione che superavano ogni senso logico...


<em>Non sembra davvero poi così difficile...</em>


Yun Che rimase immobile, regolò il suo respiro e cominciò a fare pratica con l'Occultamento.


Per chiunque altro, ottenere anche il minimo progresso nell'uso di tecniche che si basavano su leggi di livello così alto richiedeva innumerevoli anni di studio e allenamento. Non sarebbe stato affatto strano ottenere scarsi miglioramenti anche nell'arco di migliaia di anni. Ma Yun Che, dopo aver usato l'Occultamento solo qualche decina di volte, riusciva già a diventare invisibile in metà del tempo!


Alla fine, per passare dallo stato di partenza al completo Occultamento gli bastavano soltanto tre secondi.


Mentre faceva pratica, parecchie Bestie Misteriose passarono vicino a lui ma neppure una si accorse della sua presenza.


“...” Mu Xuanyin rimase a lungo in silenzio. Ripensò a quando aveva mostrato per la prima volta il Riflesso Distruttore della Luna a Yun Che. Gli era bastato un solo tentativo per utilizzare con successo lo stadio iniziale. Allora dentro di sé era rimasta molto stupita, ma in confronto a quello che stava vedendo adesso... quello non era nulla.


“Sigh.”


Era impossibile sapere perché avesse sospirato mentre si voltava, dandogli le spalle e scomparendo immediatamente all'orizzonte.


Sommando il Fulmine Nascosto all'Occultamento, era come se Yun Che fosse interamente scomparso in uno strappo dimensionale. Questo, unito al fatto che si era anche rifugiato in un luogo particolarmente sicuro, dove passavano molte meno Bestie Misteriose rispetto alle altre zone, permise a Yun Che di restare lì per un intero giorno senza essere mai individuato.


In confronto alla situazione disperata in cui si era ritrovato il primo giorno, quando era costantemente in pericolo, il secondo passò come una brezza incredibilmente piacevole.


Fu proprio nel corso di quel giorno che l'Occultamento di Yun Che migliorò notevolmente. Al calare della sera, non doveva più nemmeno concentrarsi esclusivamente su quello per restare invisibile. Ora riusciva a sfruttare soltanto il settanta percento della sua concentrazione per mantenere l'Occultamente e a usare il restante trenta percento per altri scopi. Man mano che padroneggiava meglio quella tecnica, anche la quantità di energia mentale necessaria per utilizzarla diminuiva parecchio.


“L'universo dev'essere davvero pieno di tecniche straordinarie, se ne esiste davvero una incredibile come questa. A quanto pare il principio alla base dell'Erba Stella Nascosta, che credevo incomprensibile, è più o meno lo stesso.”


“In tal caso, se non mi farò scoprire per sbaglio neppure chi è al Divine Tribulation Realm riuscirà mai a individuarmi oltre i trenta metri di distanza.”


Pensò Yun Che.


Con intorno a sé soltanto il fischiante rumore del vento, Yun Che non si sentì più in pericolo e al freddo come all'inizio, ma non osò comunque lasciare imprudentemente quella zona. Infatti se si muoveva anche solo di un millimetro mentre era invisibile, l'Occultamento si interrompeva subito. Anche se era sicuro che ci fosse un modo per potersi muovere senza tornare visibile, al momento non era in grado di farlo e nella sua mente c'era solo qualche vaga idea su come riuscirci.


Dopo aver esitato a lungo, Yun Che alla fine decise di non correre rischi e rimase scrupolosamente dove si trovava. Se fosse riuscito a restare nascosto ancora un giorno, Mu Xuanyin non lo avrebbe ucciso... comprendere per caso il principio alla base dell'Occultamento gli aveva salvato la vita.


“Ci sono poche orme di Bestie Misteriose nei dintorni, quindi dovrebbe essere una zona pià sicura delle altre.”


All'improvviso, in lontananza si sentì una voce che stava facendo del suo meglio per fare poco rumore. Yun Che, che era immerso nei suoi pensieri, aprì subito gli occhi.


“Non esistono zone sicure, in questa Valle!”


Quella era la voce di una seconda persona e Yun Che puntò lo sguardo nella direzione da cui proveniva.


<em>Questa voce... Mu Yizhou!?</em>


<em>Non è morto!?</em>


Yun Che attivò sia il Riflesso Distruttore della Luna che il Fulmine Nascosto e sfumò immediatamente come fumo disperso dal vento, diventando invisibile.


Poco dopo, due persone comparvero dalla nebbia, camminando una affianco all'altra.


Erano ricoperti di ferite, ma a giudicare dalla loro voce e dalla loro aura non sembravano in gravi condizioni. In particolare, il ragazzo a destra, sebbene fosse ancora lontano, trasmise comunque a Yun Che un immenso senso di pericolo.


E il suo volto... era sorprendentemente quello di Mu Yizhou!


Yun Che non sapeva se Mu Yizhou fosse fortunato o soltanto troppo forte. Era sicuro che, in seguito al caos scatenato dallo Yellow Spring Ashes che era stato costretto a usare, sarebbe morto fra gli artigli di innumerevoli Bestie Misteriose impazzite. Eppure, non sembrava quasi per nulla ferito.


“Tanto non ha importanza, prima o poi moriremo comunque!” commentò ferocemente Mu Yizhou: “Rimpiango soltanto... di non aver potuto uccidere di persona Yun Che!!”


Il motivo per cui era stato esiliato lì era che aveva commesso fin troppi crimini, eppure incolpava solo e soltanto Yun Che.


“Anche tu sei quasi morto ieri, quindi anche se Yun Che avesse avuto dieci vite sarebbe stato comunque spacciato. Non l'hai ucciso di persona, ma si può comunque considerare che sia stato tu a causare la sua morte. Quindi, rallegrati un po'.” rispose l'altra persona.


Dopo aver sentito quelle parole, Mu Yizhou accennò un sorriso: “Heh, hai ragione.”


I due camminavano lentamente e con attenzione. Mentre avanzavano nella neve, non lasciavano dietro di sé nessuna traccia.


<em>Uccidermi?</em> Yun Che socchiuse gli occhi e sogghignò mentalmente.


Quando Yun Che ripensò a come il giorno prima fosse stato spinto a un passo dalla morte, nel suo cuore crebbe un grande intento omicida.


Senza dubbio, non sarebbe mai stato in grado di tener testa a Mu Yizhou in uno scontro diretto.


Tuttavia, quando si ricordò di quanto facilmente avesse decapitato quel lupo bianco al Divine Soul Realm, nei suoi occhi si accese un bagliore freddo e minaccioso. Le sue dita stavano già stringendo in silenzio il Pugnale Farfalla della Nuvola.


“Fratello Maggiore Yizhou, davvero... davvero non abbiamo altra alternativa se non morire qui?”


“Un'alternativa? Sogni ancora di poter scappare vivo da qui?” Mu Yizhou digrignò i denti.


“No... solo che non voglio rassegnarmi. Deve esserci un modo. Deve esserci un'uscita. Fratello Maggiore Yizhou, siamo già resistiti così a lungo... deve esserci un modo!”


Mentre i due si avvicinavano lentamente, Yun Che si accorse che per puro caso erano diretti verso il masso ghiacciato vicino al quale si stava nascondendo. Lui era proprio davanti a quella parete di ghiaccio, al centro dei loro campi visivi, eppure nessuno dei due lo aveva ancora percepito anche se erano estremamente attenti.


Il masso ghiacciato e la crepa nel tronco di quel grosso albero erano davvero un ottimo nascondiglio. Man mano che i due accelerarono, si avvicinarono sempre più a Yun Che. Lentamente, arrivarono a trenta metri... quindici metri... ma non si erano ancora accorti che lì c'era un'altra persona oltre a loro.


Con il Pugnale Farfalla della Nuvola ben saldo fra le dita, Yun Che rimase impassibile e il suo battito cardiaco non accelerò affatto per l'agitazione. Al contrario, divenne ancora più lento e regolare.


Aveva una sola possibilità!


Mu Yizhou si avvicinava sempre di più. In un batter d'occhio, era già a meno di dieci passi da lui. Yun Che strinse ancora di più il Pugnale e si costrinse a restare fermo... proprio quando Mu Yizhou fu a sette passi da lui, la sua Energia Misteriosa perfettamente nascosta eruppe all'istante. Yun Che tornò visibile e scattò in avanti come una saetta, poi superò improvvisamente Mu Yizhou.


Un'ombra incredibilmente veloce lo aveva oltrepassato, lasciandosi alle spalle un lieve vento freddo. Sembrava che fosse improvvisamente comparsa dal nulla, senza alcun preavviso, e si era mossa così in fretta che non aveva avuto il tempo di reagire.


Ovviamente, rimase enormemente scioccato. Il suo cuore, così come quello del suo compagno, mancò un battito e Mu Yizhou si voltò di scatto, terrorizzato: “Chi sei!?”


Yun Che si fermò agilmente a trenta metri di distanza e si voltò con gli angoli delle labbra inarcati in uno strano sorriso: “Fratello Minore Yizhou, per ringraziarti della tua calorosa accoglienza, sono venuto a congedarti di persona!”
                                


                                



