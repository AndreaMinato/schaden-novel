---
weight: 1045
title: Capitolo 1045 – Uccidere di Nuovo un Avversario al Divine Tribulation Realm
pubDate: 2025-02-03T07:52:46.907Z
tags:
    - atg
---


<strong><em>Capitolo regolare, 4 in coda, 0/7 donazione</em></strong>
<strong><em>-Alstor, che sta mangiando senza sosta da ieri a mezzogiorno</em></strong>






Yun Che non continuò a indietreggiare. Fissò con attenzione il Fiore Spirituale delle Piume Glaciali per parecchio tempo, poi cominciò inaspettatamente a camminare in avanti. Si avvicinò a quella gigantesca scimmia corazzata estremamente pericolosa, passo dopo passo, ma con gli occhi sempre puntati verso il Fiore Spirituale delle Piume Glaciali.


Mu Xuanyin capì subito le sue intenzioni, non appena vide cosa stava facendo. Dentro di sé, si infuriò: “Dannato moccioso! Sta davvero rischiando la vita per un istante di avidità? Non imparerà mai la lezione!”


“E soprattutto, perché sta correndo un tale pericolo soltanto per un banale Fiore Spirituale delle Piume Glaciali!? Nel Lago del Ghiaccio Infernale se ne può trovare facilmente una variante, molto migliore di questa!”


Yun Che si avvicinò gradualmente, avanzando a passi incredibilmente lenti. L'aura emanata dalla scimmia gigante diventava sempre più spaventosa man mano che si avvicinava.


Anche se stava correndo un grande rischio, Yun Che era comunque abbastanza sicuro di riuscire a raggiungere il suo obiettivo. Utilizzando il Riflesso Distruttore della Luna per rimanere invisibile e il Fulmine Nascosto per nascondere la sua aura, era fiducioso che per quella gigantesca scimmia sarebbe stato difficile individuarlo, a meno che avesse deciso di utilizzare la sua percezione spirituale per esaminare con attenzione i dintorni così da prevenire eventuali minacce. Questo, anche se si trovava soltanto a circa trenta metri da lei.


Inoltre, al momento era addormentata.


Nel mezzo del gelido silenzio, Yun Che continuò ad avanzare molto lentamente e arrivò in silenzio di fronte al Fiore Spirituale delle Piume Glaciali. Lungo il tragitto, non andò storto nulla e non si trovò in pericolo. Ormai, Yun Che era a soli dieci metri dalla gigantesca scimmia corazzata. Riusciva vagamente a distinguere i suoi lenti respiri regolati dal sonno.


Tuttavia, non ci fu alcun cambiamento nella sua aura. Evidentemente, non si era accorta di lui.


Yun Che rimase ancora più sorpreso quando osservò da vicino il Fiore Spirituale delle Piume Glaciali. Era grande solo metà del palmo della mano di un adulto e i suoi sette petali sembravano piume delicate. Ognuno di essi emanava un'aura ben distinta dalle altre, come se fossero forme di vita indipendenti l'una dalle altre.


Il fiore emetteva una fredda luce bianca, che gli conferiva un aspetto particolarmente meraviglioso e mozzafiato. Quando le dita di Yun Che si avvicinarono, però, non percepì l'aura fredda tipica dei fiori dell'attributo del Ghiaccio. Al contrario, provò una sensazione calda e confortevole, che avrebbe potuto far sentire chiunque a proprio agio.


“Va bene...” Yun Che sfiorò delicatamente e con grande cura il Fiore Spirituale delle Piume Glaciali. La Perla del Veleno Celeste brillò con una debole luce e immediatamente il fiore si staccò dallo stelo.


Dopo aver osservato dall'alto la scena, Mu Xuanyin inarcò leggermente le sopracciglia: “Lascia che ti insegni una lezione!”


A volte era necessario rischiare la vita per raggiungere il proprio obiettivo, ma era assolutamente stupido e inutile farlo soltanto per soddisfare la propria avidità o per altri futili motivi. Le azioni di Yun Che l'avevano fatta particolarmente arrabbiare perché, sebbene sapesse che nel Lago del Ghiaccio Infernale c'erano innumerevoli fiori ed erbe migliori, aveva comunque rischiato la vita avvicinandosi a una Bestie Misteriose al Divine Tribulation Realm soltanto per un misero Fiore Spirituale delle Piume Glaciali. Era semplicemente ridicolo!


Mu Xuanyin puntò delicatamente un dito in avanti. Subito dopo, ne scaturì un raggio di luce dalla punta sottile e affilata, simile a un ago.


Yun Che guardò con attenzione il Fiore Spirituale delle Piume Glaciali, tenendolo fra le dita. Proprio quando stava per metterlo nella Perla del Veleno Celeste, all'improvviso qualcosa cambiò intorno a lui. Tutto il suo corpo venne immediatamente invaso da un senso di fatale pericolo.


“ROAR!!!!!”


L'aria immobile intorno a lui venne agitata da folate di vento sempre più intense, come uno tsunami. La gigantesca scimmia corazzata si alzò in piedi ed emise un ruggito così assordante da far tremare la terra. Yun Che, che era a soli dieci metri di distanza, quasi vomitò sangue a causa dell'onda d'urto generata dal grido. Non appena la scimmia rilasciò all'impazzata tutta la sua Energia Misteriosa, il ghiaccio e la neve nell'area circostante vennero fratturati dall'impatto. Anche Yun Che tornò subito visibile e lo sguardo della scimmia, follemente infuriato, si posò chiaramente sul Fiore Spirituale delle Piume Glaciali fra le sue dita.


“...?!!” Yun Che impallidì dal terrore. Mise velocemente il fiore nella Perla del Veleno Celeste, poi fuggì scattando come un fulmine.


Qualsiasi creatura avrebbe avuto bisogno di un po' di tempo per svegliarsi completamente dopo un lungo sonno. Quindi, anche se la gigantesca scimmia corazzata si era svegliata non appena lui aveva colto il Fiore Spirituale delle Piume Glaciali, era sicuro di riuscire a scappare senza problemi.


Tuttavia, la reazione della scimmia era stata estremamente violenta, come se fosse stata pugnalata senza preavviso. Fino a pochi istanti prima stava dormendo tranquillamente e la sua aura era incredibilmente calma. Eppure, ora sembrava completamente impazzita sebbene si fosse appena svegliata.


<em>Dannazione...</em> Yun Che strinse i denti.


Perché gli eventi avevano preso quella piega? Che anche quella fosse una caratteristica delle Bestie Misteriose feroci che vivevano nella Valle?


Naturalmente, la scimmia gigante non stava dormendo accanto al fiore soltanto per una coincidenza. Aveva scelto di vivere proprio lì perché era estremamente attratta dalla sua aura. Anche se non si fosse svegliata così di soprassalto, di lì a poco si sarebbe comunque alzata dopo essersi accorta della scomparsa dell'aura del Fiore – ma ormai, Yun Che sarebbe stato lontano e al sicuro.


Eppure, non si era soltanto svegliata così in fretta e in preda alla rabbia, ma aveva anche visto il Fiore tra le mani di Yun Che. Quindi, la sua aura già impazzita divenne ancora più feroce e turbolenta, come un vulcano scosso da due eruzioni consecutive. La scimmia gigante balzò in alto nel cielo, gettandosi verso Yun Che e sferrando contro terra un terribile pugno carico d'ira.


BOOM!!


Come se ci fosse stato all'improvviso un enorme fulmine, l'area nel raggio di alcuni chilometri venne travolta dalla terrificante forza del pugno della scimmia corazzata. Tutti i blocchi di ghiaccio, i giganteschi alberi e le montagne di neve sembrarono esplodere e vennero distrutti all'istante, creando con una velocità sorprendere un gigantesco cratere.


Percependo alle proprie spalle quella forza soverchiante e fatale, Yun Che capì di non poter schivare l'attacco e attivò subito Tuono, attivando con tutte le sue forze Sigillo Supremo.


BOOM – –


Come se fosse stato colpito da un pesante martello, Yun Che precipitò e si schiantò a terra con un altro boato assordante che scosse l'area circostante. Intorno al punto d'impatto si formò subito un'immensa voragine, profonda decine di metri.


“Sss...” Yun Che si rialzò rapidamente in piedi sul fondo del cratere. Provava un forte dolore in tutto il corpo e i suoi arti erano intorpiditi. Non appena si rialzò, dei fiotti di sangue sgorgarono dalla sua bocca, dal suo naso e dalle sue orecchie – se non avesse utilizzato immediatamente Tuono e la Barriera del Dio Malvagio sarebbe di sicuro morto, anche se fosse sopravvissuto al colpo iniziale.


Quella era la potenza di una creatura al Divine Tribulation Realm!


Anche se in qualche modo era sopravvissuto, non per questo ora era fuori pericolo. Al contrario, non ebbe neppure il tempo di riprendere fiato. Prima ancora che potesse regolare la sua Energia Misteriosa agitata, si accorse di essere stato avvolto da una luce scarlatta e accecante, emessa dagli occhi della scimmia. Il gigantesco e pesante braccio della Bestia Misteriosa scese di nuovo dal cielo per schiacciarlo, emettendo un'aura letale e oscurando tutto ciò che Yun Che vedeva.


Yun Che scattò subito di lato il più in fretta possibile, per poi attivare di nuovo la Barriera del Dio Malvagio con tutte le sue forze.


BOOM!!


Il terreno si spezzò e sprofondò e persino alcune piccole montagne a parecchi chilometri di distanza franarono e crollarono. Come se fosse stato di nuovo colpito da un martello, Yun Che venne scagliato in alto nel cielo. Sebbene fosse stato raggiunto soltanto dall'onda d'urto dell'attacco, la Barriera del Dio Malvagio andò in pezzi dopo aver resistito per pochi istanti. Tuttavia, grazie a essa Yun Che riuscì di nuovo a scappare per un soffio a quel pericolo mortale.


La sua aura e la circolazione del suo sangue divennero terribilmente disordinate, tanto che dovette fare del suo meglio anche solo per tornare ad avere una postura composta mentre era a mezz'aria. Sputò un altro fiotto di sangue e strinse i denti così forte che sembrarono sul punto di spezzarsi...


<em>Scappare non serve a nulla! È praticamente impossibile provare a fuggire da questa Bestie Misteriose. Se uno dei suoi attacchi mi colpisse di nuovo, sarei davvero in pericolo.</em>


Yun Che aveva quasi esaurito la sua Energia Misteriosa, utilizzandola al massimo per attivare due volte di fila Sigillo Supremo con Tuono aperto.


Se voleva uscirne vivo, gli restava soltanto una possibilità...


Doveva uccidere quella gigantesca scimmia corazzata!!


Mentre Yun Che pensava a come salvarsi da quella situazione, la luce rossa come il sangue emessa dagli occhi della Bestia Misteriosa lo avvolse di nuovo. Aveva individuato la sua aura, rendendogli praticamente impossibile schivare il prossimo attacco. La scimmia gigante sollevò un braccio, pronta a devastare l'area con la sua forza misteriosa al Divine Tribulation Realm.


Lo sguardo di Yun Che divenne tetro, ma non mostrò la minima intenzione di schivare. Al contrario, caricò di sua iniziativa verso la scimmia corazzata. Proprio quando questa stava per colpire il terreno con il suo pugno gigantesco, sopra Yun Che comparve una sagoma azzurra che emise un ruggito così assordante da far tremare il terreno.


“ROAR!!!!!”


La gigantesca scimmia tremò violentemente, sotto l'effetto del Dominio dell'Anima del Dio Drago. Lo sguardo inferocito nei suoi occhi scomparve e vennero subito invasi dalla paura, poi si fermò. Senza la minima intenzione di trattenersi, Yun Che rilasciò tutta la sua Energia Misteriosa in quel preciso istante mirando direttamente alla testa della scimmia.


Nella mano destra, stringeva il Pugnale Farfalla della Nuvola.


Anche la sua mano sinistra si posò sulla lama del Pugnale, che brillò con un bagliore verdastro.


Quando aveva avvelenato Mu Hanyi nell'Impero del Vento Gelido, aveva usato solo metà del respiro del drago cornuto che gli era stato donato da Mu Xuanyin. In quel momento, aveva ricoperto il Pugnale Farfalla della Nuvola con l'altra metà.


Dopotutto, l'unico mezzo in suo possesso per uccidere un avversario al Divine Tribulation Realm era proprio il respiro del drago cornuto!


Perché il veleno avesse effetto, doveva entrare in circolazione venendo iniettato nel corpo della vittima. Ma la scimmia gigante non aveva soltanto una corazza di ghiaccio incredibilmente spessa, era protetta anche dalla sua Energia Misteriosa difensiva al Divine Tribulation Realm. Anche se Yun Che aveva il Pugnale Farfalla della Nuvola e stava usando Tuono, non era completamente certo di riuscire a superare l'armatura del suo nemico e a trafiggerlo.


Dato che aveva solo un'opportunità per attaccare, non voleva basarsi su una scommessa dall'esito incerto.


Ma la parte del corpo più fragile ed esposta di ogni creatura... erano senza dubbio gli occhi.


Mentre era di fronte alla scimmia, temporaneamente paralizzata dal terrore per effetto del potere del Dio Drago, Yun Che rilasciò al massimo la sua Energia Misteriosa e la sua velocità crebbe rapidamente fino al limite. Scattando come una stella cadente, creò una lama di luce priva di forma, lunga circa un piede, e trafisse la Bestia Misteriosa in mezzo al viso...


RIP!!


Il Pugnale Farfalla della Nuvola si conficcò facilmente nell'occhio destro della scimmia, grande quanto la testa di una persona. Ma, inaspettatamente, si lacerò con un rumore simile a quello di una dura e resistente roccia spezzata in due.


“Rooa... Woo...!!!!!!”


La scimmia gigante sollevò di scatto il petto e le braccia ed emise un rabbioso ruggito di dolore. Dalla bocca di Yun Che fuoriuscì un gemito ovattato e venne scagliato lontano dall'onda d'urto. L'istante successivo, la sua vista si annebbiò improvvisamente. Mentre ruggiva per la rabbia e il dolore all'occhio destro, completamente distrutto, la gigantesca scimmia corazzata agitò a caso le braccia, che per puro caso colpirono Yun Che.


Nnzz – – –


Yun Che svenne istantaneamente, senza provare alcun dolore. Aveva soltanto la sensazione di star precipitando in un mondo vuoto, come una foglia secca in preda alla furia di un uragano.


“Oh no!” Quando Mu Xuanyin vide l'accaduto, la sua espressione cambiò repentinamente e volò subito verso Yun Che.


BANG!


Yun Che si schiantò pesantemente a terra, fermandosi dopo creato un crepaccio lungo parecchie centinaia di metri. Sebbene fosse appena svenuto, si stava già svegliando e in ogni parte del suo corpo venne travolto da un dolore sempre più intenso.


Quando era stato colpito dai due attacchi precedenti stava usando la Barriera del Dio Malvagio con Tuono attivo, quindi si stava difendendo al meglio delle sue capacità. Del resto, era stato raggiunto soltanto dalle onde d'urto residue. Eppure, aveva comunque riportato gravi lesioni interne.


Ma stavolta, era stato colpito direttamente e non aveva neppure avuto il tempo di attivare la Barriera del Dio Malvagio.


Dato che stava provando un dolore lancinante, doveva essersi svegliato. Yun Che aprì lentamente gli occhi e mosse debolmente le dita della mano destra. Poi, sollevò un braccio con grande difficoltà e lo inarcò all'indietro, tentando di afferrare una roccia di ghiaccio spezzata. Sembrava volersi rialzare in piedi. Ma dopo aver sollevato un po' il braccio, si accorse che era completamente rosso, ricoperto di sangue fresco...


Le ossa del suo braccio sinistro erano tutte spezzate in più punti. Ormai non lo sentiva neanche.


BANG!


Anche se stava cercando di sollevarlo con tutte le sue forze, alla fine il braccio cadde pesantemente contro il suo petto prima che fosse riuscito ad aggrapparsi alla roccia. Non provava altro che un dolore terribile in tutto il corpo e riusciva a malapena a muoversi di qualche millimetro. Percepì di non essersi rotto soltanto il braccio sinistro, ma anche la maggior parte della cassa toracica e lo sterno. I suoi organi interni si erano spostati di parecchio ed era completamente ricoperto di tagli.


“Aooo... wooo!!”


“Woooaaaarrr~~~~"


Yun Che sentiva ancora in lontananza i minacciosi ruggiti di rabbia della scimmia. Anche se aveva la vista annebbiata, riuscì a distinguere vagamente una sagoma gigantesca che gridava come impazzita e si teneva l'occhio destro.


Da quando le aveva pugnalato l'occhio, uno strano strato di luce cremisi aveva cominciato a diffondersi rapidamente per la sua armatura di ghiaccio. In un batter d'occhio, ne era stata avvolta completamente e il bagliore si faceva di un cremisi sempre più intenso.


Ben presto, il corpo bianco come la neve della scimmia divenne scarlatto. Le sue grida e le sue convulsioni disperate si fecero sempre più deboli, finché non cadde a terra gemendo e tremando dal dolore.


“Heh... hehe...” restando a terra, praticamente paralizzato, Yun Che ridacchiò nonostante le sue terribili ferite. Aveva davvero ucciso di nuovo un avversario al Divine Tribulation Realm, come aveva fatto con Mu Hanyi tre mesi prima. Sebbene entrambe le volte avesse dovuto affidarsi al Dominio del Dio Drago e al veleno del drago cornuto, si trattava comunque di un miracolo che solo lui poteva compiere.


Ora sarà anche stato in condizioni terrificanti, ma soltanto lui poteva sopravvivere dopo essere stato colpito direttamente da un nemico al Divine Tribulation Realm. Chiunque altro, persino i praticanti del mistero al Divine Soul Realm, sarebbero stati ridotti instantaneamente a una poltiglia sanguinolenta. Figurarsi restare a terra in gravi condizioni, non avrebbero avuto un solo osso intatto.


Tuttavia, stavolta Yun Che era ferito così gravemente che le sue condizioni erano davvero orribili. Neppure nel corso del suo feroce duello contro Xuanyuan Wentian era stato ridotto in uno stato così pietoso.


Sebbene la scimmia gigante fosse morta, Yun Che era ancora in pericolo. Dopotutto, era pur sempre nella Valle Nebbiosa della Morte. Una Bestie Misteriose feroce poteva trovarlo da un momento all'altro. Per non parlare di nascondersi, in quel momento non riusciva neanche a rialzarsi. Persino un Lupo Selvaggio delle Nevi, la Bestia Misteriosa più debole della Valle, avrebbe potuto ucciderlo senza fatica.


Fu proprio in quel momento che un bagliore cominciò improvvisamente a brillare intorno al suo petto. Quella luce emise un rivolo di Energia Misteriosa che attivò subito una piccola Formazione Profound, dalla quale si propagarono raggi luminosi che lo avvolsero completamente. Nel giro di pochi secondi, scomparve da quel luogo.


In quel preciso istante, erano passate settantadue ore dal suo ingresso nella Valle. Quindi, la Formazione Profound che Mu Xuanyin aveva posto su di lui si era attivata. Di conseguenza, anche la sua severa punizione si era conclusa.


“Devo ammetterlo, è un tipo davvero fortunato.” mormorò Mu Xuanyin, restando in alto nel cielo, lontana dal luogo in cui si trovava Yun Che. Poi, si voltò di spalle e scomparve senza alcun suono.
                                


                                



