---
weight: 10470
title: Capitolo 1047 – Spadone del Drago?
pubDate: 2025-02-03T07:52:46.907Z
tags:
    - atg
---


<strong><em>Capitolo regolare, 6 in coda, 0/7 donazione</em></strong>


<strong><em>-Alstor</em></strong>






L'Arca Profound del Regno del Dio della Fiamma aveva su entrambi i lati delle ali simili a quelle di una fenice ed era lunga migliaia di chilometri. Eccetto l'Arca Primordiale Misteriosa che conteneva addirittura un mondo indipendente, era la più grande che Yun Che avesse mai visto.


Mentre si avvicinava, sentì un'aura estremamente calda e ustionante sferzargli il volto. Qualsiasi altro discepolo della setta della Fenice di Ghiaccio si sarebbe sentito piuttosto a disagio, ma per Yun Che non era affatto un problema.


L'Arca Profound non era soltanto gigantesca, emanava anche un'aura incredibilmente maestosa. Sembrava un palazzo imperiale sospeso nel cielo.


Il Maestro della setta dell'Uccello Vermiglio, Yan Wancang, e quello della setta della Fenice, Yan Juehai, stavano aspettando Mu Xuanyin di fronte all'Arca Profound. Quando la videro arrivare insieme a Yun Che, andarono loro incontro e li salutarono.


“Ci incontriamo di nuovo, Realm King della Canzone Glaciale.” disse Yan Wancang, con un lieve inchino: “Anche stavolta, ci affideremo completamente alla sua forza per raggiungere il nostro obiettivo, Realm King della Canzone Glaciale.”


“Non c'è bisogno di tutte queste formalità superflue.” Mu Xuanyin fece loro un cenno senza la minima cortesia. Li superò direttamente, senza aspettare una loro risposta, e salì sull'Arca Profound: “Prendetevi cura del discepolo di questa Realm King. Non voglio essere disturbata per nessun motivo, a meno che abbia a che fare con il drago cornuto; non importa quanto sia grave il problema.”


Mu Xuanyin era già scomparsa all'interno dell'Arca Profound subito dopo aver pronunciato le ultime parole. Yan Wancang e Yan Juehai non si sentirono in imbarazzo per quell'atteggiamento, né lo trovarono strano. Yan Wancang si voltò: “Abbiamo fatto preparare una stanza di ghiaccio sul lato destro dell'Arca Profound. Se il Realm King della Canzone Glaciale avesse altre istruzioni per noi, ti preghiamo di farcelo sapere senza timore.”


“Ah... Maestra!” Yun Che guardò frettolosamente di fronte a sé, soltanto per accorgersi che Mu Xuanyin era già completamente scomparsa.


“Hehe, la tua onorevole Maestra ha sempre amato il silenzio. Dato che sei il suo discepolo, la persona più vicina a lei, dovresti saperlo meglio di chiunque altro.” commentò Yan Juehai ridacchiando: “Giovane Yun, è davvero una bella sorpresa che la tua onorevole Maestra abbia deciso di portarti con sé nel nostro Regno del Dio della Fiamma.”


“No, avremmo dovuto aspettarcelo.” disse Yan Wancang, sorridendo: “Considerando il grande talento del Giovane Yun nella comprensione delle leggi degli Elementi, non avrebbe avuto alcun senso se la tua onorevole Maestra non ti avesse portato con sé. Sicuramente Poyun scoppierà di gioia quando lo saprà.”


“Hahahah, è ovvio.” Yan Juehai rise di gusto: “Secondo il Maestro della setta Huo, da quando Poyun è tornato dal Regno della Canzone Glaciale ripensa spesso al Giovane Yun.”


“Il discepolo della setta della Fenice di Ghiaccio Yun Che chiede perdono per non avervi salutato subito.” Yun Che si inchinò rispettosamente verso i due Maestri delle sette.


“Non c'è bisogno di essere così cortesi.” rispose gentilmente Yan Wancang.


I due grandi Maestri delle sette del Regno del Dio della Fiamma non avrebbero mai fatto conversazione con un discepolo della setta della Fenice di Ghiaccio... anzi, neanche con un suo Anziano. Inoltre, il tono della loro voce e il loro atteggiamento erano sorprendentemente gentili. Tuttavia, Yun Che era senza dubbio più che degno di essere trattato in quel modo da loro. Non soltanto perché era il discepolo diretto di Mu Xuanyin, ma anche perché il suo stupefacente talento nelle leggi degli Elementi aveva scioccato persino loro due.


Ma il principale motivo per cui dentro di sé provavano un così grande rispetto per lui erano, ovviamente, le parole con cui aveva consolato Huo Poyun dopo che quest'ultimo si era arreso con grande tristezza.


Mentre parlavano, l'Arca Profound cremisi si accese e cominciò subito a volare verso il Regno del Dio della Fiamma.


L'Arca Profound sfrecciò nel cielo, percorrendo migliaia e migliaia di chilometri in un batter d'occhio. Al suo interno era tutto incredibilmente tranquillo, non c'era neppure un soffio di vento, quindi era impossibile accorgersi che l'Arca stesse viaggiando a una velocità così straordinaria.


Il Regno del Dio della Fiamma era diametralmente opposto rispetto alla semplicità e sobrietà della setta della Fenice di Ghiaccio, lo si poteva notare subito dalle esuberanti decorazioni dell'Arca Profound. Yun Che venne accompagnato nella stanza preparata per lui da due discepoli del Regno del Dio della Fiamma. Era particolarmente spaziosa e con un arredamento lussuoso. Sebbene fosse soltanto una stanza degli ospiti, era ancora più sfarzosa del Palazzo della Fanciulla di Ghiaccio in cui aveva soggiornato durante il suo viaggio nell'Impero del Vento Gelido.


“Hah... l'arredamento del Regno della Canzone Glaciale a confronto è davvero spoglio.” Yun Che non poté che abbandonarsi a un sospiro.


Soltanto da questo, si poteva capire che il Regno della Canzone Glaciale non sarebbe stato degno di essere considerato alla pari di quello del Dio della Fiamma, se non fosse stato per la forza straordinaria di Mu Xuanyin.


Mu Bingyun una volta gli aveva detto che tutti i principali Reami Stellari erano collegati fra loro da delle Formazioni Misteriose di teletrasporto che chiunque poteva usare, pagando con abbastanza Pietre o Cristalli Viola. Eppure, il Regno del Dio della Fiamma aveva inviato un'Arca Profound a riceverli, facendoli viaggiare semplicemente volando. Anche se quell'Arca Profound era incredibilmente veloce, sarebbero comunque servite otto ore per raggiungere la loro destinazione.


<em>Perché non hanno utilizzato direttamente la Formazione Profound di teletrasporto? E poi, considerando la forza della Maestra, per lei sarebbe stato un milione di volte più facile e veloce viaggiare lacerando lo spazio. Che sia soltanto per rispetto della formalità e per cortesia? Già, credo che sia la spiegazione più plausibile...</em>


Dato che non aveva nient'altro da fare, Yun Che chiuse gli occhi e si riposò, iniziando subito a meditare. Poi, dopo un periodo di tempo imprecisato, all'improvviso sentì dei passi fuori dalla porta della sua stanza. Yun Che riaprì gli occhi non appena se ne accorse.


“Giovane Yun, potrei entrare e parlarti di alcune cose?” quella voce fuori dalla porta apparteneva aYan Wancang, il Maestro della setta dell'Uccello Vermiglio.


Yun Che si alzò subito in piedi e aprì la porta: “Certo, Maestro della setta Yan.”


“Hoho, ti ho disturbato?” chiese ridacchiando Yan Wancang.


“Per me è un grande onore ricevere una visita dal Maestro della setta Yan. Non potrebbe mai disturbarmi. Posso chiederle come posso aiutarla?” Chiese rispettosamente Yun Che.


“Volevo soltanto chiacchierare un po' con te. Consideralo il mio modo di prendermi cura di te, come mi ha ordinato la tua onorevole Maestra. Su, sediamoci.”


Detto questo, Yan Wancang chiuse la porta e si sedette per primo.


“... in tal caso la prego di perdonare questo ragazzino.” Yun Che non si lasciò prendere dal panico né reagì scortesemente, sedendosi immediatamente di fronte a Yan Wancang.


Se un qualsiasi abitante del Regno del Dio della Fiamma avesse assistito alla scena, gli occhi gli sarebbero schizzati fuori dalle orbite per la paura. In tutto il Reame Stellare, soltanto Yan Juehai e Huo Rulie potevano sedersi insieme a lui.


“Giovane Yun, ho sentito dire che provieni dai piani d'esistenza inferiori. Potrei chiederti in che Reame Stellare sei nato?” domandò Yan Wancang.


Quando era arrivato per la prima volta nel Regno della Canzone Glaciale, Yun Che non aveva esitato a dire la verità sul suo mondo d'origine e quel giorno aveva persino parlato con Feng Mo della Stella Polo Blu di sua iniziativa. Ma dopo essere stato ripreso severamente da Mu Xuanyin nel Lago del Ghiaccio Infernale, aveva ricominciato a essere molto più cauto. Quando Yan Wancang gli fece senza preavviso quella domanda, rispose con una scusa: “Ecco... questo ragazzino è nato su un piccolo pianeta, quindi è sicuro che lei non l'abbia mai neanche sentito nominare. Quindi, conoscerne il nome non le servirebbe a nulla.”


Yan Wancang venne leggermente sorpreso dalla risposta evasiva di Yun Che, ma non indagò ulteriormente e non sembrò insoddisfatto. Rise amichevolmente, poi disse: “Allora lasciamo perdere. Ero curioso di sapere in che Reame Stellare fosse nato un genio straordinario come te, ma sono sicuro che il tuo talento può soltanto esserti stato donato dai Cieli e che in realtà non ha alcun legame col tuo luogo d'origine.”


“Mi fa troppi complimenti, Maestro della setta Yan. Questo ragazzino non merita di ricevere così tante lodi.”


“Per gli altri sarebbe vero, ma nel tuo caso è completamente diverso.” all'improvviso, Yan Wancang sospirò con sincera emozione: “Quando nel Regno della Canzone Glaciale comparve la tua Maestra, pensai che i suoi traguardi sarebbero rimasti insuperati per l'eternità e che nessun altro avrebbe mai potuto eguagliarla. Chi avrebbe mai pensato che mi stessi sbagliando così tanto... a quanto pare, il Regno della Canzone Glaciale è stato davvero benedetto dai Cieli.”


Mentre pensava ad alta voce, Yan Wancang non si preoccupò di nascondere la sua ammirazione... e la sua invidia.


Dopotutto, a chi come lui era anziano e aveva raggiunto il limite dei suoi progressi nella Via del Profound non restava altro che trovare un degno successore dal talento straordinario; qualcuno che potesse ereditare il suo potere e la sua volontà. Sarebbe stato ancora meglio se il suo successore avesse avuto il potenziale per superarlo, in futuro. Tuttavia, questo era ancora più difficile che diventare Maestro di un grande setta.


Yun Che: “...”


“Oh, hoho. A quanto pare ho parlato un po' troppo.” Yan Wancang fece un cenno con una mano: “Giovane Yun, quando saremo nel Regno del Dio della Fiamma potrai divertirti quanto vuoi. A meno che la tua Maestra non abbia fretta di tornare nel Regno della Canzone Glaciale, chiedi pure a quel buono a nulla di mio figlio di portarti dove preferisci. In quanto al drago cornuto, sarà la tua Maestra a occuparsene. Quando sarà il momento, dovrai soltanto restare a guardare da lontano mentre lei lo abbatte. Hahahahaha.”


Yan Wancang rise, incredibilmente tranquillo. Sembrava particolarmente sicuro che stavolta sarebbero riusciti a uccidere il drago cornuto. Yun Che ci pensò in per qualche secondo, poi rispose: “Questo ragazzino ringrazia il Maestro della setta Yan per la sua grande ospitalità. Questo ragazzino vorrebbe... chiederle una cosa. Secondo lei, stavolta quanto è probabile che riusciate a uccidere il drago?”


“Ecco...” Yan Wancang stava per rispondergli, ma poi si costrinse a restare in silenzio. Scosse la testa e rispose, sorridendo: “Dovresti chiederlo alla tua Maestra. Nessun altro è in grado di rispondere a questa domanda.”


“Eh?” Yun Che rimase con lo sguardo perso nel vuoto per qualche istante: “Maestro della setta Yan, posso chiederle cosa intende dire?”


“Hehe, non importa quanto siano perfetti i nostri preparativi, in fin dei conti sarà la tua Maestra a combattere contro il drago cornuto. Quindi, naturalmente solo lei ha il diritto di parlare della probabilità di avere successo.” spiegò Yan Wancang, con un sorriso chiaramente rassegnato.


Yun Che era stupito, ma reagì immediatamente a quelle parole: “Intende dire che... la mia Maestra affronterà da sola il drago cornuto!?”


Yan Wancang venne colto di sorpresa dalla reazione di Yun Che: “Beh, è ovvio.”


“...” Yun Che rimase a bocca aperta, incredulo: “Non mi dirà che voi tre Maestri delle sette non... non parteciperete alla battaglia?”


Sul volto di Yan Wancang comparve un'espressione lievemente imbarazzata: “A quanto pare la tua Maestra non ti ha detto nulla della nostra caccia al Drago Cornuto. Cerchiamo di ucciderlo da migliaia e migliaia di anni, abbiamo già tentato parecchie volte, e finora la tua Maestra lo ha sempre affrontato da sola. Anche se noi tre vorremmo aiutarla, semplicemente non siamo abbastanza forti.”


“...” Yun Che rimase scioccato. Era ovvio che non sapesse nulla della caccia al drago cornuto, quindi per tutto il tempo aveva avuto l'impressione che fosse il Regno del Dio della Fiamma a mettere in gioco tutte le sue risorse e i suoi combattenti migliori, pensando che la sua Maestra fornisse semplicemente un aiuto esterno... chi cazzo si sarebbe mai aspettato che facessero completamente affidamento sulla sua Maestra, facendoglielo affrontare da sola!?


Yan Wancang ridacchiò con amarezza: “L'hai visto tu stesso tre mesi fa, noi tre siamo stati completamente sconfitti in un istante, sebbene stessimo unendo le forze per difenderci da un attacco che le è sfuggito in uno scatto d'ira. Non sei ancora in grado di comprendere, o anche solo immaginare la vera forza della tua Maestra. Hah... figurarsi te, neppure io, il Maestro della setta Yan e il Maestro della setta Huo riusciamo davvero a comprendere le sue reali capacità e la sua vera forza. Del resto, è al Divine Master Realm... il Realmpiù vicino agli antichi Veri Dei.”


“Dato che la forza del drago cornuto è pari a quella di un essere umano al Divine Master Realm, anche se la tua Maestra riesce a tenergli testa per noi tre sarebbe assolutamente impossibile. Intervenire avventatamente non sarebbe diverso da firmare la nostra condanna a morte. E poi, noi coltiviamo delle arte misteriosa del fuoco, che non sono neppure in grado di ferirlo.” Yan Wancang scosse la testa: “Il nostro compito è solo di determinare quando il drago inizia la muta e individuare subito la sua posizione non appena esce dalla Prigione Infernale Cimitero di Dei.”


<em>Che diavolo... non mi sorprende che siate disposti a cedere metà del corpo del drago alla Maestra, sebbene viva nel vostro Regno del Dio della Fiamma. Quindi, voi dovete affidarvi completamente a lei per combatterlo e non fate altro che fornire la preda... oltre a raccogliere informazioni per la caccia.</em>


Tre mesi fa, Yun Che aveva trovato che i tre grandi Maestri delle sette fossero stati incredibilmente cortesi a viaggiare fino al Regno della Canzone Glaciale per chiedere di persona a Mu Xuanyin di partecipare alla caccia... ma ora, era chiaro che fosse più che naturale!


“Tuttavia, sono sicuro che stavolta la tua Maestra abbia buone possibilità di riuscire a uccidere il drago. Durante il combattimento di mille anni fa, probabilmente ci sarebbe riuscita se non fosse stato per quell'incidente imprevisto. Anche se la preda le è sfuggita quando era a un passo dal successo, la tua Maestra è riuscita a ferire gravemente il Spadone del Drago del drago cornuto. Il Spadone del Drago è uno dei pochi punti deboli dei draghi, non può essere guarito del tutto in soli mille anni.”


“Spadone del Drago!?” esclamò Yun Che di soprassalto.


“Oh?” sul volto di Yan Wancang comparve un'espressione confusa.


Yun Che spiegò prontamente: “Anni fa avevo una spada che si chiamava Spadone del Drago. È solo una coincidenza, eppure mi son lasciando prendere dall'emozione, mettendomi in imbarazzo di fronte a lei, Maestro della setta Yan.”


<em>Spadone del Drago..</em>. quel nome gli evocava una grande nostalgia.


Chu Yuechan era rimasta incinta poco dopo che lui aveva ottenuto quella spada... era un'arma che lo aveva accompagnato per anni e che si era immersa in fiumi di sangue, durante il suo cammino lungo la via del Profound. Quello spadone era stato il suo compagno durante il suo più importante periodo di crescita... quando aveva dominato il torneo Ventoblu, sterminato la Setta Burning Heaven e aveva lasciato senza parole gli Imperatori delle Sette Nazioni... ma nonostante il suo glorioso contributo, non aveva fatto una bella fine...


Era stato mangiato da Hong'er!!


“Capisco.” Yan Wancang annuì con un lieve sorriso.


“Maestro della setta Yan, anche se questo ragazzino non ha mai visto l'antico drago cornuto, sa che i draghi possiedono il corpo più resistente fra tutti gli esseri viventi. Di conseguenza, anche la loro velocità di guarigione dovrebbe essere molto alta. Considerando la forza di questo drago cornuto, sommata al fatto che vive nella Prigione Infernale Cimitero di Dei, l'ambiente perfetto per lui, com'è possibile che mille anni non siano sufficienti perché sia guarito da quella ferita?” chiese dubbioso Yun Che.


Yun Che sapeva molto bene quanto rapidamente potessero guarire i draghi... anche lui possedeva il Sangue del Dio Drago e aveva una capacità di recuperò così straordinaria che persino lui la trovava spaventosa.


“Hoho, hai ragione. In quanto a forza e resistenza fisica, nessun essere vivente è paragonabile ai draghi. Se qualsiasi altra perte del loro corpo venisse ferita, guarirebbe in breve tempo; il Spadone del Drago è l'unica eccezione.” spiegò con calma Yan Wancang: “Il Spadone del Drago è il punto in cui si trova la Fonte Vitale del drago cornuto, quindi è il suo unico vero punto debole. Una volta ferito, anche l'energia vitale del drago viene gravemente danneggiata e per guarire da un trauma del genere ha bisogno di moltissimo tempo. Inoltre, infliggendo danni abbastanza pesanti al Spadone del Drago è possibile anche uccidere all'istante il drago cornuto.”


“Quindi, si può dire che il Spadone del Drago sia la debolezza fatale del drago.”


“Oh... capisco.” Yun Che annuì, convinto: “Dato che è il punto in cui si trova la Fonte Vitale, dev'essere molto difficile ferirlo gravemente, giusto?”


“Esatto, proprio così. L'antico drago cornuto protegge il Spadone del Drago con buona parte della sua forza misteriosa. Riuscire a disperderla e colpire il Spadone del Drago quindi è ancora più difficile che infliggere una grave ferita in qualsiasi altro punto del suo corpo. Durante i vari combattimenti fra il drago e la tua Maestra, lei non ha mai mirato direttamente al Spadone del Drago. Del resto, sarebbe soltanto uno spreco di tempo ed energia. L'ultima volta è riuscita a ferirlo gravemente solo perché il drago aveva consumato gran parte della sua Energia Misteriosa dopo una lunga, feroce ed estenuante battaglia, al termine della quale lei era in vantaggio sotto ogni aspetto.”


“Stavolta, il drago cornuto non si sarà ancora ripreso del tutto dalla ferita al Spadone del Drago, mentre la forza misteriosa della tua Maestra è di nuovo cresciuta chiaramente...” Yan Wancang fece una piccola pausa, poi il suo tono di voce cambiò e concluse con certezza: “Riusciremo di sicuro a ucciderlo!”
                                


                                



