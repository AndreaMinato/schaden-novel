---
weight: 10530
title: Capitolo 1053 – Qualcuno Sta per Morire
pubDate: 2025-02-03T07:52:46.907Z
tags:
    - atg
---


<em><strong>Capitolo Sponsorizzato! Grazie Mille Pierpaolo! </strong></em>


<em><strong>10 capitoli in coda (Tutti e 10 di Giuseppe), 0/7 donazione</strong></em>


<em><strong>-Alstor, che oggi va a vedere Spiderman</strong></em>






<em><strong>Sconti Natalizi!! Fino al 7 Gennaio, i capitoli sponsorizzati di AtG saranno a 7€ l'uno!</strong></em>






Mentre uscivano l’uno accanto all’altro, Huo Poyun riuscì con fatica a calmarsi e a superare il suo profondo stupore. Osservò seriamente Yun Che, poi sospirò commosso: “Fratello Yun, non so davvero come ringraziarti per tutto quello che hai fatto… al mondo esistono davvero i miracoli, huh?”


Anche se era curioso di sapere che trattamento avesse utilizzato Yun Che per salvare Huo Ye, considerando lo sconvolgente risultato che aveva ottenuto, non gli chiese nulla a riguardo.


Yun Che scosse la testa: “Il mio debito nei confronti della mia Maestra è immenso, eppure non ho mai avuto alcuna occasione per iniziare a ripagarlo. Considera quello che ho fatto oggi come il mio primo passo per ringraziare la mia Maestra.”


“Questa è la prima volta che vedo il mio Maestro così entusiasta. Temo che nessuno mi crederebbe, se anche lo raccontassi.” Ridacchiò Huo Poyun: “Il Maestro è sempre stato il tipo di persona che si assicura di restituire sia i torti che i favori. Ma oggi gli hai fatto un dono così enorme che, quando si sarà calmato, di sicuro si farà venire il mal di testa per giorni pur di trovare un modo per ringraziarti, Fratello Yun, hahahaha.”


Anche Yun Che rise insieme a lui: “Beh, se davvero mi offrirà una ricompensa non la potrò rifiutare.”


“Sono sicuro che da oggi in poi il Maestro sarà completamente diverso da come l’ho sempre visto.” Lo sguardo di Huo Poyun brillava dalla gioia: “Anche se sono al suo fianco da più di dieci anni, lui ha… ha trascorso un intero millennio soffrendo troppo e disperandosi. Nel profondo del suo cuore, sapeva che il Fratello Maggiore Huo Ye avrebbe dovuto vivere sopportando un continuo, incessante e terribile dolore, ma non riusciva ad accettare la sua morte quindi ha continuato a prolungare forzatamente la sua vita. Forse, chiunque impazzirebbe dopo una tale tortura per il cuore e per l’anima.”


Yun Che: “…”


“Durante questi mille anni, il Maestro ha visitato di persona tutti i più grandi Reami Stellari, alla ricerca di medicinali che potessero prolungare ancora la vita del Fratello Maggiore Huo Ye. Non esitava neanche a pagare prezzi altissimi per ottenerli, tanto che… ha persino infranto ogni codice morale acquistando di nascosto più di cento Sfere degli Spiriti del Legno, nel Regno Darkya…”


“Sfere degli Spiriti del Legno!?” Yun Che si fermò di colpo.


Huo Poyun ovviamente non conosceva il reale motivo di quella reazione, perciò gli disse con un sorriso amareggiato: “Il Maestro è una persona sincera e onesta. Se non fosse stato per le condizioni del Fratello Maggiore Huo Ye, non avrebbe mai commesso un crimine del genere. Dopotutto, il Maestro disprezza profondamente le pratiche disonorevoli come la caccia agli Spiriti del Legno.”


“…” Yun Che annuì: “L’amore del Maestro della setta Huo per suo figlio è davvero molto commovente.”


“A proposito, che genere di luogo è il Regno Darkya che hai nominato?” chiese Yun Che, in tono piuttosto disinvolto.


“Si tratta di un Reame Stellare Inferiore.” Rispose francamente Huo Poyun: “Secondo il Maestro, lì ci sono innumerevoli mercati neri e gilde di mercanti clandestine. Lui ha acquistato proprio lì le Sfere degli Spiriti del Legno. Quei mercati neri sono nascosti incredibilmente bene e non consentono mai l’accesso a persone di cui non si fidano. Per fortuna, il Maestro aveva l’impronta di Trasmissione Sonora del capo di uno di quei mercati neri, così ha potuto acquistare le Sfere degli Spiriti del Legno.”


“Per poter viaggiare rapidamente fra il nostro Reame Stellare e il Regno Darkya, il Maestro fece costruire una Formazione Profound di teletrasporto che li collegasse, pagando un prezzo gigantesco. Ha davvero affrontato la questione con attenzione e prudenza.” Huo Poyun si abbandonò a un debole sospiro, poi disse a bassa voce: “Fratello Yun, ti prego di non raccontarlo mai a nessuno… altrimenti sarebbe un duro colpo per la reputazione del Maestro.”


“Certo, capisco.” Annuì Yun Che, imprimendosi nella mente il nome del “Regno Darkya”.


Mentre i due stavano chiacchierando, due scie di luce infuocata comparvero improvvisamente nel cielo. Poi, si avvicinarono a loro in un batter d’occhio. Quando le persone al loro interno videro Yun Che e Huo Poyun, si fermarono immediatamente e gridarono da lontano: “Poyun!”


Vedendo quei due uomini di mezza età, Huo Poyun avanzò prontamente di qualche passo e li salutò rispettosamente: “Ottavo Anziano, Diciassettesimo Anziano.”


<em>Anziani?</em> Yun Che dentro di sé rimase leggermente scioccato.


Sembravano appartenere alla setta del Corvo Dorato, a giudicare dai loro abiti… inoltre, erano inaspettatamente due Anziani della setta.


Erano l’Ottavo Anziano, Huo Rujin, e il Diciassettesimo Anziano, Huo Rankong.


“Anziani, non eravate a sorvegliare la Prigione Infernale? Per caso c’è stato qualche imprevisto?” chiese con cautela Huo Poyun.


“Hah…!” l’Ottavo Anziano Huo Rujin si abbandonò a un profondo sospiro: “Abbiamo appena saputo che qualche ora fa le condizioni del Giovane Maestro sono peggiorate improvvisamente, quindi siamo accorsi il più in fretta possibile. Mi chiedo cos-- … hmm?” all’improvviso, notò la veste di Yun Che e si accigliò di scatto, per poi chiedergli con serietà: “Provieni dal Regno della Canzone Glaciale?”


La sua voce era cupa e sprezzante, sembrava anche piuttosto arrabbiato. L’Ottavo Anziano Huo Rujin non fu il solo ad avere quella reazione, infatti anche l’espressione del Diciassettesimo Anziano Huo Rankon si incupì improvvisamente. Allarmato dalla situazione, Huo Poyun intervenne subito: “Anziani, questo è Yun Che della setta della Fenice di Ghiaccio, il discepolo diretto del Realm King della Canzone Glaciale.”


“Umpf! Allora è davvero lui!” Huo Rujin corrugò ancora di più la fronte, guardandolo minacciosamente.


“Mu Xuanyin avrebbe potuto portare qui soltanto lui, nonostante la sua forza misteriosa ancora così debole.” Sbuffò Huo Rankong.


L’atmosfera si era fatta tesa. Huo Poyun sapeva chiaramente perché i due Anziani erano così ostili nei confronti di Yun Che. Perciò, disse frettolosamente: “Anziani, non dovete preoccuparvi. Il Fratello Maggiore Huo Ye ora sta meglio e il Maestro si sta personalmente prendendo cura di lui. Se non avete altri ordini, Poyun vorrebbe scusarsi e salutarvi.”


“Aspetta un attimo!” Huo Rujin lo fece fermare: “Poyun, perché sei insieme a questo ragazzo? E pegggio, sembra anche tu lo stia proteggendo. Umpf! Lascialo da solo da qualche parte e basta. Come può meritare di essere accompagnato da te?”


Huo Poyun si sentì piuttosto in imbarazzo e strattonò subito Yun Che per una manica, come per dirgli di non arrabbiarsi. Poi, rispose con una certa urgenza: “Me l’ha ordinato il Maestro. Inoltre, il Fratello Yun e io siamo…”


“Basta!” Huo Rankong divenne ancora più scuro in volto: “Il Maestro della setta non ti darebbe mai ordine simile! Poyun, sei giovane e ingenuo quindi è naturale che tu vada d’accordo con tutti. Ma questo ragazzo… sai perché il Giovane Maestro si trova nelle sue attuali condizioni? Sai quanti discepoli della nostra setta del Corvo Dorato sono stati uccisi dalla sua Maestra, mille anni fa!?”


“Il Fratello Maggiore Huo Ye adesso…” Huo Poyun si fermò rapidamente a metà frase. Aveva appena promesso di mantenere segreto il fatto che Yun Che avesse curato Huo Ye, quindi scelse un’altra giustificazione: “Ciò che è accaduto in passato non ha niente a che fare con il Fratello Yun.”


“Come può non avere niente a che fare con lui!? È il discepolo diretto di Mu Xuanyin e in futuro erediterà la sua carica! Chiunque abbia un legame con quella donna sarà per sempre un nemico giurato della nostra setta!” disse in tono grave Huo Rujin. I suoi occhi ardenti di rabbia fissarono freddamente Yun Che: “Umpf! Posso capire che Mu Xuanyin sia venuta qui, ma ha davvero avuto il fegato di portare anche il suo discepolo diretto? È davvero così sicura che non avremmo mai il coraggio di menomare il suo successore, che ha trovato dopo innumerevoli sforzi… o forse non le è mai importato niente di lui, fin dall’inizio?”


“Ottavo Anziano!!” Huo Poyun era in preda al panico e si mise subito di fronte a Yun Che.


Yun Che, al contrario, era ancora incredibilmente calmo. Non era sorpreso del fatto che la setta del Corvo Dorato odiasse così tanto quello della Fenice di Ghiaccio e li capiva alla perfezione – ma adesso gli sembrava che stessero esagerando un po’ troppo. Dopotutto, in quel momento era loro ospite. Nonostante questo, lo sguardo sprezzante e gli insulti di Huo Rujin lo fecero subito infuriare e rispose con un tono glaciale e le sopracciglia corrugate: “Voi due non vi state dimenticando di un dettaglio? Non siamo stati io e la mia Maestra a voler venire qui, anzi, siete stati voi del Regno del Dio della Fiamma a invitarci.”


“Per di più, due grandi Maestri delle sette in persona sono venuti nel Regno della Canzone Glaciale a bordo di quella gigantesca Arca Profound, per accoglierci e accompagnarci!”


“Fr-Fratello Yun!” Huo Poyun quando sentì quelle parole si spaventò ancora di più.


“Oh?” quando sentirono la risposta di Yun Che, i due Anziani lo guardarono con occhi leggermente diversi. Huo Rujin lo guardò di traverso e gli disse, con un sorriso inquietante: “Ottimo, davvero ottimo. Sei il degno discepolo di Mu Xuanyin, stai imparando bene. Hai davvero avuto il coraggio di rispondere, huh. Beh, è vero che la setta dell’Uccello Vermiglio e quello della Fenice vi hanno invitato, ma lo stesso non vale per il nostro setta del Corvo Dorato! Dato che dobbiamo occuparci di una questione importante come la caccia al drago cornuto, abbiamo pensato che usare la tua Maestra Mu Xuanyin non fosse una cattiva idea. Questo è l’unico motivo per cui non ci siamo opposti quando è stato deciso di invitarla! Altrimenti, finché il nostro setta del Corvo Dorato esisterà non permetteremo neppure a Mu Xuanyin di mettere piede nel nostro Regno del Dio della Fiamma, figurarsi un piccolo bastardo del Regno della Canzone Glaciale come te.”


“Usarla?” Yun Che non diede segno di volersi dare per vinto e, al contrario, rispose con un freddo sorriso: “Neanche i vostri tre Maestri delle sette, gli individui più potenti del Regno del Dio della Fiamma, osano parlare con leggerezza alla mia Maestra, quindi voi due chi credete di essere? Se foste di fronte alla mia Maestra, probabilmente non si abbasserebbe neppure a degnarvi di un’occhiata… eppure avete la sfacciataggine di dire che volete usarla?”


“Fratello Yun!!” Huo Poyun era così terrorizzato che il suo cuore quasi mancò un battito. Distese una mano, veloce come un fulmine, e trascinò indietro Yun Che, poi intervenne in tono ansioso: “Anziani, non vi tratterrò ulteriormente dall’andare a controllare le condizioni del Fratello Maggiore Huo Ye. Poyun vi porge i suoi saluti.”


Prima che Huo Poyun potesse andarsene di fretta da lì insieme a Yun Che, una voce assordante risuonò intorno a loro. Era Huo Rakong, che disse lentamente: “Se questo ragazzo della setta della Fenice di Ghiaccio fosse stato educato e ubbidiente, avrei potuto ignorare il fatto che sia qui. Tuttavia, ha osato essere arrogante e prepotente nel nostro Regno del Dio della Fiamma. Poyun, secondo la legge del Regno del Dio della Fiamma, qual è la punizione per aver mancato di rispetto a un Anziano?”


Proprio quando Huo Poyun stava per rispondere, sentì Yun Che scoppiare a ridere come un pazzo e dire con disprezzo: “Fratello Poyun, anche se il Maestro della setta Huo odia la mia Maestra, non se l’è mai presa con me soltanto perché sono il suo discepolo. Ma questi due stanno fingendo di essere infuriati per una mia mancanza di rispetto, quando è ovvio che stanno soltanto abusando della loro autorità per umiliarmi e insultarmi, anche se sono solo un ragazzo e questa è la prima volta che li incontro. Che vergogna! La spazzatura come loro, che fanno i prepotenti con un ragazzo come me per vantarsi e sentirsi gratificati, in confronto alla mia Maestra non vale un cazzo.”


“Sono sorpreso che dei rifiuti del genere siano diventati Anziani della setta del Corvo Dorato. Sono davvero una grande disgrazia per il vostro setta!”


Quando Yun Che si arrabbiava davvero, per nessun motivo al mondo si sarebbe trattenuto dall’insultare chi l’aveva offeso.


“Bastardo impudente!”


Chi si sarebbe mai aspettato che un ragazzo li avrebbe insultati a gran voce, con un dito puntato contro di loro? In quanto Anziani della setta del Corvo Dorato, Huo Rujin e Huo Rankong non erano mai stati trattati in quel modo. Del resto, non si aspettavano che un ragazzo potesse avere un tale coraggio di fronte a loro. Immediatamente, vennero accecati dall’ira. Sul palmo di Huo Rujin si accese una fiammata e disse con rabbia: “Moccioso, devo ammettere che hai un gran bel fegato! Heh… vuoi forse dire che abbiamo paura di Mu Xuanyin? Non farmi ridere! È solo che non ho mai avuto l’opportunità di affrontarla. Altrimenti, senza alcun dubbio grazie alle Fiamme del Corvo Dorato l’avrei fatta soffrire così tanto da farle gridare i nomi dei suoi genitori e implorare aiuto!”


“Anziani… ah!?” Huo Poyun aveva deciso di fare tutto il possibile per impedire che la situazione peggiorasse ulteriormente ed era pronto anche a contattare Huo Rulie con una trasmissione sonora per chiedergli di intervenire. Ma proprio quando stava per dire qualcosa, all’improvviso rimase a bocca aperta. Le sue pupille si contrassero di colpo e rimase con lo sguardo perso nel vuoto, immobile, come se qualcosa l’avesse spaventato così tanto da paralizzarlo.


Huo Rujin e Huo Rankon notarono subito il cambiamento improvviso nell’espressione di Huo Poyun. Inarcarono contemporaneamente le sopracciglia, poi si voltarono di scatto senza pensarci… un solo istante dopo, videro di fronte a loro due occhi che sembravano provenire dal profondo abisso di un inferno di ghiaccio.


Vestita con una veste bianca come la neve, Mu Xuanyin sembrava una dea del Ghiaccio discesa dai Cieli. Era ferma, in piedi sul suolo arido, in tutta la sua sconvolgente bellezza, ma stava emanando appieno la sua aura così gelida da poter ghiacciare il mondo intero… a meno di dieci passi di distanza da Huo Rujin e Huo Rankong.


I suoi occhi erano meravigliosi e il suo sguardo calmo, ma estremamente freddo. Il bagliore delle sue iridi trafisse a fondo l’anima stessa dei due Anziani, come una lancia proveniente da un abisso ghiacciato.


Huo Rujin e Huo Rankong si irrigidirono all’improvviso. Si sentivano come se dal sole ardente fossero improvvisamente precipitati in fondo all’inferno e incominciarono a tremare dal freddo, spaventati a morte. Poco alla volta, non riuscirono più a percepire i loro corpi e le loro anime, cominciando a provare soltanto un terrore senza precedenti che invase ogni angolo della loro mente.


“Ah… ah…” Huo Rujin spalancò la bocca, lasciandosi sfuggire più e più volte dei gemiti incontrollati. Le sue pupille si espansero fino a raggiungere almeno il doppio delle loro solite dimensioni, sembrava quasi che stessero per scoppiare. Il suo volto non aveva l’aspetto potente e orgoglioso di prima, e ogni suo muscolo e vena stava tremando violentemente dalla paura.


Yun Che sbatté più volte le palpebre e il suo cuore cominciò a battere all’impazzata… <em>Oh no! Qui qualcuno sta per morire!</em>


“Ripetete quello che avete appena detto.” Disse lentamente Mu Xuanyin. Alle orecchie dei due anziani, la sua voce indifferente e priva di emozioni fu come il giudizio di un dio della morte.
                                


                                



