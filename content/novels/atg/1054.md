---
weight: 1054
title: Capitolo 1054 – Appare il Drago Cornuto
pubDate: 2025-02-03T07:52:46.908Z
tags:
    - atg
---


<em><strong>BUONE FESTE!</strong></em>


<strong>Inizia il PERIODO SCONTI NATALIZIO fino al 7 di gennaio, i capitoli sponsorizzati saranno a 7 euro l'uno!</strong>


<em>CAPITOLO SPONSORIZZATO, ringraziamo Giuseppe!
Capitoli in coda 9 (9 Giuseppe), 0/7
-Schadenfreude</em>


Huo Rujin e Huo Rankong rimasero immobili sul posto. Huo Rujin aveva ancora la bocca spalancata. Cercò di dire qualcosa, ma non riuscì a pronunciare una sola parola.


Al momento le loro fronti erano ricoperte di gocce di sudore... erano raggelati.


In effetti, Yun Che non si era sbagliato minimamente. Huo Rujin e Huo Rankong provavano una grande ostilità nei confronti della setta della Divina Fenice di Ghiaccio, ma osavano sfogare la loro rabbia solo quando Mu Xuanyin non c'era. Anche se avessero avuto un coraggio dieci volte maggiore, non avrebbero osato dire parole del genere in sua presenza. In effetti probabilmente non avrebbero detto nulla.


Dopotutto in passato, a causa della situazione di Mu Bingyun, Mu Xuanyin aveva bagnato di sangue la setta del Corvo Dorato e aveva distrutto i regni vassalli del Regno del Dio della Fiamma... Per quanto riguardava Huo Rulie, dato che aveva finto di non sapere assolutamente nulla della situazione di Mu Bingyun, non aveva potuto fare altro che trattenere la rabbia per mille anni. L'intero setta poteva solo seguire il suo capo.


Quell'anno, tra le persone che Mu Xuanyin aveva ucciso, naturalmente c'erano i discepoli o i parenti di Huo Rukin e Huo Rankong. Tuttavia, data la forza di Mu Xuanyin, potevano solo accettarlo... Si erano trattenuti per mille anni e oggi si erano ritrovati di fronte al discepolo diretto di Mu Xuanyin. Naturalmente avevano colto l'occasione per sfogarsi.


Dopotutto chi non aveva detto parole dure... ma indipendentemente da questo, non avrebbero avuto assolutamente il coraggio di attaccare Yun Che. Alla fine erano entrambi anziani della setta del Corvo Dorato. Non erano così stupidi e imprudenti, specialmente dato che la questione avrebbe influenzato il futuro del Regno del Dio della Fiamma.


Quindi Yun Che aveva osato rimproverarli implacabilmente.


Ma... dopo l'improvvisa comparsa di Mu Xuanyin, l'atmosfera era cambiata completamente.


Nell'istante in cui Huo Rujin e Huo Rankong, che prima si erano comportati con arroganza e indignazione, videro Mu Xuanyin, si ritirarono all'istante terrorizzati, il loro coraggio era scomparso completamente.


Naturalmente non erano dei vermi codardi visto che erano diventati Anziani della setta del Corvo Dorato, ma... era apparsa proprio Mu Xuanyin di fronte a loro.


Vista la loro coltivazione, sapevano ancora più chiaramente quanto era terrificante. Sapevano anche quanto era spietata... era la figura più terrificante che avessero mai incontrato in tutta la loro vita e anche una persona che non potevano irritare assolutamente.


Le labbra di Yun Che tremarono mentre resisteva all'impulso di dire ciò che voleva. Poté solo pensare silenziosamente... <em>Questo è ciò che vi meritate per essere stati arroganti. Ora nemmeno gli dei possono salvarvi.</em>


Solo... mentre erano nel Regno del Dio della Fiamma, dato che stava per iniziare la caccia all'antico drago cornuto, se la sua maestra li avesse feriti gravemente o li avesse perfino uccisi, la situazione sarebbe peggiorata velocemente... causando gravi conseguenze per entrambi i regni.


"Realm King... della Canzone Glaciale..." Huo Poyun radunò il coraggio e si fece avanti, sembrava che stesse per implorarela di risparmiare loro la vita.


Tuttavia un vento gelido iniziò a serpeggiare per la terra ardente.


Bang!!


Brillò della luce blu mentre si formavano e si rompevano dei cristalli. Sul suolo bruciante, il calore che era rimasto per innumerevoli anni si disperse in un istante e un gelo sconfinato iniziò a diffondersi. I due Anziani della setta del Corvo Dorato furono scagliati via come pagliuzze, gridavano per lo shock e il terrore. Volarono per molto tempo per poi impattare pesantemente a terra. Nessuno dei due si rialzò e rimasero sul posto rannicchiati in posizione fetale. I loro corpi tremarono lievemente, come se stessero setacciando della sabbia.


Nonostante stessero circolando la loro Energia Misteriosa, non riuscirono a disperdere l'energia che era entrata nei loro corpi. Per la prima volta nella loro vita, si resero conto di quanto fosse terrificante il freddo. Sembrava che ogni cellula del loro corpo fosse stata punta da un ago gelido. Questo dolore superava perfino quello della tortura più crudele a cui potevano pensare. Sembravano due larve morenti. Stavano tremando incontrollabilmente e si erano raggomitolati. Non potevano sopravvivere, ma non potevano nemmeno morire.


"Per favore... Realm King della Canzone Glaciale, per favore abbia un po' di pietà!" Gridò spaventato Huo Poyun. Huo Rujin e Huo Rankong erano il diciasettesimo e il diciottesimo Anziano, non erano persone comuni! Nell'intero Regno degli Dei erano figure dalla posizione elevata... ma di fronte a Mu Xuanyin non erano altro che insetti che non potevano resistere ad un solo attacco.


Mu Xuanyin ignorò completamente Huo Poyun e i lineamenti della sua figura si sfocarono. Riapparì all'improvviso accanto a Huo Rujin e a Huo Rankong mentre aggiungeva con una voce ancora più terrificante di un incubo: "Cosa avete appena detto? Ripetetelo."


Huo Rujin alzò lentamente il suo braccio tremante che aveva perso ogni sensibilità a causa del freddo e disse con un tono addolorato: "Abbia... pietà..."


Il fuoco e il ghiaccio si erano scontrati e la forza risultante aveva raddoppiato la pressione su di lui. Perfino il suo sangue del Corvo Dorato e la sua coltivazione di una arte misteriosa di fuoco estremamente puro non aveva impedito al freddo di permeare il suo organismo. Era chiaro che non fosse un semplice dolore, se questa situazione fosse continuava, probabilmente avrebbe causato un danno irreparabile alle sue Vene Misteriose.


Per qualsiasi praticante del mistero sarebbe stata la sua paura più grande.


"Ahahahah, ahahahah... mmh??"


Risuonò una risata da lontano, poi, come se la persona avesse percepito un'anomalia, si interruppe all'improvviso. In seguito, un'energia tempestosa iniziò ad avvicinarsi. Nel momento in cui tutti si voltarono, la fonte di questa energia apparì di fronte a loro.


"Maestro!" Gridò contento Huo Poyun.


Sembrava che Huo Rulie avesse riso troppo dalla sua espressione e il suo sorriso era rigido. Poi scorse con lo sguardo le due figure a terra e solo dopo molto tempo si rese conto che queste due persone rannicchiate a terra erano Huo Rujin e Huo Rankong. In quel momento l'espressione di Huo Rulie cambiò mentre si precipitava in avanti e usò le sue fiamme per avvolgerli e disperdere l'energia fredda in loro. Aggrottò le sopracciglia e chiese a Huo Poyun: "Cos'è successo qui?"


Huo Poyun si avvicinò e rispose frettolosamente: "N-niente di che. Solo che i due Anziani sono stati un po' troppo prevenuti con le loro parole prima e quindi sono stati puniti dal Realm King della Canzone Glaciale. La questione è già finita."


Huo Rulie era vissuto da più di diecimila anni, capì immediatamente cos'era accaduto. Conosceva a menadito le personalità di Huo Rujin e Huo Rankong; anche se fossero stati cento volte più coraggiosi, non avrebbero osato essere un po' troppo "prevenuti" di fronte a Mu Xuanyin. Dovevano aver incontrato Yun Che ed essersi sfogati un po', poi Mu Xuanyin era comparsa.


Questi due... erano stati troppo sfortunati.


Grazie alla potente energia di Huo Rulie, il freddo che avvolgeva Huo Rujin e Huo Rankong si disperse. I due si alzarono tremanti, ma prima che potessero dire qualcosa, Huo Rulie aveva già dato un calcio allo stomaco di Huo Rujin, scagliandolo via per decine di metr e facendogli picchiare la testa a terra. Dato che il suo corpo era ancora stordito per il freddo, non riuscì a rialzarsi per molto tempo.


"Spazzatura! Il Realm King della Canzone Glaciale è il nostro rispettabile ospite ed è stato estremamente difficile invitarlo. Avete osato essere irrispettosi, vi siete stancati di vivere?!"


Huo Poyun: "..."


Yun Che: "..."


Mu Xuanyin: "??"


Huo Rujin, che era stato colpito, e Huo Rankong ne furono sconvolti... nell'intero setta, la persona che odiava di più Mu Xuanyin era indubbiamente Huo Rulie, che a volte l'avrebbe insultata trecento volte in un solo giorno... Erano davvero parole che potevano provenire dalla sua bocca?


"Maestro... maestro della setta." Pensando che ci fosse qualcosa di strano, Huo Rankong disse con apprensione: "Noi... non abbiamo osato assolutamente mancare di rispetto al Realm King della Canzone Glaciale. Abbiamo solo... avuto un piccolo diverbio con il moccioso di cognome Yun..."


Bang!!


Huo Rankong non finì di parlare che Huo Rulie gli diede un calcio al posteriore, facendolo volare via come una palla di gomma. Huo Rankong atterrò di faccia in modo simile a Huo Rujin, come un misero cane. Il maestro della setta del Corvo Dorato rimproverò con voce tonante: "Quale moccioso? Chi stai chiamando moccioso? Il giovane Yun è il discepolo diretto del Realm King della Canzone Glaciale ed è anche lui uno stimato ospite del mio Regno del Dio della Fiamma. Che modo del cavolo è di chiamarlo?! Nessuno dei vostri genitori vi ha insegnato come trattare gli ospiti?!"


Huo Poyun: "..."


Yun Che: "..."


Mu Xuanyin: "???"


"Maestro della setta, noi... noi..." Huo Rujin si rialzò con grande difficoltà, ma proprio quando riaprì la bocca, fu scagliato di nuovo via con un calcio.


"Stai parlando ancora? T-t-tu, da dove hai preso questo coraggio?!"


Bang!!


"Non vi ho mandato a sorvegliare la Prigione Infernale?! Chi vi ha detto di tornare senza il mio permesso?!"


Bang!!


"Che guardate, perché non vi sbrigate e non sloggiate via?!"


"Bang!!"


"Avete macchiato la nostra reputazione per come avete osato trattare i nostri rispettabili ospiti!!"


Bang!!


"Anche se sapete che sta per avvenire un evento importate, avete comunque osato causarmi guai. Se qualcosa fosse andato davvero storto, non credete che non vi possa uccidere entrambi!"


Bang!!


"Il mio ottimo umore di oggi è stato rovinato completamente da voi due!"


Bang!!


"Chi vi ha detto di rialzarvi! Rotolate via! Presto! SMAMMATE!"


Bang!!


Bang!!


Bang...


Huo Rulie parlò con un tono straordinariamente fragoroso. Ognuno dei suoi insulti faceva tremare il cielo. Ogni suo calcio tuonava mentre colpiva i due Anziani del Corvo Dorato come palle di gomma. Furono colpiti dieci volte di fila per una distanza di centinaia di metri prima che Huo Rulie si girasse verso gli altri e dicesse: "Realm King della Canzone Glaciale, le mie scuse, le mie scuse più sincere, ah. Quando sarà tutto finito, li farò scusare di nuovo di persona... Le mie scuse, le mie scuse."


Mu Xuanyin: "?????"


Huo Poyun rimase a bocca aperta per molto tempo, poi deglutì sonoramente.


Per quanto riguardava Yun Che, sospirò internamente... Huo Rulie li stava solo salvando. Altrimenti, con il temperamento della sua maestra, Huo Rujin e Huo Rankong sarebbero morti.


Mu Xuanyin si girò all'improvviso e guardò Yun Che: "Cos'è successo?"


Il comportamento di Huo Rulie era più che anormale, era come se fosse diventato una persona nuova.


"Questo..." Yun Che poté solo confessare ubbidientemente. "Prima io... ho usato delle tecniche medicinali che ho appreso da un piano inferiore per salvare Huo Ye. Finché sarà guarito altre due volte, Huo Ye potrà riprendersi pienamente nei prossimi due anni."


Mu Xuanyin fissò Yun Che... sapeva molto bene quanto erano gravi le ferite di Huo Ye. Mille anni fa era stato già impossibile per loro guarirli, quindi sarebbe dovuto essere ancora più impossibile farlo riprendere ora... specialmente con semplici tecniche medicinali.


"Non avresti dovuto interferire!" Disse freddamente Mu Xuanyin mentre si girava e scompariva come uno spirito gelido.


"Ah... maestra!!" Disse frettolosamente Yun Che, ma era già troppo tardi. Poté solo lasciare cadere le braccia ai suoi fianchi. Voleva dire a Mu Xuanyin della possibilità di comprare una Sfera dello Spirito del Legno dal regno Darkya.


Dopo che Mu Xuanyin se ne andò, i nervi tesi di Huo Poyun si rilassarono. Anche dopo aver fatto diversi respiri profondi, non era riuscito a sbarazzarsi della paura. Disse: "Fratello Yun, l'aura della tua maestra... è troppo terrificante."


"Uh... mn." Yun Che annuì. La prima volta che aveva visto Mu Xuanyina arrabbiarsi si era sentito proprio come Huo Poyun, ma dopo...


Nei due giorni seguenti, Yun Che sarebbe andato ogni giorno a guarire Huo Ye. Dopo il secondo giorno, la coscienza e le capacità di parlare di Huo Ye tornarono miracolosamente. Era perfino riuscito a tirarsi su a sedere per molto tempo.


Dopo il terzo giorno, il suo viso era tornato roseo e la sua espressione si era illuminata... almeno non era più debole come prima.


"È  proprio il figlio del capo della setta Huo e la persona con la stirpe del Corvo Dorato più pura. Il suo ritmo di recupero ha già superato le mie aspettative. Se continua così, forse non ci vorranno nemmeno tre anni, ma solo due." Disse con un lieve sorriso Yun Che.


Huo Ye lo osservo con uno sguardo luminoso e rispose: "Non posso esprimere la mia gratitudine a parole. Sembra che sia stato una persona buona nelle mie ultime dieci vite per aver incontrato qualcuno di meraviglioso come il fratello Yun."


"Ahahahah!" Huo Rulie rise di cuore. "YÈer, sarà difficile esprimere i tuoi ringraziamenti finché non ti sarai ripreso pienamente, quindi dovrai prima concentrarti a guarire. Puoi pensare ad un modo per ripagarlo dopo."


Dopo aver finito di parlare, Huo Rulie si girò e disse a Yun Che: "Non solo hai salvato la vita del mio YÈer, ma anche la mia stirpe! Questa gentilezza... Oh, è diventato davvero un problema per me. Mi sono spremuto le meningi per diversi giorni, ma non sono ancora riuscito a pensare ad un modo per ripagarti. Che ne dici, puoi dirmi una qualunque richiesta. Dimmi pure! Se io, esitassi, il mio cognome non sarebbe più Huo!"


Yun Che scosse lentamente la testa e disse con sincerità: "Sono della stessa opinione di prima. Non desidero nessun pagamento, spero solo che il maestro della setta Huo non provi più ostilità nei confronti della mia maestra."


"..." In alto nel cielo distante, lo sguardo di Mu Xuanyin si riempì di emozioni contrastanti mentre guardava la scena sotto, un istante dopo però si incupì e guardò verso sud.


"Finalmente è uscito fuori."


Disse a bassa voce. Poi strinse la mano e una giada di trasmissione del suono si ruppe facendo apparire uno squarcio nel vuoto.


La donna entrò nella fenditura e si precipitò direttamente verso le fiamme impetuose a sud.
                                


                                



