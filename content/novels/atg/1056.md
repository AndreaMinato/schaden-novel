---
weight: 1056
title: Capitolo 1056 – Uno Scontro Fra Divine Master
pubDate: 2025-02-03T07:52:46.908Z
tags:
    - atg
---


<em><strong>Capitolo Sponsorizzato! Grazie Mille Giuseppe!</strong></em>


<em><strong>8 capitoli in coda, 0/7 donazione</strong></em>


<em><strong>-Alstor</strong></em>


<em><strong>Sconti Natalizi! Fino al 7 gennaio, i capitoli sponsorizzati di AtG saranno a 7€ l'uno!!</strong></em>






“Quello è il Realm King della Canzone Glaciale?”


“Wha, sembra quasi una dea… wow!” disse ad alta voce un discepolo della setta del Corvo Dorato, con lo sguardo perso nel vuoto. Quando qualche secondo dopo realizzò cosa aveva appena detto, si coprì frettolosamente la bocca con una mano, tremando leggermente.


Dalla Prigione Infernale Cimitero di Dei scaturirono numerose fiammate che inondarono il cielo, creando uno scenario apocalittico. Quando vide Mu Xuanyin, le dure scaglie che ricoprivano interamente l’antico drago cornuto si irrigidirono e la sua aura esplose immediatamente verso l’esterno. Anche la Prigione Infernale, nel raggio di cinquecento chilometri intorno al drago, venne scossa da una violenta tempesta di fuoco.


Dalla Prigione Infernale giunse un ruggito dell’antico drago cornuto, che gridò con tutta la sua rabbia e il suo rancore: “Ancora tu! Un giorno voi dannati umani verrete puniti dai Cieli per la vostra avidità!”


“Umpf, forse è vero, ma di sicuro tu non vivrai abbastanza da vedere quel giorno!”


Mu Xuanyin era impassibile e la sua voce fredda riecheggiò nel cielo. Intorno a lei, comparve una luce blu che si diffuse rapidamente. Senza alcun preavviso, il caotico mare di fiamme creato dalla furia del drago cornuto si congelò. Persino le fiammate più alte, che sembravano coprire il cielo, vennero sigillate completamente. Poi, dei bagliori azzurri come il ghiaccio si diramarono da sotto ai piedi di Mu Xuanyin, dirigendosi verso il drago con una rapidità scioccante. Nello stesso istante, la luce blu abbagliò tutti.


Whoosh!


I tre Maestri delle sette del Regno del Dio della Fiamma stavano fissando con gli occhi spalancati l’immagine mostrata dalla Formazione Profound e scoppiarono a gridare all’unisono dall’orrore. In quanto ai giovani discepoli e agli Anziani dei tre setta, tutti erano così scioccati che i loro occhi sembravano sul punto di uscire dalle orbite… avevano visto Mu Xuanyin trasformare in un istante quel violento mare di fiamme rosse come il sangue in un’immobile distesa azzurra, con un semplice movimento della mano!


Anche nel cielo sopra le loro teste, eternamente cremisi, era comparsa una vasta macchia azzurra.


Yun Che era a bocca aperta come gli altri… se fosse stato ancora un po’ più sorpreso, probabilmente gli si sarebbe staccata la mandibola. Quella era la Prigione Infernale Cimitero di Dei, dove si trovava la più intensa energia del Fuoco dell’universo. Quel mare di fiamme non era affatto ordinario, eppure era stato improvvisamente trasformato in ghiaccio!


Quella era una piena dimostrazione del potere di qualcuno al Divine Master Realm. Ogni suo singolo attacco era in grado di modificare il cielo e la terra. Se fossero stati presenti anche dei fantasmi, probabilmente persino le loro anime avrebbero cominciato a tremare senza controllo.


Sebbene i discepoli più giovani dei tre setta del Regno del Dio della Fiamma avessero già sentito molte voci sull’immensa forza del Realm King della Canzone Glaciale, non si sarebbero assolutamente mai immaginati che fosse così potente. Ciò che stavano vedendo nell’immagine proiettata dalla Formazione Profound era qualcosa che non riuscivano a comprendere, che non avrebbero mai immaginato neppure nei loro sogni più fantasiosi.


“Aooo!!!!”


L’antico drago cornuto ruggì da dolore, quando venne raggiunto dal ghiaccio. Subito dopo, la parte congelata della Prigione Infernale emise una fiammata che mandò in frantumi il ghiaccio che la sigillava e il cielo tornò a essere di nuovo un oceano infuocato: “Voi spregevoli e avidi umani, questo nobile drago vi ucciderà e resterete tutti sepolti qui per sempre!!”


Boom boom boom boom boom boom boom boom boom!!


Fu come se decine di migliaia di vulcani avessero eruttato contemporaneamente sulla superficie della Prigione Infernale. Migliaia e migliaia di fiammate cominciarono a turbinare e saettare, trasformandosi in draghi infuocati che si diressero minacciosamente verso Mu Xuanyin. A quel punto l’antico drago cornuto scattò rapidamente, salendo in alto nel cielo, per poi sferrare un feroce colpo verso il basso con la sua gigantesca coda, ancora più lunga del resto del suo corpo, e rilasciare una tempesta di fuoco.


Bang!!


Ma per quanto quei draghi di fuoco fossero terribilmente forti e violenti, vennero tutti bloccati prima ancora di essere a duecento metri da Mu Xuanyin. In quanto al colpo di coda, che sembrava in grado di distruggere un intero continente, Mu Xuanyin attese in silenzio fino all’ultimo secondo, per poi distendere una mano come se niente fosse.


Anche se l’antico drago cornuto possedeva una forza terrificante, era lungo in totale solo cento metri. Rispetto agli standard della sua razza, poteva essere considerato soltanto “piccolo”. Comunque, per Mu Xuanyin la sua coda era senza dubbio gigantesca. Mentre scendeva, la sua ombra aveva completamente avvolto la donna. Davanti a essa, c’era soltanto la piccola e delicata mano distesa in avanti di Mu Xuanyin. Sembrava che un piccolo albero stesse cercando di fermare un’intera montagna.


Quando si scontrarono, un boato assordante scosse la Prigione Infernale.


Boom!


“Roooar!!”


Mu Xuanyin indietreggiò leggermente e il drago cornuto sollevò di nuovo la coda, per poi lasciare le fiamme della Prigione Infernale e riprendere a volare in alto nel cielo, abbandonandosi a un roco ruggito di dolore. La sagoma di Mu Xuanyin divenne sfocata e ricomparve istantaneamente di fronte al drago cornuto con il Riflesso Distruttore della Luna, poi appoggiò la sua mano candida come la neve sulla testa della creatura. Il suo sguardo era freddo e indifferente, ma innumerevoli raggi di luce azzurra cominciarono a risplendere al suo interno.


“Roooar!!!!!!”


Le fiamme della Prigione Infernale esplosero all’impazzata e il drago cornuto venne scagliato lontano. Le sue grida di dolore risuonarono ovunque, e dopo essere precipitato per qualche chilometro si schiantò di nuovo nella Prigione Infernale.


“Ottimo” Huo Rulie non riuscì a trattenere un grido d’entusiasmo.


“In soli mille anni, la forza misteriosa del Realm King della Canzone Glaciale è cresciuta enormemente. È in vantaggio rispetto al drago cornuto fin dall’inizio della battaglia. In passato, non era mai successo… è davvero spaventosa.” Yan Juehai aveva un’espressione molto emozionata.


Per un esperto al Divine Master Realm, una distanza di pochi chilometri non era nulla. Mu Xuanyin raggiunse il drago in un solo istante e fra le sue dita comparve una spada bianca come il ghiaccio.


La sua lama era lunga e sottile, nella parte più larga non misurava più di pochi centimetri. Rifletteva completamente la luce che la illuminava, senza un punto più brillante di altri, come un blocco di pura neve.


“La Spada della Principessa Glaciale!” mormorò a bassa voce un Anziano della setta dell’Uccello Vermiglio.


L’antico drago cornuto ruggì con rabbia, facendo tremare il cielo e la terra. A quel punto, era così infuriato che la sua forza crebbe rapidamente fino al limite. Il suo intero corpo venne avvolto da delle fiamme che raggiungevano il cielo, poi il fuoco della Prigione Infernale, in preda al caos e ancora più violento per via dell’ira del drago, travolse completamente Mu Xuanyin.


La Spada della Principessa Glaciale fra le dita di Mu Xuanyin danzò agilmente, sigillando il cielo infuocato in innumerevoli strati di ghiaccio, per poi polverizzarli completamente. Poi, il potere della Fenice di Ghiaccio e la sua forza congelante avvolsero spietatamente l’intero drago cornuto.


Il fuoco veniva congelato e il ghiaccio nuovamente sciolto, mentre l’umana e il drago combattevano. Il duello all’ultimo sangue fra i due esseri viventi più forti del Regno del Dio della Fiamma e del Regno della Canzone Glaciale era iniziato. A causa di quello scontro fra avversari al Divine Master Realm, tutti i cinquecentomila chilometri della Prigione Infernale Cimitero di Dei caddero nel caos.


Boom… boom…


Sulla riva settentrionale della Prigione Infernale, il vento soffiava con forza e le fiamme turbinavano e scoppiavano, suscitando grida di terrore fra i discepoli dei tre setta del Regno del Dio della Fiamma. Se non fosse stato per i vari Anziani a guardia di entrambi i lati che li proteggevano costantemente con il loro potere, l’intero gruppo sarebbe stato già da parecchio divorato dalle furiose onde di fuoco.


Il combattimento si stava svolgendo a intere decine di migliaia di chilometri da loro… ma le onde d’urto e alcuni frammenti di energia residua li raggiungevano comunque!


Quello era un duello fra due Divine Master… durante il quale lottavano per sopravvivere. Nell’interno Regno degli Dei, era un evento abbastanza raro da poter essere visto solo da pochi fortunati praticanti del mistero. Se non fosse stato per la Proiezione della Volontà dell’Uccello Vermiglio, anche se sapevano che si stava svolgendo neppure loro avrebbero mai potuto vederlo… perché era praticamente impossibile che riuscissero ad avvicinare abbastanza da osservarlo.


Il cielo mostrato dalla Proiezione della Volontà dell’Uccello Vermiglio a volte era cremisi e altre azzurro. Ogni volta che i due avversari si scontravano, venivano entrambi scagliati all’indietro per centinaia di metri. Sembravano due frecce che continuavano a volare avanti e indietro ogni istante. Mentre Yun Che assisteva a quella scena incredibile, all’improvviso si ricordò di quando scambiava qualche colpo con la sua Maestra e cominciò subito a girargli la testa.


Chiaramente, contro di lui non aveva usato neppure un decimillesimo della sua reale forza… altrimenti, non sarebbe sopravvissuto neanche se avesse avuto centomila vite.


Anche se al suo livello non riusciva ancora a percepire le loro Energia Misteriosa, poteva comunque capire chiaramente che Mu Xuanyin era in vantaggio… e anche di parecchio. L’antico drago cornuto era costantemente sotto pressione e quasi sempre sulla difensiva. In quanto ai suoi occasionali contrattacchi, Mu Xuanyin li parava facilmente.


Yun Che vide anche che, sebbene Mu Xuanyin lo stesse colpendo violentemente innumerevoli volte… il drago sembrava ancora identico a prima. Non aveva perso neppure una goccia di sangue.


Quella era la capacità difensiva del corpo di un drago, riconosciuto da tutti come il più resistente fra gli esseri viventi!


“Ho l’impressione che qualcosa non quadri.” Commentò improvvisamente Yan Juehai.


Yan Wancang diede un’occhiata a Yan Juehai e gli rispose: “A quanto pare l’ha notato anche lei, Maestro della setta Yan.”


Yun Che: “???”


Yan Juehai annuì lentamente: “Sul suo Spadone del Drago non c’è alcuna traccia di ferite… è davvero strano. Se fosse stata qualsiasi altra parte del suo corpo, non sarebbe strano che sia guarita, ma com’è possibile che anche il suo Spadone del Drago sia tornato come nuovo in soli mille anni!?”


Yun Che osservò meglio la Proiezione della Volontà dell’Uccello Vermiglio… concentrandosi, la fissò con attenzione. Nel giro di qualche secondo, vide un’area al centro dell’addome del drago, il cui colore cremisi era più intenso di quello del resto del corpo.


<em>Quello è il Spadone del Drago del drago cornuto!?</em>


“Ah?” Huo Poyun si voltò, confuso: “Com’è possibile? Il Spadone del Drago non dovrebbe aver bisogno di molto più di mille anni per guarire?”


La ferita che il drago cornuto aveva subito mille anni prima al suo Spadone del Drago era uno dei fattori chiave per il loro successo.


Tuttavia, adesso si erano accorti che il Drago Fault del drago… non aveva alcuna ferita, come se non fosse mai stato danneggiato!


“Questo…” anche lo sguardo di Huo Rulie si incupì leggermente.


“A quanto pare le nostre previsioni erano sbagliate.” Sospirò Yan Juehai: “Per un normale drago cornuto, sarebbe impossibile curare il proprio Spadone del Drago in soli mille anni. Tuttavia, questo non è come tutti gli altri. È nato all’interno della Prigione Infernale Cimitero di Dei. Quindi, naturalmente dev’essere in grado di usare l’energia della Preigione Infernale per accelerare la propria guarigione. In questo caso, esiste una possibilità che il suo Spadone del Drago possa davvero essere guarito completamente nell’arco di mille anni. È solo che in passato abbiamo sempre sottovalutato questo fattore, ignorando che fosse possibile.”


Quella era, in effetti, l’unica spiegazione plausibile.


I tre grandi Maestri delle sette inarcarono contemporaneamente le sopracciglia e l’atmosfera di entusiasmo scomparve. Infatti, se il Spadone del Drago del drago cornuto non era ferito, la probabilità che Mu Xuanyin riuscisse a ucciderlo era molto inferiore. E se non fosse riuscita a ucciderlo, allora probabilmente non sarebbero riusciti a utilizzare il loro metodo segreto per aumentare la forza misteriosa di Huo Poyun… e ne avrebbe risentito il futuro dell’intero Regno del Dio della Fiamma!


Quella era la prima volta nella storia che qualcuno avrebbe ricevuto il permesso di entrare nella Perla dell’Eternità ad allenarsi per tremila anni e, probabilmente, sarebbe stata anche l’ultima. Se avessero perso quell’opportunità… probabilmente non ne avrebbero mai avuta un’altra simile.


“In ogni caso, non dobbiamo essere pessimisti solo per questo imprevisto.” Dopo un breve silenzio, Yan Wancang disse lentamente: “Anche voi due avete visto chiaramente la forza del Realm King della Canzone Glaciale. In confronto a mille anni fa, è parecchie volte più potente! In quanto all’antico drago cornuto, sta già combattendo senza trattenersi ma nonostante questo è completamente in svantaggio e costantemente sotto pressione. Non era mai successo prima.”


“Mille anni fa, la Realm King della Canzone Glaciale stava affrontando lo stesso drago nelle stesse condizioni. Se non fosse stato per quel terribile imprevisto che permise al drago cornuto di scappare dopo aver fatto la muta, probabilmente avremmo avuto successo. Stavolta… considerando la forza del Realm King della Canzone Glaciale, non c’è alcun motivo per cui dovremmo fallire. Forse… fra meno di venti ore…”


“No! Dovrebbe volerci molto meno!” sorrise Yan Juehai: “Teoricamente, la densità dell'Energia Misteriosa di un umano non può essere paragonata a quella dei draghi. Quindi, normalmente dopo varie ore di battaglia la Realm King della Canzone Glaciale dovrebbe aver consumato più Energia Misteriosa del drago, indebolendosi gradualmente. Tuttavia, la Realm King della Canzone Glaciale ha sempre curato con attenzione la crescita della sua forza misteriosa. Non è sicuro neppure che… quel drago cornuto possa resistere così a lungo. Quindi, non solo abbiamo una maggiore probabilità di successo, ma dovrebbe anche volerci molto meno tempo.”


“Ottimo!” Huo Rulie annuì vigorosamente e il suo sguardo, fino a poco prima abbattuto, si riempì nuovamente di gioia e speranza.


Fra gli esseri viventi allo stesso livello, i draghi erano senza dubbio invincibili. Uccidere un drago era almeno dieci volte più difficile che uccidere un essere umano con la stessa forza misteriosa.


E quello straordinario, incredibile drago aveva raggiunto un livello di forza e di energia vitale pari a quelli di un Divine Master. A meno che il suo avversario fosse stato così forte da surclassarlo completamente, la battaglia sarebbe durata a lungo. E a giudicare da come stava combattendo Mu Xuanyin, le sarebbe servito parecchio tempo per ucciderlo.


Tuttavia, avevano solo venti ore di tempo. Una volta trascorse, il drago avrebbe terminato la muta e sarebbe scappato di nuovo nelle profondità della Prigione Infernale Cimitero di Dei, dove sarebbe stato al sicuro e avrebbe potuto nascondersi. La Prigione Infernale avrebbero incenerito chiunque cercasse di inseguirlo.


Ma, come aveva detto Yan Juehai, in teoria l'Energia Misteriosa dei draghi era molto più densa di quella degli esseri umani. Anche se in quanto a potere offensivo il drago cornuto era più debole di Mu Xuanyin, aveva una riserva di Energia Misteriosa molto più densa e vasta… anzi, infinitamente più densa e vasta. Di conseguenza, avrebbe potuto combattere anche per dodici ore senza venir mai ferito e in quel caso le loro probabilità di riuscire a ucciderlo sarebbero diminuite gradualmente, siccome Mu Xuanyin avrebbe esaurito oltre il settanta percento della sua Energia Misteriosa, mentre il drago neppure metà.


La conversazione fra i tre Maestri delle sette fece sospirare dal sollievo Yun Che. Come minimo, lo avevano rassicurato.


I tre Maestri delle sette erano d’accordo sul fatto che la forza misteriosa della sua Maestra fosse molto maggiore rispetto a mille anni prima e che ora fosse in vantaggio rispetto al drago sotto ogni aspetto. Non potevano sbagliarsi.


Quindi, che la caccia si concludesse con un successo o on un fallimento, perlomeno la sua Maestra non sarebbe affatto stata in pericolo.


Il mare di fuoco continuava ad agitarsi senza sosta. La terra sotto i piedi del gruppo tremava di continuo. Tutti avevano lo sguardo fisso sulla proiezione dell’Uccello Vermiglio. Nessuno osava distoglierlo anche solo per un istante, perché probabilmente quella era l’unica opportunità che avrebbero avuto in vita loro di assistere a una scena simile.


Passò un’ora, ma il feroce combattimento sulla superficie della Prigione Infernale non si interruppe per un solo istante. Al contrario, divenne ancora più violento. Le pupille di Mu Xuanyin brillavano d’azzurro con una tale intensità da far sembrare che stessero emettendo un’aura ghiacciata e la sua veste bianca come la neve era ancora immacolata. In quanto al drago cornuto, era ormai ricoperto di ferite sanguinanti inflittegli dalla Spada della Principessa Glaciale. Inoltre, più del trenta percento delle sue scaglie erano andate in frantumi.


Yan Wancang, Yan Juehai e Huo Rulie avevano espressioni sempre più entusiaste, secondo dopo secondo, e stavano stringendo i pugni con gioia. Anche se quelle ferite non erano affatto gravi per il drago cornuto… mille anni prima, Mu Xuanyin aveva impiegato il doppio del tempo a ridurlo in quelle condizioni.


Anziché due ore, stavolta ne era bastata una!


La demoralizzazione causata dalla completa guarigione del Spadone del Drago del drago era ormai scomparsa senza lasciare traccia. Man mano che sul suo corpo comparivano nuove ferite, tutti cominciarono a vedere sempre più vicino il successo.


In passato, avevano sempre temuto e invidiato il potere di Mu Xuanyin, ma ora li faceva sentire estremamente fortunati.


“Fratello Yun, la tua Maestra è davvero…” Huo Poyun deglutì: “Davvero troppo forte. Stavolta, dovremmo riuscire a uccidere il drago.”


“Hehe.” Yun Che ridacchiò, poi disse senza alcun preavviso: “Fratello Poyun… e Maestri delle sette, questo ragazzo non riesce più a… sopportare questo calore. Credo di dovermi allontanare per un po’.”


Le parole di Yun Che fecero voltare contemporaneamente i tre Maestri delle sette, che lo fissarono. Prima erano completamente concentrati sulla proiezione dell’Uccello Vermiglio, ma ora guardando Yun Che realizzarono che era terribilmente rosso in volto e madido di sudore.


In quell’istante, si ricordarono che Yun Che era un discepolo del Regno della Canzone Glaciale, la cui forza misteriosa era solo al Divine Origin Realm. Era già quasi impossibile credere che avesse sopportato l’aura della Prigione Infernale così a lungo.
                                


                                



