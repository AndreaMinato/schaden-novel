---
weight: 1057
title: Capitolo 1057 – Una Scoperta Terrificante
pubDate: 2025-02-03T07:52:46.908Z
tags:
    - atg
---


<em><strong>Capitolo regolare, 8 in coda, 0/7 donazione</strong></em>


<em><strong>-Alstor, che vi augura un buon anno nuovo!</strong></em>


<em><strong>Sconti Natalizi! Fino al 7 gennaio, i capitoli sponsorizzati di AtG saranno a 7€ l'uno!</strong></em>






“Fratello Yun, lascia che ti accompagni fino alla casa dove riposa il Fratello Maggiore Huo Ye.” Disse frettolosamente Huo Poyun, pensando in silenzio fra sé e sé:<em> “Il Fratello Yun è davvero fantastico. Il suo talento nel controllo degli Elementi è mozzafiato. È solo al Divine Origin Ream e coltiva delle arte misteriosa del Ghiaccio, eppure è davvero riuscito a resistere qui per un’ora intera. Persino i miei Fratelli Minori della setta del Corvo Dorato non ci riescono, se la loro forza misteriosa è ancora a quel livello.”</em>


“Ah, ma guardatemi. Come ho fatto a dimenticarmene? Poyun, per favore accompagna il Giovane Yun e fallo riposare per un po’.” Disse subito dopo Huo Rulie.


“Non ce n’è bisogno.” Yun Che si asciugò il sudore dalla fronte e poi fece un cenno con la mano, rispondendo: “Fratello Poyun, sarebbe davvero un peccato se ti perdessi anche solo pochi minuti di questa battaglia, potresti rimpiangerlo per sempre. Inoltre, devo solo allontanarmi un po’ e riposare finché non starò meglio. Non è nulla di grave. Quindi, perché dovrei aver bisogno che tu mi accompagni?”


Mentre parlava, Yun Che se ne andò con il fiatone: “Fratello Poyun, tornerò fra poco.”


“Ah… okay.” Huo Poyun avanzò di qualche passo senza pensarci, ma dopo aver riflettuto su quello che gli aveva detto Yun Che decise di restare con gli altri.


Nessuno voleva perdersi anche un solo istante di quello straordinario scontro fra Divine Master. Quindi, dopo che Yun Che se ne fu andato nessuno si voltò per dargli un’ultima occhiata. Tutti avevano lo sguardo fisso sulla proiezione dell’Uccello Vermiglio.


Yun Che accelerò il passo e ben presto fu a parecchi chilometri di distanza. Poi, si fermò dietro un grosso masso di roccia lavica. Dopo essersi assicurato che nessuno lo stesse controllando con la sua percezione spirituale, utilizzò subito il Fulmine Nascosto per nascondere la propria aura.


“D’accordo, questo è il momento perfetto per entrare di nascosto nella Prigione Infernale Cimitero di Dei.” Sussurrò Yun Che.


Un oceano infuocato ampio cinquecentomila chilometri, dove si pensava fossero nascosti dei tesori inestimabili anche per il Regno degli Dei. Forse in fondo ad esso avrebbe trovato qualcosa che gli avrebbe permesso di raggiungere direttamente il Divine Tribulation Realm… non era poi così improbabile!


Yun Che ritrasse ulteriormente la sua aura e cominciò ad avanzare lentamente verso est. Dopo parecchi chilometri, si voltò verso il limite della Prigione Infernale. Quando fu a pochi chilometri da esso, utilizzò per cautela il Riflesso Distruttore della Luna, diventando momentaneamente invisibile.


L’utilizzo combinato del Riflesso Distruttore della Luna e del Fulmine Nascosto gli permetteva di diventare quasi impossibile da individuare. Questo, sommato al fatto che i tre Maestri delle sette del Regno del Dio della Fiamma erano concentrati sulla proiezione dell’Uccello Vermiglio… avrebbe dovuto far sì che praticamente nessuno potesse scoprirlo.


Yun Che procedette lentamente e con attenzione verso il limite dell’oceano di fuoco.


Come aveva previsto, riuscì a raggiungere in breve tempo la riva della Prigione Infernale senza alcun problema. Non c’era nessuna aura in quel luogo, oltre alla sua. Yun Che espirò debolmente dal sollievo e continuò a nascondere la propria aura, poi saltò in silenzio nella sconfinata Prigione Infernale.


All’istante, Yun Che scomparve completamente fra le vorticose onde di fuoco. Anche la sua invisibilità si disattivò e venne travolto da ogni direzione da un’energia del Fuoco intensa e incredibilmente di alto livello. Poi, quest’ultima si trasformò in delicate correnti d’aria calda che cominciarono a fluire all’interno del corpo di Yun Che.


All’interno di quell’oceano di fiamme, Yun Che riusciva a percepire chiaramente le fluttuazioni di Energia Misteriosa generate dalla distante battaglia.


Quando fu all’interno dell’oceano di fuoco, Yun Che affondò rapidamente. In un batter d’occhio, era già a tre chilometri di profondità… da quello che gli aveva detto prima Huo Poyun, quello era il limite a cui poteva giungere la percezione di Yan Wancang, con la sua attuale energia mentale. Quindi, ora i tre Maestri delle sette del Regno del Dio della Fiamma non sarebbero riusciti a individuarlo, indipendentemente da quanto lo potessero cercare con la loro percezione spirituale.


Era come nel Lago del Ghiaccio Infernale. Più aumentava la profondità, più l’energia del Fuoco della Prigione Infernale si faceva terribilmente intensa. A tre chilometri di profondità, era già molto più devastante di quanto Yun Che si sarebbe mai immaginato.


“Probabilmente, una sola fiammella del fuoco a questa profondità sarebbe sufficiente a far evaporare un intero oceano, nei piani d’esistenza inferiori.” Pensò fra sé e sé Yun Che: “Sono solo a tre chilometri di profondità, eppure è già così terrificante. È praticamente impossibile immaginare come sia sul fondo. È davvero un luogo spaventoso. Non è soltanto ampio cinquecentomila chilometri, ma continua anche a bruciare ininterrottamente da centinaia di migliaia d’anni senza essersi minimamente indebolito.”


“La fonte di tutta questa energia è la Vena del Fuoco… sigh.” Yun Che sospirò debolmente. La Vena del Fuoco risaliva all’Era Primordiale dei Veri Dei. L’Era dei Veri Dei, che erano in grado di controllare l’intero Caos Primordiale. Per gli attuali esseri viventi, i Veri Dei erano davvero delle creature dalla natura incomprensibile e dal potere inimmaginabile.


Se qualcuno fosse riuscito di nuovo a controllare il potere insito nel Caos Primordiale – a confronto dei Veri Dei, anche i più grandi esperti al Divine Master Realm non erano altro che insetti insignificanti.


Yun Che smise di pensarci quando venne raggiunto da un’altra ondata d’aura fiammeggiante, proveniente dal basso. Facendo circolare la sua Energia Misteriosa, si avventurò più rapidamente nelle profondità di quell’oceano infuocato.


Sei chilometri…


Nove chilometri…


Dodici chilometri…


Quindici chilometri!!


A quel punto, Yun Che notò in lontananza una linea di luce cremisi, sospesa a mezz’aria.


In quel luogo dove le fiamme erano così incandescenti da non poter essere descritte a parole o secondo la ragione dei mortali, ogni colore veniva completamente inghiottito e cancellato da quello del fuoco. Eppure, quel bagliore cremisi era visibile con estrema chiarezza sebbene fosse ancora lontano e, nonostante si trovasse in quello che sembrava un purgatorio, rimaneva brillante e lucente.


Yun Che in quell’istante cominciò a rallentare e si fermò lentamente… perché la sua Energia Misteriosa non riusciva più a estendersi sotto di lui.


Sotto i suoi piedi, c’era il fondo della Prigione Infernale Cimitero di Dei!


Yun Che era in piedi su una superficie piatta, liscia e resistente. Sembrava fatta di roccia, ma Yun Che non riusciva a percepirla, non si trattava neppure di una qualche pietra miracolosa e antica in grado di resistere a contatto con le fiamme di quel luogo senza fondere. Forse, anche quella “roccia” sul fondo della Prigione Infernale risaliva all’Era dei Veri Dei.


L’energia spirituale del Fuoco fluiva nel corpo di Yun Che con la forza di un uragano. Tuttavia, la velocità con cui l’assorbiva aveva già raggiunto il limite a tre chilometri di profondità. Poi c’erano stati pochi cambiamenti… esattamente come era successo nel Lago del Ghiaccio Infernale.


Inoltre, la profondità della Prigione Infernale Cimitero di Dei era molto simile a quella del Lago del Ghiaccio Infernale, ovvero circa quindici chilometri.


Anche l’estrema purezza dell’energia del Fuoco presente in quel luogo era paragonabile a quella dell’energia glaciale sul fondo del Lago. Quello era davvero un inferno talmente terrificante da non poter essere immaginato da nessuno. Yun Che rimase lì per parecchio tempo, realizzando poco a poco che lui sarebbe stato in grado di sopravvivere lì.


Ricordandosi del motivo principale per cui era andato lì, Yun Che ricominciò subito ad avanzare. Del resto, anche il fuoco sul fondo della Prigione Infernale non era in grado di bloccare i suoi sensi o rallentarlo. Era soltanto una fonte di potere, per lui. Inoltre, la Prigione era ampia cinquecentomila chilometri. Cercare tesori, reliquie o altri oggetti di valore in quel luogo era come cercare un ago in un pagliaio. Ma quando Yun Che vi si era immerso, aveva ormai già deciso di tentare la sorte. Inoltre, non si stava muovendo a caso, ma si stava dirigendo vero quello strano arco di luce cremisi in lontananza.


Era molto probabile che si trattasse della Vena del Fuoco dalla quale aveva origine l’intera Prigione Infernale!


Mentre avanzava, Yun Che attraversava rapidamente innumerevoli turbini di fuoco, in linea retta. Anche se era veloce, il paesaggio intorno a lui restava sempre lo stesso. I suoi piedi si appoggiavano sempre su quella strana roccia ed era sempre circondato dal fuoco. La temperatura e l’intensità dell’aura delle fiamme restavano immutate. In confronto al Lago del Ghiaccio Infernale, l’energia era altrettanto pura, ma era davvero troppe volte più grande.


Passarono due ore…


Passarono quattro ore…


Yun Che era ancora immerso in quel mondo composto solamente da fiamme. Aveva continuato ad avanzare nella stessa direzione per più di quattro ore, eppure non aveva ancora trovato nessun tesoro o reliquia e non aveva neanche percepito alcun cambiamento nell’aura della Prigione Infernale. L’unica differenza rispetto a prima era che l’arco di luce cremisi di fronte ai suoi occhi era diventato un po’ più grande.


“Non va bene. Sta passando troppo tempo. Dato che ne impiegherò altrettanto per tornare indietro… continuerò a cercare solo per un’altra ora. Poi, anche se non avrò trovato nulla dovrò andarmene.”


Yun Che era sovrappensiero, ma non aveva ancora intenzione di arrendersi e continuò ad addentrarsi nell’oceano di fuoco un po’ più velocemente. Ma pochi secondi dopo, all’improvviso il suo cuore iniziò a battere all’impazzata.


Yun Che si fermò improvvisamente e si premette una mano contro il petto senza pensarci, proprio sopra il cuore.


<em>Questa sensazione…</em>


Qualcosa lo stava chiamando, dalla zona di fronte a lui.


Quella sensazione era misteriosa e indescrivibile, sembrava quasi illusoria ma al tempo stesso la percepiva con incredibile chiarezza. Era come se una sorta di antico rumore fosse entrato in risonanza con il suo cuore e la sua anima per qualche secondo.


Yun Che fissò con attenzione il bagliore cremisi davanti a lui… riusciva ad avvertire vagamente che ciò da cui proveniva quella strana sensazione si trovava lì.


<em>Cosa sarà?</em>


<em>Forse è qualcosa di simile alla Divina Fenice di Ghiaccio sul fondo del Lago del Ghiaccio Infernale… che si tratti di un antico Spirito Divino non ancora scomparso del tutto, nascostosi qui per non svanire completamente dall’esistenza?</em>


<em>E in questo caso, perché mi starebbe chiamando?</em>


Mentre ci pensava in silenzio, Yun Che si costrinse a sfruttare al massimo tutte le sue energie e accelerò bruscamente un’altra volta, scattando in avanti. Tuttavia, dopo poche centinaia di metri, di fronte a lui comparve all’improvviso una gigantesca ombra e ci fu un lieve cambiamento nell’aura circostante.


<em>Cos’è questo?</em>


Yun Che rallentò subito e si avvicinò lentamente a quella strana ombra di fronte a lui. Man mano che si avvicinava, l’anomalia nell’aura si faceva rapidamente più intensa. Quando fu abbastanza vicino, Yun Che si accorse improvvisamente di una cosa…


<em>Quest’aura… è estremamente simile a quella dell’antico Drago Cornuto!!</em>


La Proiezione della Volontà dell’Uccello Vermiglio non era in grado di trasmettere solamente le immagini e i suoni, ma anche le auree, seppur vagamente.


Quindi, all’inizio Yun Che aveva soltanto avuto la sensazione che quell’aura avesse qualcosa di familiare. Ma ora, era assolutamente certo che si trattava di quella del drago cornuto!


<em>Che questo luogo sia…</em>


Yun Che accelerò di nuovo e arrivò rapidamente di fronte a quell’ombra, che in realtà misurava oltre trecento metri sia in altezza che in larghezza e lunghezza.


“Già, avevo ragione…” mormorò a bassa voce Yun Che.


Quell’ombra aveva la forma di una tana.


Considerando che nessun’altra creatura poteva sopravvivere in quel luogo, Yun Che avrebbe dedotto che quella era la tana del drago cornuto anche se non avesse percepito la sua aura.


Huo Poyun gli aveva detto che il drago cornuto emergeva sempre vicino alla riva settentrionale, quindi la sua tana doveva trovarsi in quella direzione… e in effetti era vero!


Tuttavia, Yun Che non si sarebbe mai aspettato che fosse così vicina. Sembrava quasi che, a ogni muta, il drago cornuto emergesse volontariamente sempre più a sud per paura che la sua tana restasse distrutta durante la battaglia.


Aveva davvero trovato la tana dell’antico drago cornuto, per puro caso… all’improvviso, Yun Che tremò dalla paura e si sentì estremamente fortunato a essere entrare nella Prigione Infernale proprio in quel momento. Altrimenti, se fosse giunto alla tana mentre il drago era al suo interno, avrebbe semplicemente gettato al vento la sua vita.


Ma dato che ormai era lì… ovviamente non poteva andarsene a mani vuote!


Persino i draghi dei piani d’esistenza inferiori possedevano innumerevoli tesori, figurarsi quell’antico drago cornuto! In preda all’entusiasmo, Yun Che corse all’interno della tana.


E ne uscì terribilmente scuro in volto.


Infatti, la tana del drago era così vuota e pulita da far sembrare che qualcuno lo avesse preceduto e avesse già rubato tutto. Non c’era nulla, eccetto la densa aura del Drago!


Yun Che sperava di trovare almeno un frammento di una delle sue scaglie… ma non c’era assolutamente nulla, neppure un suo pelo!


“Sigh.” Yun Che sospirò, amareggiato: “Avrei dovuto immaginare che qualsiasi cosa si stacchi dal corpo del drago cornuto venga istantaneamente ridotta in cenere dalle fiamme della Prigione Infernale… Hmm?”


Mentre si lamentava, Yun Che inarcò improvvisamente le sopracciglia, molto confuso.


Questo perché a meno di cinquecento metri da quella tana c’era un’altra ombra.


La sua forma e le sue dimensioni erano incredibilmente simili a quelle della tana da cui era appena uscito.


“Cos’è quella? Questo drago non può essersi costruito due tane, vero?”


Incredulo, Yun Che avanzò a rapidi passi e raggiunse in pochi secondi l’altra ombra. E rimase senza parole.


Quella… era davvero un’altra tana di drago. In effetti, non era semplicemente simile all’altra, era praticamente identica.


Erano delle stesse dimensioni, della stessa forma e realizzate con lo stesso materiale. L’unica differenza era che era rivolta in un’altra direzione.


<em>Questo drago si è davvero costruito due tane…</em> Yun Che era piuttosto stupito dal comportamento del drago cornuto. Non aveva soltanto costruito due tane, ma le aveva realizzate perfettamente identiche. Ma a cosa gli serviva averne due?


Tuttavia, l’espressione di Yun Che si incupì bruscamente non appena si accorse di una cosa. Nei suoi occhi comparve uno sguardo profondamente scettico.


<em>Aspetta un secondo… perché l’aura di questa tana mi sembra leggermente diversa… da quella di prima?</em>


Lì l’energia del fuoco era di livello così alto che persino la percezione spirituale di Yan Wancang ne sarebbe stata completamente oscurata, ammesso che fosse riuscito ad arrivare fin lì vivo. Tuttavia, non aveva il minimo effetto su Yun Che. Sebbene anche la seconda tana fosse permeata dall’aura del drago cornuto, la percezione spirituale di Yun Che era estremamente acuta. Era appena uscito dalla prima, quindi ricordava chiaramente l’aura al suo interno. Eppure, quando aveva raggiunto la seconda aveva avuto la sensazione che ci fosse qualcosa di sbagliato.


Yun Che si voltò rapidamente e tornò alla prima tana. Poco dopo, corse di nuovo all’interno della seconda. Poi, ne uscì ancora ed entrò un’altra volta nella prima.


Dopo aver fatto avanti e indietro per qualche volta, Yun Che si fermò al centro della seconda tana, estremamente confuso.


<em>Cosa diavolo sta succedendo!?</em>


Qui ci sono due tane di drago ed entrambe contengono la sua aura… ma anche se le auree nelle due tane sono molto simili, c’è comunque una piccolissima differenza! Possibile che…


All’improvviso, Yun Che si ricordò del Spadone del Drago del drago cornuto…


Mille anni prima, Mu Xuanyin aveva ferito il drago al Spadone del Drago. Sia lei che Yan Wancang erano assolutamente certi che non potesse guarire completamente in soli mille anni.


Eppure… quando quel giorno era comparso l’antico drago cornuto… si erano accorti che il suo Spadone del Drago era perfettamente intatto!


<em>Possibile che…</em>


<em>Possibile che nella Prigione Infernale non ci sia un solo drago cornuto… ma due!?</em>


<em>Ci sono sempre stati due antichi draghi cornuti!!</em>


<em>Quindi, non fanno la muta ogni mille anni… ma ogni duemila!?</em>


I due antichi draghi cornuti avevano sempre fatto la muta a turno, alternandosi ogni mille anni! Dato che le loro auree erano estremamente simili fra loro ed erano sempre comparsi ogni mille anni, nessuno era mai riuscito ad accorgersi della differenza. E ancora peggio, erano assolutamente impossibili da individuare mentre erano all’interno della Prigione Infernale.


Yun Che riordinò rapidamente tutti i pezzi del puzzle non appena ebbe l’intuizione. Ogni dettaglio che prima gli sembrava fuori posto, ora appariva perfettamente logico alla luce di quella terrificante ipotesi.


Yun Che rabbrividì e gli venne la pelle d’oca su tutto il corpo. All’improvviso, gridò a squarciagola e tornò nella direzione da cui era arrivato, come se fosse impazzito.


Ormai, non poteva importargliene di meno della misteriosa sensazione di prima o della Vena del Fuoco. Fece esplodere ogni briciolo di Energia Misteriosa che aveva in corpo, ancora e ancora, desiderando anche di poter lacerare lo spazio stesso…


<em>Oh no! La Maestra è in pericolo!!</em>


<em>Ma ha distrutto la sua Giada di Trasmissione del Suono… quindi anche se vorrei dirglielo subito, non posso farlo!</em>


Siccome nessuno dei due draghi cornuti era nella propria tana, uno dei due doveva essere nascosto da qualche parte nella Prigione Infernale.


Se Mu Xuanyin non avesse fatto in tempo a ferire mortalmente il primo drago, come mille anni prima, allora il secondo avrebbe continuato a nascondersi nella Prigione Infernale e l’inganno non sarebbe stato scoperto… quella era la loro terribile trappola e il loro asso nella manica definitivo, che non avrebbero mai sfruttato a meno che fossero stati a un passo dalla morte!


Ma stavolta era diverso! A giudicare dall’ottimismo dei tre Maestri delle sette, molto probabilmente stavolta Mu Xuanyin sarebbe riuscita a uccidere il drago cornuto… ma in tal caso, prima che potesse ferirlo gravemente il secondo drago cornuto l’avrebbe sicuramente attaccata per salvarlo!


Mu Xuanyin aveva distrutto la sua Giada di Trasmissione del Suono perché temeva di potersi distrarre anche solo per un istante. Se il secondo drago cornuto avesse raccolto le forze e aspettato l’occasione perfetta per coglierla di sorpresa, mentre era completamente concentrata sul primo e dopo che aveva esaurito gran parte della sua Energia Misteriosa…


Senza dubbio avrebbe potuto sferrarle un colpo fatale!


“Sss!!” Yun Che stava stringendo i denti così forte che stavano per rompersi. Attivò forzatamente Tuono e continuò a volare il più in fretta possibile, più veloce di quanto avesse mai fatto in vita sua… ormai, pregava soltanto che Mu Xuanyin non avesse ancora messo con le spalle al muro il primo drago. Non doveva farlo per nessun motivo.


<em>Più veloce… più veloce!!</em>


<em>Chi, chi avrebbe mai immaginato che ci fossero due draghi nella Prigione Infernale!!</em>


Le prime fonti in cui si menzionava il drago cornuto della Prigione Infernale risalivano a seicentomila anni prima. Eppure, nessuno si era mai accorto di quei dettagli fuori posto e il loro inganno non era stato scoperto.


Se Yun Che non fosse andato di nascosto sul fondo della Prigione Infernale, neppure lui l’avrebbe mai potuto immaginare.


Quei due antichi draghi cornuti non erano soltanto incredibilmente forti, ma anche terribilmente astuti! Avevano ingannato l’intero Regno del Dio della Fiamma per centinaia di migliaia di anni!
                                


                                



