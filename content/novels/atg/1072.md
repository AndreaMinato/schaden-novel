---
weight: 1072
title: Capitolo 1072 – Rimangiarsi la Parola
pubDate: 2025-02-03T07:52:46.910Z
tags:
    - atg
---


<em>Capitolo sponsorizzato, ringraziamo Simone
Capitoli in coda 17 (0 Simone + 3 Tom + 3 bup & perri + 8 Luciano + 3 Angelo), 0/7
-Schadenfreude</em>


"Con l'aiuto di questa Sfera dello Spirito del Legno, non potrete fallire quando creerete la vostra medicina, non importa quanto sarà alto il suo grado."


"Con l'aiuto di questa Sfera dello Spirito del Legno non ci saranno ostacoli nella coltivazione al di sotto del Divine King Realm."


"Se qualcuno che sta raggiungendo il termine della sua vita userà questa Sfera dello Spirito del Legno, potrà aumentarla di diverse migliaia di anni... è il solo oggetto che vi permetterà di guadagnare anni di vita pagando pietre profound."


Era un oggetto prezioso che apparteneva soltanto ad uno spirito del legno. Per quanto riguardava una sfera che apparteneva ad un reale, quello era un tesoro tra i tesori. Ognuna delle descrizioni di Ji Ruyan sembrava particolarmente inconcepibile, ma nessuno dei presenti lo trovò sorprendente o strano... perché la Sfera dello Spirito del Legno Reale era proprio miracolosa.


Queste parole fecero tremare per la paura il ragazzo dentro la formazione.


La forza misteriosa degli spiriti del legno e degli umani era diversa. Le loro capacità offensive erano estremamente basse e le persone dalla coltivazione alta erano anche rare tra di loro. Questo, insieme al fatto che la loro popolazione era così scarsa, impediva loro di sfuggire agli umani una volta catturati. Una grande quantità di spiriti del legno avrebbe scelto di autodistruggere la loro sfera una volta caduti nelle mani dei nemici... l'equivalente di un suicidio.


Ma lui non l'aveva fatto...


Perché era il solo spirito del legno maschio della stirpe reale nell'intera Dimensione del Caos Primordiale... la sua morte avrebbe troncato la stirpe della famiglia reale degli Spiriti del Legno. Non avrebbero più avuto nessun discendente. Questo era il motivo per cui, anche se era così giovane, capiva profondamente di non poter morire nonostante la situazione umiliante e disperata in cui si trovava.


"Al momento, non solo voi, ma anche i regni stellari superiori e i Realm King, tutti credono che la famiglia reale degli spiriti del legno si sia estinta. Tuttavia, ora ce lo avete davanti. Tutti voi siete come me, sapete. Siamo i pochi fortunati nell'intero Regno degli Dei. E mi chiedo chi sarà il più fortunato tra di voi."


Durante il suo discorso, il suo sguardo era pieno di una luce affascinante che scorse ogni individuo presente. In normali circostanze, la folla ne sarebbe stata ammaliata, ma ora tutti gli occhi erano puntati sullo spirito del legno, senza distogliere lo sguardo per un secondo.


"Il signore che ha catturato questo spirito del legno in origine voleva tenerselo per sé, ma a causa di molti motivi alla fine ha deciso di affidarlo a me. Se lo poteste portare nei regni stellari superiori, raggiungerebbe un prezzo di qualche miliardo di pietra profound viola. Sarebbe molto facile anche venderlo per dieci miliardi! Tuttavia la vostra serva qui fa solo parte di una piccola gilda, come potrei sopportare le difficoltà dei regni stellari superiori? Vendervelo qui mi mette più a mio agio."


"Signorina Ruyan... inizi l'asta, presto!" Ruggì Ying Yushan con gli occhi spalancati. Al momento era al picco del Divine Soul Realm, ma per avanzare al Divine Tribulation Realm non avrebbe dovuto solo sforzarsi, ma anche ottenere un'ispirazione. Se non avesse avuto fortuna, figuriamoci due anni, sarebbe stato molto normale non riuscire a fare progressi per diverse decadi.


Tuttavia, se avesse ottenuto questo spirito del legno reale, non avrebbe più incontrato ostacoli. Sarebbe riuscito ad avanzare di stadio in pochi giorni! Avrebbe anche aumentato il ritmo dei suoi futuri progressi.


Non era affatto esagerato pensare di poter venderlo per dieci miliardi di pietre viola profound in un regno stellare! Solo che, non importava quanto fosse coraggiosa la gilda di mercanti Piuma Nera, non avrebbero osato venderlo in un regno intermedio o superiore... non avrebbero nemmeno osato diffondere quell'informazione. Altrimenti non ci sarebbe stato bisogno di continuare quest'asta. Le persone che avrebbero potuto rapire questo bambino sarebbero state così tante da poter sterminare la gilda in pochi secondi.


Dato che avevano deciso di venderlo, allora l'avrebbero fatto in un posto dove avevano il pieno controllo.


"Eheheh, sembra che siate impazienti." Ji Ruyan strinse gli occhi in modo seducente e stese lentamente un dito: "L'offerta iniziale per questo spirito del legno reale... è di cento milioni di pietre profound viola!"


Cento milioni di pietre profound viola era una cifra astronomica per chiunque, ma se avessero potuto comprare lo spirito, allora ne avrebbero tratto un profitto incalcolabile. Il punto chiave era che se avessero perso questa opportunità, forse non avrebbero mai potuto ritrovare un'occasione del genere in tutta la loro vita.


"Aspetti!!" Ancora una volta fu Ying Yushan a gridare. Fece un passo avanti e disse con un respiro un po' ansimante. "Signorina Ruyan, ero di fretta oggi, quindi non ho portato molte pietre profound, potrei..."


"Naturalmente no!" Ji Ruyan lo interruppe senza esitare. Disse con un sorriso: "Il signor Ying dovrebbe sapere bene le regole. Prima che il mercato termini, nessuno ha il permesso di andarsene. In particolare oggi, se si sapesse in giro della presenza di uno spirito del legno reale, non posso immaginare quali sarebbero le conseguenze."


"Tuttavia se il signor Ying potrà comprarlo, allora sarà solo naturale che possa andarsene immediatamente. Allora non avrebbe più a che fare con la nostra Gilda dei Mercanti Piuma Nera e nessuno saprebbe, né crederebbe che provenga da noi... Quindi non è possibile andarsene prima. Anche se mi fido di tutti i presenti, non posso permettere anche la minima possibilità che accada."


Ji Ruyan sorrise radiosamente, ma il suo tono era inflessibile.


"..." La fronte di Ying Yushan era fradicia di sudore. Si dovette trattenere a lungo prima di dire: "Allora mi dia dieci secondi per mandare una trasmissione del suono ai miei uomini per mandare un po' di cristalli profound viola, che ne dice? La sua gilda dei mercanti Piuma Nera non si lascerebbe scappare un enorme profitto, no?"


"Per favore non mi renda le cose difficili signor Ying. Il motivo per cui la gilda è esistita per molti anni è per lo più perché non infrangiamo mai le nostre regole. Inoltre, quando ho mandato gli inviti, ho ricordato ad ognuno di voi qu di portare assolutamente un po' più di pietre profound."


Le labbra di Ying Yushan fremettero... Naturalmente aveva portato una tonnellata di soldi, ma chi avrebbe pensato che ci sarebbe stato qualcosa come uno spirito del legno reale!


Questo era un tesoro prezioso che perfino i regni stellari superiori non avevano la fortuna di vedere! Era un tesoro per cui valeva la pena scambiare l'intera fortuna della propria famiglia!


Ji Ruyan distolse lo sguardo da Ying Yushan. "Cento milioni di pietre profound viola, iniziamo l'asta."


Nessuno rispose per un momento. Proprio quando Ji Ruyan stava per ripetersi, Yun Che si alzò lentamente. "Due milioni!"


WOW


Gli sguardi di tutti i presenti ricaddero su Yun Che. Nessuno qui non apparteneva ad una classe alta del Regno Darkya. Anche se duecento milioni fossero una grande somma, non era così assurda... chi però sarebbe stato così folle da portarsi diverse centinaia di milioni di pietre profound?!


La prima cosa che Yun Che aveva fatto arrivando qui era aumentare il prezzo di altri cento milioni, facendo sospirare internamente il novanta per cento della folla. Se fossero stati in un altro posto, avrebbero potuto mandare una trasmissione del suono per mandare pietre e cristalli profound da portare qui, ma questo era il mercato clandestino della Piuma Nera. Anche se avevano risorse, non potevano impiegarle qui. Potevano solo biasimare sé stessi per non aver portato abbastanza soldi.


Ji Ruyan osservò Yun Che. "Questo signore è piuttosto diretto. Mi piace sopratutto questo tipo di persona."


Aumentare l'offerta di cento milioni in una sola volta... cento milioni! Perfino Ying Yushan che proveniva dal terzo setta più potente del Regno Darkya ne fu scioccato. Gettò un'occhiata verso Yun Che, strinse i denti e disse lentamente: "Duecento e dieci milioni!"


Aveva solo un totale di duecentosessanta milioni e duecento milioni era la cifra che aveva chiesto apposta a suo padre prima della sua partenza. In origine pensava che non ci sarebbe stato un solo oggetto che non avrebbe potuto comprare nel Regno Darkya... ma ora poteva solo pregare che non apparisse nessuno in grado ci competere con lui.


"Trecento milioni!" Yun Che rimase impassibile. Era come se avesse offerto tre pietre profound.


I cuori dei presenti palpitarono.


Era un altro aumento di cento milioni!


La folla dei presenti proveniva tutta dai migliori setta e clan del Regno Darkya, ma nessuno di loro aveva mai sentito parlare di un aumento di cento milioni!


Chi diavolo era? Anche se era ricco, non doveva gettare via le proprie ricchezze in questo modo... che fosse un rincitrullito?


Ying Yushan strinse i pugni e non ebbe altra scelta se non sedersi con riluttanza.


Quando Ji Ruyan aveva iniziato l'asta, tutti pensavano che ci sarebbe stata una fiumana di offerte, eppure, a causa del prezzo stabilito da Yun Che, la stanza si era ammutolita così tanto che si sarebbe potuto sentire uno spillo che cadeva.


Tutti puntarono gli occhi su Yun Che, cercando di capire la sua identità.


Dentro la gabbia, lo spirito del legno inclinò la testa e osservò Yun Che... e un po' di speranza apparì nel suo sguardo prima vacuo.


"Eheheh, questo signore ha già aumentato l'offerta fino a 300 milioni! E la prima volta che vedo un giovane maestro così pronto." Ji Ruyan squadrò Yun Che da capo a piedi. "Ci sono altri che vogliono fare offerte? Se non ci sono..."


"Trecentoventi milioni!"


Disse a denti stretti una persona dalla voce cupa. Era stato un giovane basso vestito di nero. Gettò un'occhiata di sfida verso Yun Che come a dire: aumenta ancora il prezzo se ne sei capace!


"Quattrocento milioni!"


Rispose Yun Che senza mostrare la minima esitazione... ed era un altro aumento di cento milioni!


Il giovane vestito di nero si irrigidì sul posto, ammutolito.


Quattrocento milioni di pietre viola profound erano una cifra incredibile che una persona ordinaria non poteva nemmeno immaginare. Tuttavia era ciò che Yun Che aveva raccolto dalla tesoreria dell'impero del Vento Gelido. Di conseguenza non gli sarebbe importato di sprecarla.


Stavolta, perfino Ji Ruyan rimase a bocca aperta per un po'.


Questo aumento di cento milioni ogni volta con una voce fredda e indifferente dall'aura tirannica li soffocò. Nessuno cercò di fare un'altra offerta mentre i presenti puntavano gli occhi su Yun Che. Anche se non lo riconoscevano, erano sicuri... che le sue origini fossero straordinarie nonostante la sua forza misteriosa non fosse così incredibile.
La maestosità che emanava non poteva appartenere ad una persona ordinaria.


"Quattrocento milioni. Ora è a cento milioni,  qualcun altro vuole aumentare l'offerta? È uno spirito del legno reale, questa è un'occasione unica. Non dovete perdervela!"


Ji Ruyan provò ad incitarli molte volte, ma nessun altro si fece avanti. Yun Che sospirò internamente di sollievo... Era pronto ad offrire tutta la sua fortuna: cinquecento milioni di pietre profound viola.


In ogni caso, finalmente aveva ottenuto una Sfera dello Spirito del Legno... Anche se il prezzo era vertiginoso, era comunque solo il secondo giorno da quando era arrivato nel Regno Darkya. Superava anche di molto i suoi requisiti. In confronto quattrocento milioni di pietre profound non erano una cifra eccessiva.


"Allora congratulazioni signore. Questo spirito del legno reale unico al mondo appartiene a lei."


Sotto gli sguardi invidiosi e irrequieti di tutti i presenti, Yun Che avanzò e consegnò direttamente a Ji Ruyan quattrocento milioni. Poi disse freddamente: "Posso portarlo via ora?"


"Naturalmente." Da vicino, il sorriso di Ji Ruyan era ancora più affascinante. "D'ora in poi sarà tuo."


Mentre parlava, la donna batté le dita e aprì la formazione profound. Yun Che avanzò e prese per il braccio lo spirito del legno. Inaspettatamente, una volta che la formazione imprigionante scomparì, il ragazzo non cercò di scappare. Si lasciò afferrare da Yun Che... forse aveva accettato il suo fato.


"Signore, sono sicura che sappia dei rischi che corre con un tesoro del genere." Ji Ruyan ricordò con un sorriso: "A parte la proibizione imposta dal Regno dell'Eternità, uno spirito del legno reale desterebbe l'attenzione perfino di regni stellari superiori. Nonostante sia sicura che tutti i rispettabili clienti possano mantenere il segreto, in casi come questi sarebbe in pericolo se si diffondessero in giro notizie del suo acquisto.
Farebbe meglio ad occuparsene il più velocemente possibile... Anche se la migliore scelta sarebbe prendere direttamente la sua sfera e poi..."


"Non c'è bisogno, ho i miei piani. La ringrazio dell'avvertimento." Dispose Yun Che per poi prepararsi ad andarsene con il ragazzo.


Nello stesso tempo in cui si girò. guardò brevemente l'uomo di mezz'età dietro Ji Ruyan. Aveva preso una giada del talismano.


Questo spazio era isolato, eppure l'uomo di mezz'età poteva ricevere trasmissioni del suono. Era chiaro che fosse "speciale". Il coltivatore si accigliò mentre ascoltava il messaggio e dopo cambiò espressione. Puntò lo sguardo verso Yun Che.


"Aspetti signore, non venderemo più lo spirito."
                                


                                



