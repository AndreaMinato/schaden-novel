---
weight: 10730
title: Capitolo 1073 – Prendere a Calci una Piastra d’Acciaio
pubDate: 2025-02-03T07:52:46.910Z
tags:
    - atg
---


<em><strong>Capitolo regolare, 17 in coda, 0/10 donazione</strong></em>


<em><strong>-Alstor</strong></em>






Yun Che smise di camminare, ma non si voltò: “Cosa intende dire con ‘non venderemo più lo Spirito’?”


Le parole dell’uomo vestito di nero scioccarono tutti i presenti; persino l’espressione sul meraviglioso viso di Ji Ruyan mutò leggermente.


Una cosa del genere non era mai accaduta nella Gilda dei Mercanti Piuma Nera… probabilmente, neppure una sola volta in tutte le decine di migliaia di anni di storia della Gilda.


“Intendo dire esattamente questo.”


L’uomo vestito di nero camminò lentamente verso Yun Che. Il suo atteggiamento era molto meno amichevole di quello di Ji Ruyan e continuò, con uno sguardo freddo e minaccioso: “Ci è appena stato comunicato che il proprietario dello Spirito del Legno Reale ha cambiato idea e intende tenerlo per sé. In questo caso, la transazione sarà annullata. Ci scusiamo, ma non si preoccupi, le rimborseremo tutte le Pietre Viola che ha speso dalla prima all’ultima.”


Anche se aveva detto “ci scusiamo”, dal tono della sua voce era ovvio che si trattasse di un ordine al quale Yun Che non avrebbe potuto rifiutarsi di obbedire.


“Ecco…” Ji Ruyan avanzò a rapidi passi e si fermò davanti all’uomo vestito di nero. Dopo aver esitato per qualche istante, chiese: “La nostra Gilda dei Mercanti Piuma Nera non ha mai chiesto la restituzione di un bene dopo averlo venduto. Posso chiederle… cos’è successo?”


L’uomo vestito di nero la fulminò con lo sguardo. Anche se stava guardando Ji Ruyan, la sua espressione era comunque fredda e ostile. Muovendo lievemente le labbra, le inviò una trasmissione sonora.


“Ah!?” era impossibile sapere cosa avesse detto, ma era stato sufficiente a far impallidire la graziosa Ji Ruyan e a farla addirittura indietreggiare di un passo, come se fosse terrorizzata.


Proprio quando stava per intervenire, Yun Che si accorse all’improvviso che il ragazzino che teneva per mano stava tremando dalla testa ai piedi. Con l’altra sua piccola mano afferrò il bordo della veste di Yun Che e si nascose dietro di lui. Ovviamente, era terribilmente spaventato dall’idea che Yun Che potesse restituirlo.


Yun Che si voltò e fissò l’uomo vestito di nero dritto negli occhi: “Quindi, è così che la vostra Gilda dei Mercanti Piuma Nera conduce gli affari?”


“No, assolutamente no!” rispose frettolosamente Ji Ruyan, prima ancora che l’uomo vestito di nero potesse dire qualcosa. Dato che sapeva gestire un’asta clandestina del genere, ovviamente era straordinariamente brava a mantenere il controllo della situazione. Tuttavia, in quel momento i suoi occhi sembravano piuttosto agitati; era ovvio che fosse davvero in difficoltà di fronte a quell’imprevisto.


“Il motivo per cui la nostra Gilda dei Mercanti Piuma Nera è stata in grado di svettare su tutto il Regno Darkya per cinquantamila anni è che rispettiamo con estrema severità i nostri princìpi. Questa servitrice può assicurarle che in passato non c’è mai stato un solo caso in cui abbiamo chiesto la restituzione di una merce dopo averla venduta. È solo che questa situazione è davvero particolare… ho una proposta, se sarà disposto a restituirci il bambino non solo le rimborseremo i suoi quattrocento milioni di Pietre Viola, ma gliene doneremo anche altri cinquanta milioni in segno di scusa.”


Quelle parole scioccarono tutti i presenti… cinquanta milioni di Pietre Viola come segno di scusa! Persino per individui al loro livello, era una somma enorme. Era indiscutibile che Ji Ruyan fosse davvero dispiaciuta per l’inconveniente.


“Ah, se sarò disposto a restituirvelo?” Yun Che ridacchiò con freddezza: “Una Gilda dei Mercanti disposta a organizzare un mercato nero losco come questo ha davvero il coraggio di parlare di princìpi?”


Yun Che provocò spietatamente Ji Ruyan, credendo inizialmente che non si sarebbe preoccupata troppo di quelle parole e che le avrebbe ignorate. Tuttavia, con sua grande sorpresa la donna impallidì all’istante e chinò il capo, mordendosi con forza il labbro e senza dar voce a nessuna obiezione.


Yun Che: “???”


Yun Che si voltò di nuovo verso l’uomo vestito di nero e gli disse in tono indifferente: “Credo che abbiate completamente frainteso un dettaglio. Ho già consegnato le mie Pietre Viola che avevo offerto. Ora che questo Spirito del Legno Reale è in mano mia, l’affare è concluso. Quindi, i quattrocento milioni di Pietre Viola sono vostri e questo Spirito del Legno è mio. Non appartiene più alla vostra Gilda dei Mercanti Piuma Nera. Restituirvelo? Non mi pare che abbiate alcun diritto di chiedermelo.”


Tutte le persone nella stanza trattennero il fiato e si guardarono a vicenda, incredule. Quello era il territorio della Gilda dei Mercanti Piuma Nera, quindi nessuno avrebbe mai osato creare problemi. Inoltre, molti dei presenti avevano più o meno intuito chi fosse quell’uomo vestito di nero ed erano perciò terribilmente spaventati. Ecco perché nessuno di loro aveva osato chiedere a Ji Ruyan perché fosse lì insieme a lei.


Nessuno si sarebbe mai aspettato che Yun Che sarebbe stato davvero così testardo di fronte a quell’uomo.


“Haha, ragazzo, faresti meglio a non essere troppo impulsivo.” Inaspettatamente, l’uomo vestito di nero scoppiò a ridere: “Hai ragione. Dato che la vendita è terminata, dovresti essere tu a restituire di tua spontanea volontà quello Spirito del Legno Reale. Riprendercelo con la forza in effetti sarebbe inappropriato, ma devo avvertirti che né io né te possiamo permetterci di offendere l’uomo che lo ha messo in vendita, soprattutto tu. Quindi, faresti meglio a restituircelo ubbidientemente, così tutto finirà bene. In caso contrario, temo che non saresti in grado di affrontare le conseguenze della tua decisione.”


Era chiaro che anche quell’uomo avrebbe preferito trovare una soluzione pacifica alla questione. Dopotutto, era stupefacente che Yun Che avesse speso quattrocento milioni di Pietre Viola come se niente fosse. Per esserne in grado, doveva senza dubbio avere uno status incredibilmente e una grande potenza alle sue spalle. A meno che fosse stato costretto, era ovvio che l’uomo vestito di nero non lo avrebbe aggredito.


Ma non poteva immaginare che… figurarsi una potenza alle sue spalle, Yun Che non aveva neppure un compagno di viaggio. Era completamente solo!


“Signore, se i cinquanta milioni di Pietre Viola che le ho offerto non sono abbastanza, può aggiungere all’accordo qualsiasi condizione voglia. Purché sia fattibile, le prometto che la soddisferemo di sicuro.” Disse a voce leggermente più bassa Ji Ruyan, con uno sguardo piuttosto implorante e… preoccupato?


Proprio quando Yun Che stava per rispondere, nelle sue orecchie risuonò improvvisamente una trasmissione sonora di Ji Ruyan: “Signor Ling Yun, la prego di restituirci il bambino. La situazione è molto più grave di quanto lei possa immaginare. C’è di mezzo un Reame Stellare Superiore! Inoltre, l’uomo di fronte a lei proviene da un setta incredibilmente potente. Sfrutti il fatto che per adesso non è ancora del tutto disposto a usare la forza e accetti subito la sua richiesta, altrimenti… non solo si assicurerà di riprendere il ragazzino, ma potrebbe anche ucciderla!”


Per un Reame Inferiore, i Reami Superiori erano simili a divinità. Con un Reame Superiore coinvolto nella faccenda, persino il Realm King di un qualsiasi Reame Inferiore sarebbe impallidito dalla paura e avrebbe consegnato lo Spirito del Legno Reale senza battere ciglio.


Purtroppo per loro, avevano incontrato proprio Yun Che. I suoi occhi si restrinsero e, fingendo di non aver sentito la trasmissione sonora di Ji Ruyan, rise freddamente in faccia all’uomo vestito di nero: “Ormai è mio. Se non volessi consegnarglielo, cosa farebbe?”


“Signore!” esclamò debolmente Ji Ruyan.


“Hahaha.” L’uomo vestito di nero fece una strana risata, senza alcun sorriso sul volto: “A quanto pare, preferisci le cattive!”


Dopo quel cambiamento nel suo tono e nella sua espressione, l’intera stanza venne avvolta da una tensione soffocante.


“Hahaha.” Anche Yun Che rise nello stesso identico modo: “Che c’è? Dato che chiedermelo con un’incredibile faccia di bronzo non ha funzionato, ora vuole rubarmelo in pubblico senza alcuna vergogna?”


L’uomo vestito di nero non rispose e una fredda corrente di vento nero lo avvolse all’improvviso. Come un falco gettatosi in picchiata in piena notte, aprì una mano e scattò veloce come un fulmine verso lo Spirito del Legno Reale, pronto ad afferrarlo.


Non appena l’uomo vestito di nero si mosse, la stanza venne riempita dalla sua intensa Energia Misteriosa al Divine Tribulation Realm, facendo scappare subito dal terrore le persone più vicine.


Yun Che spinse dietro di sé il ragazzino. Poi fra le sue mani comparve la Spada Colpo Celeste Nemesi dei Diavoli e aprì Purgatorio, sferrando un improvviso fendente verso l’uomo vestito di nero.


La forza misteriosa di Yun Che era soltanto al secondo livello del Divine Soul Realm, quindi era solo una formica agli occhi dell’uomo vestito di nero. Tuttavia, il suo atteggiamento orgoglioso, la sua aria prestigiosa e il fatto che avesse offerto tranquillamente quattrocento milioni di Pietre Viola lo avevano convinto che avesse un grande setta alle sue spalle. Ecco perché era soltanto scattato verso lo Spirito del Legno Reale e non verso Yun Che. Non si aspettava che questo non sarebbe fuggito in preda al panico, ma che al contrario avrebbe sfoderato la sua arma per attaccarlo direttamente.


L’uomo vestito di nero ridacchiò, convinto che Yun Che si stesse sopravvalutando: “Sei sciocco e cieco, stai firmando la tua condanna a morte…”


Prima ancora che finisse di parlare, la sua espressione cambiò repentinamente. La tempesta d’energia che si stava dirigendo verso di lui sembrava un drago marino balzato fuori dall’oceano. La sua forza soverchiante lo lasciò immediatamente senza fiato, scioccandolo.


Boom boom boom ———


Si sentì il rumore di una gigantesca esplosione, che nessuno aveva previsto, che distrusse tutte le sedie e i tavoli di pietra in un’ampia area.


L’uomo vestito di nero emise un gemito strozzato, al centro della tempesta di Energia Misteriosa. Indietreggiò in preda al panico, ma venne comunque scagliato violentemente in aria e si schiantò contro il muro di pietra alle sue spalle, facendolo cadere a pezzi nonostante fosse protetto da varie Formazioni Misteriose di alto livello. Poi sollevò di scatto lo sguardo, senza più la tetra certezza di prima negli occhi. Era soltanto profondamente scioccato e incredulo, dato che il suo braccio destro tremava ed era quasi completamente intorpidito.


Quella scena lasciò tutti i presenti a bocca aperta… quella terrificante tempesta di Energia Misteriosa era stata davvero creata da qualcuno al Divine Soul Realm? E… aveva davvero respinto un avversario al Divine Tribulation Realm!?


“Cos’hai detto… poco fac?” chiese lentamente Yun Che, con gli occhi ridotti a due fessure e senza più alcuna gentilezza.


“Tu!” l’uomo vestito di nero ora aveva un’espressione completamente diversa. Dopo che il torpore al braccio destro fu gradualmente scomparso, gridò senza preavviso e una saetta nera fuoriuscì dalle sue dita distese. Afferrò una lunga lancia nera come la pece, avvolta da vari fulmini che le ruotavano intorno come dei draghi danzanti, e sferrò un affondo verso Yun Che.


“La Saetta dell’Anima Nera… allora è davvero della setta dell’Anima Nera.” Mormorò qualcuno a bassa voce, in fondo alla stanza di pietra.


Yun Che corrugò lievemente le sopracciglia e spinse bruscamente all’indietro lo Spirito del Legno Reale, ancora una volta, poi balzò in avanti. Il fulmine nero diretto verso di lui sembrava un serpente demoniaco, eppure lo ignorò completamente e scagliò subito un Distruzione della Luna e delle Stelle.


Lo Spirito del Legno ragazzino venne scagliato all’indietro dalla spinta di Yun Che e atterrò piuttosto lontano. In preda al terrore, restò seduto lì con lo sguardo perso nel vuoto, impotente, dimenticandosi per parecchio tempo persino di rialzarsi.


Meno di trenta metri dietro di lui, c’era lo scioccato Ying Yushan. Quando vide che lo Spirito del Legno Reale era così vicino, dopo un breve istante di esitazione strinse i denti e corse verso di lui, pronto ad afferrarlo.


Boom boom!!!


Lo scontro fra la lancia e lo spadone sembrò durare solo una frazione di secondo. Il fulmine nero creato dall’uomo intorno alla sua arma si dissipò completamente e questa venne direttamente piegata fino ad assumere la forma di una mezzaluna. L’uomo vestito di nero venne completamente colpito e schiacciato dall’enorme potenza dell’attacco di Yun Che, che ancora una volta lo scagliò brutalmente contro il muro alle sue spalle, prima ancora che potesse tornare a terra.


Boom –


Quando cadde giù dalla parete ormai ricoperta di crepe, le sue braccia tremarono entrambe dal torpore, ma non lasciò comunque andare la lancia. Sorprendentemente, un rivolo di sangue scarlatto stava colando dagli angoli delle sue labbra.


Dopo aver respinto l’uomo con un solo colpo, Yun Che sfruttò il contraccolpo dell’impatto per voltarsi con una capriola a mezz’aria. Lasciando dietro di sé una tempesta di vento, scattò verso Ying Yushan che stava per afferrare lo Spirito del Legno Reale e sferrò un pugno verso il basso.


Ying Yushan era completamente indifeso e non si aspettava che Yun Che si sarebbe voltato verso di lui subito dopo essere balzato in avanti. Prima ancora che potesse sollevare lo sguardo dallo stupore, il pugno di Yun Che lo colpì violentemente al petto… in quello stesso istante, Ying Yushan si sentì come se tutte le ossa del suo corpo fossero andate in frantumi. Sputò un fiotto di sangue lungo parecchi metri e venne scagliato in aria, gridando orribilmente. Poi si schiantò con forza contro la parete di pietra all’estremità opposta della stanza, facendola tremare tutta.


Bang!


Yin Yushan cadde a terra. Dopo qualche violento spasmo, un’ampia pozza di sangue cominciò a diffondersi rapidamente sotto di lui e rimase immobile.


Non una sola persona si fece avanti per aiutarlo. Al contrario, tutti indietreggiarono lentamente dal terrore. La forza misteriosa di Ying Yushan era al picco del Divine Soul Realm, eppure Yun Che era chiaramente solo al secondo livello… eppure con un pugno, soltanto un pugno, lo aveva ferito così gravemente da farlo svenire!!


“ARGHHHHH!!”


Una feroce tempesta di vento comparve alle spalle di Yun Che e dietro l’uomo vestito di nero si formò la sagoma di un gigantesco serpente. Il suo intero corpo era avvolto da fulmini ed emanò all’istante un’aura terribilmente spaventosa.


“Il Serpente del Fulmine Nero… della setta dell’Anima Nera!” esclamò qualcuno, scioccato.


“Ragazzino… sei stato tu… a volerlo!” l’uomo vestito di nero strinse i denti e la sua espressione divenne molto più cupa.


Riiip!!


L’elettricità scoppiettò. Dopo un ruggito furioso dell’uomo, il serpente nero alle sue spalle prese improvvisamente vita e si avvolse intorno alla sua lancia, portando con sé tutti i fulmini che ruotavano intorno al suo corpo. In un istante, la lancia si era trasformata in un gigantesco e minaccioso serpente che aprì le fauci e scattò verso Yun Che.


L’uomo vestito di nero era in preda all’ira, dopo essere stato respinto due volte da Yun Che. Non osando sottovalutare di nuovo il suo avversario, non si trattenne minimamente. In effetti, aveva iniziato a provare paura… perché all’inizio credeva che quel ragazzo al Divine Soul Realm non fosse neanche degno di essere suo avversario, quindi non temeva che potesse scappare con lo Spirito del Legno Reale.


Ma non avrebbe mai immaginato che la vera forza di Yun Che, chiaramente solo al secondo livello del Divine Soul Realm, sarebbe stata così terrificante da trascendere ogni logica! Ciò che temeva non era Yun Che, ma il destino che lo avrebbe atteso se Yun Che fosse riuscito a scappare con lo Spirito del Legno Reale. Sarebbe stato peggio che morire!


Non erano passati neppure due giorni da quando Yun Che aveva ottenuto lo Yin Vitale di Mu Xuanyin, quindi non sapeva ancora molto bene quanto fosse diventato forte. Tuttavia, quando capì che quell’uomo vestito di nero ai primi livelli del Divine Tribulation Realm non era una grande minaccia per lui, si sentì molto rassicurato. Di fronte al suo attacco a piena potenza, Yun Che spinse ancora più indietro lo Spirito del Legno per poi ricevere direttamente quel colpo.


Stavolta, lo Spirito del Legno era ancora più vicino agli altri clienti. Ma con Ying Yushan come esempio per tutti, nessuno osò avvicinarglisi anche di un solo passo.


“Destroyin… Sky… Decimating… Earth!!”


Il serpente nero creato dall’uomo era incredibilmente spaventoso, perciò Yun Che sferrò un attacco molto più potente del precedente. Nel mezzo della tempesta di Energia Misteriosa rilasciata dalla Spada Colpo Celeste Nemesi dei Diavoli, il serpente d’elettricità nera venne immediatamente rallentato. Tuttavia, come se questo l’avesse fatto infuriare, sibilò rabbiosamente e si scagliò con forza ancora maggiore contro di essa, resistendo alla potenza dello spadone.


Boom boom!!


Come se un fulmine fosse sceso dal Nono Cielo, la stanza sotterranea segreta cominciò a tremare e ricoprirsi di crepe.


“C-cosa!?” l’uomo vestito di nero spalancò gli occhi dal terrore, la sua espressione era distorta e sembrava che avesse appena visto un fantasma. Non riusciva a credere che il suo attacco… sferrato con tutte le sue forze, fosse stato davvero bloccato da Yun Che in uno scontro diretto!


No, a dire il vero, si poteva dire che fosse stato lui a bloccare l’attacco di Yun Che… riuscendo a malapena a difendersi dalla sua forza.


Lo sguardo di Yun Che rimase tranquillo e imperturbabile. In confronto a lui, l’uomo vestito di nero tremava visibilmente dalla testa ai piedi e fiumi di sudore stavano inzuppando la sua veste. Il tremendo potere che stava schiacciando la sua lancia e il suo corpo sembrava una gigantesca montagna che gli stava lentamente franando addosso.


“Tu…” man mano che la forza dello spadone la schiacciava, la lancia nera si piegò lentamente e il serpente avvolto intorno a essa iniziò a lamentarsi dal dolore. L’uomo vestito di nero spalancò ancora di più gli occhi e il suo sguardo si riempì di terrore.
<em>
Rumbling… Heaven!</em>


Pensò Yun Che, aprendo così il quarto cancello del Dio Malvagio senza alcuna pietà.


La sua forza misteriosa crebbe esponenzialmente in quello stesso sitante. Il serpente nero che stava resistendo strenuamente emise un ultimo tragico grido e venne immediatamente tagliato in due. Le ossa delle braccia dell’uomo vestito di nero si spezzarono completamente e venne scagliato all’indietro dalla tempesta di Energia Misteriosa impazzita. Il suo sangue schizzò tutt’intorno. Mentre era a mezz’aria, anche la lancia gli cadde di mano.


Yun Che mosse la mano come per afferrarla, e venne immediatamente risucchiata verso le sue dita, poi la scagliò ferocemente in avanti.


Pfft!!


La lancia nera sfrecciò come una stella cadente e trafisse con incredibile precisione il lato destro del petto dell’uomo, trapassandolo da parte a parte. Così, venne brutalmente impalato al pavimento, mentre il suo sangue sgorgava a terra come una cascata.


Drip…


Drip…


La stanza di pietra, finalmente, tornò silenziosa. Eccetto il rumore del sangue che scorreva non si sentiva nulla, neppure un respiro.


Jy Ruyan era poco lontano, incredula e terribilmente pallida. La folla di praticanti del mistero del Regno Darkya al lato opposto della stanza indietreggiarono fino a schiacciarsi contro il muro, senza parole. Erano completamente madidi di sudore e, figurarsi parlare, non osavano neppure respirare troppo rumorosamente.


Era al secondo livello del Divine Soul Realm… ma in soli tre rapidi scontri, aveva completamente schiacciato un avversario al Divine Tribulation Realm ferendolo quasi mortalmente!


Non avevano mai visto né sentito parlare di qualcosa del genere! Non riuscivano davvero a immaginare da che razza di posto potesse provenire un mostro del genere.


Lo Spirito del Legno Reale era seduto a terra e stava fissando Yun Che con lo sguardo perso nel vuoto. Come se avesse dimenticato tutte le sue parole, i suoi occhi si illuminarono di una luce incredibilmente brillante.


Yun Che camminò lentamente in avanti. Il rumore dei suoi passi, per nulla pesanti, sembrò però sconvolgere tutti i presenti. Giunto accanto all’uomo vestito di nero, lo guardò dall’alto in basso e, dopo aver osservato le sue condizioni pietose con fredda indifferenza, disse tranquillamente: “La prossima volta che vuoi chiedere qualcosa a qualcuno, dovresti essere un po’ più gentile. Altrimenti, se sarai così sfortunato da incontrare di nuovo qualcuno come me… non farai altro che scavarti la fossa da solo!”
                                


                                



