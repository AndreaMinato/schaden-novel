---
weight: 10740
title: Capitolo 1074 – Non Può Sopportarlo
pubDate: 2025-02-03T07:52:46.910Z
tags:
    - atg
---


<em>Capitolo sponsorizzato, ringraziamo Tom
Capitoli in coda 16 (2 Tom + 3 bup & perri + 8 Luciano + 3 Angelo), 0/7
-Schadenfreude</em>


Era accurato dire che Yun Che stava fuggendo da quando era arrivato nel Regno Darkya. Dopotutto non aveva nessun supporto qui. In effetti non c'era nemmeno qualcuno disposto a conversare con lui, quindi non poteva non poteva causare assolutamente nessun disturbo.


Eppure, anche se non stava cercando guai, i guai avevano trovato lui.


Tuttavia, nonostante non stesse provando a causare problemi, questo non significava che avesse paura!


"Ora vuoi ancora che lo restituisca?" Chiese spietatamente Yun Che, la sua voce era tranquilla, ma fredda. Scorse con lo sguardo il tatuaggio del serpente nero rivelato tra i vestiti strappati dell'uomo di mezz'età.


"Tu..." Mentre apriva la bocca, l'uomo sputò una foschia di sangue. Al momento si sentiva come se fosse stato crocefisso e fosse stato scaraventato all'inferno. Provava un dolore così grande che desiderava morire: "Tu... lo... rimpiangerai..."


"Ah, che io lo rimpianga o no, non lo so... tu invece rimpiangerai sicuramente le tue azioni!"


Bang!!


Yun Che scagliò un forte calcio verso la lancia nera che era penetrata nel corpo dell'uomo, facendolo gridare di dolore mentre il suo sangue schizzava ovunque. La lancia uscì dal corpo del coltivatore e trafisse un muro di pietra sopra di lui. L'uomo si rotolò a terra e gridò mentre il sangue sgorgava dal buco nel suo petto. Era proprio uno spettacolo miserabile.


La persona apparsa nella Gilda dei Mercanti Piuma Nera non era solo uno straniero, ma qualcuno che si comportava in modo molto feroce. Tutti i presenti rimasero scioccati... una persona del genere o aveva origini così incredibili da non considerare la Gilda dei Mercanti della Piuma Nera o la setta dell'Anima che la sosteneva... o sarebbe un folle assoluto!


Indipendentemente da chi fosse, non avrebbero osato assolutamente provocarlo.


Fu in quel momento che la voce di Ji Ruyan risuonò di nuovo nelle orecchie di Yun Che.


"Signor Ling Yun, presto fugga! Al momento i loro uomini si stanno precipitando qui e hanno anche un maestro della sala al Divine Spirit Realm! Ho già sbloccato la formazione d'imprigionamento qui. Deve sbrigarsi e fuggire! Altrimenti sarà troppo tardi!"


Yun Che mostrò uno sguardo perplesso... il motivo per cui era stato così feroce mentre attaccava l'uomo vestito di nero era stato principalmente per spaventare Ji Ruyan, così da costringerla a rilasciare la formazione d'imprigionamento. Altrimenti, se avesse dovuto forzare la barriera, avrebbe dovuto sprecare molto tempo.


Non si sarebbe mai aspettato che Ji Ruyan l'avrebbe aperta da sola... non poteva capire perché lo stesse aiutando.


La loro gente?


Loro?


Guardò Ji Ruyan per un momento, poi arrivò subito accanto al ragazzo. Afferrò la sua mano e se ne andò frettolosamente volando.


Bang bang bang...


La formazione profound era ancora presente, ma si ruppe nel momento in cui la attraversò. Sembrava che Ji Ruyan non l'avesse ingannato. Non aveva sperimentato la minima resistenza mentre superava i quattro strati della formazione di imprigionamento. Yun Che eseguì il Fulmine Illusorio e poi la sua velocità aumentò rapidamente finché non scomparì nel vasto cielo cupo.


L'oscurità del Regno Darkya era particolarmente intensa e naturalmente rendeva facile nascondersi. Yun Che si mosse verso sud, superando la metà più piccola della città Darkya. Dopo aver confermato che non c'era nessuno che lo seguiva, alla fine rallentò. Una volta che arrivò in un'area isolata, si fermò e usò il Fulmine Illusorio per ritrarre la sua aura.


Per quanto riguardava lo spirito del legno, era rimasto eccezionalmente tranquillo fino ad ora. Non aveva gridato, né aveva lottato, stranamente tranquillo.


Yun Che rifletté sulle parole che avevano detto Ji Ruyan e l'uomo vestito di nero. Lo preoccupava il fatto che fosse coinvolto un regno stellare superiore. Che qualche figura prestigiosa avesse saputo dell'esistenza di uno spirito del legno reale? In tal caso, anche se per ora aveva sistemato la situazione, era senza dubbio un enorme problema.


Non solo le colpe della Gilda dei Mercanti Piuma Nera erano venute alla luce, molto probabilmente qualche regno stellare superiore si sarebbe infuriato.


Di conseguenza sarebbe stato inseguito in futuro... non sarebbe stato sorprendente se avessero bloccato l'intera città per fermarlo.


Nel momento in cui aveva ottenuto questo spirito del legno reale, probabilmente sarebbe stato coinvolto in qualche grande guaio.


Nemmeno il Regno della Canzone Glaciale sarebbe riuscito a proteggerlo da un regno superiore... per non parlare del fatto che ora era da solo.


Se non altro aveva usato un nome falso e aveva cambiato il suo volto mentre era lì. Inoltre, considerando che il suo Riflesso Distruttore della Luna era allo stadio della perfezione e le sue grandi abilità di travestimento, non sarebbe stato facile trovarlo... In effetti l'unica cosa che poteva essere usata per localizzarlo era la giada nera che gli aveva dato Huo Rulie.


Dopotutto il signor Ji della Gilda dei Mercanti Piuma Nera sapeva che la sua pietra proveniva da Huo Rulie! Sperava che questo non avrebbe causato guai per il Regno del Dio della Fiamma.


Altrimenti, sarebbe stato meglio lasciare il prima possibile il Regno Darkya!


In mezzo all'oscurità, le pupille dello spirito del legno emettevano un bagliore verde brillante, sembravano due cristalli perfetti. Il suo sguardo era completamente privo di ansia e terrore mentre il ragazzo osservava Yun Che e diceva con una voce innocente e pura: "Signore... ti ringrazio molto."


Yun Che rimase disorientato per un momento, poi sogghignò e disse: "Ringraziarmi? Oh, non puoi davvero essere così ingenuo da credere che abbia speso così tante pietre viola profound e abbia offeso un'organizzazione così potente solo per salvarti da loro, vero?"


"Io..." Lo sguardo dello spirito del legno rimase limpido mentre guardava Yun Che dritto negli occhi. All'improvviso rise lievemente e disse: "È perché so che il signore è sicuramente una brava persona."


"Mocciosetto, sei così ingenuo da essere divertente." La voce di Yun Che era incredibilmente fredda. Tuttavia, mentre fissava gli occhi verdi del ragazzo, si rilassò. Non aveva mai visto uno sguardo così puro e innocente. Era come se stesse fissando uno specchio perfetto che gli rivelava tutte le sue colpe.


Yun Che distolse lo sguardo. Non osò più osservare direttamente i suoi occhi. Cercò di calmarsi mentre diceva con un tono innaturale: "Una brava persona? Il numero di persone che ho ucciso supera di gran lunga la quantità di persone che hai incontrato in tutta la vita! Tu stesso sai molto chiaramente che il motivo per cui ho speso una così grande quantità di risorse per ottenerti è stato per la tua Sfera dello Spirito del Legno!"


"La tirerai fuori ubbidientemente o me ne dovrò occupare io?"


Yun Che iniziò ad emanare un intenso intento omicida.


Come poteva un piccolo spirito del legno sopportare il suo intento omicida? Il ragazzo mostrò paura mentre si ritraeva. Tuttavia i suoi occhi pieni di paura stavano ancora fissando Yun Che: "Io... io... no, no, non dovrebbe essere così. Il signore è una brava persona, io... posso sentirlo. Per favore... lasciami andare andare... ti ripagherò sicuramente."


Vedendo il suo terrore, Yun Che strinse i pugni silenziosamente. Il suo cuore si strinse, ma rispose comunque con tono cupo: "Ripagare? La migliore ricompensa che puoi darmi è la tua Sfera dello Spirito del Legno! Ora!"


"No, non faccia così..." Il ragazzo dello spirito del legno scosse la testa mentre continuava a ritirarsi. Poi cadde in ginocchio e i suoi occhi si inondarono di lacrime mentre lo pregava: "Signore, ti prego di lasciarmi andare. Nonostante sia ancora giovane, non temo la morte, ma... non posso assolutamente morire qui perché... perché mia sorella e io siamo i soli rimasti membri della stirpe reale. Mia sorella è una ragazza, ma io... se morissi, la mia stirpe, insieme alle speranze dell'intera razza degli spiriti, terminerebbe con me... non posso morire assolutamente. Signore, per favore lasciami andare."


Le sopracciglia di Yun Che fremettero lievemente mentre rispondeva con freddezza: "Quelle sono le questioni della tua razza degli spiriti del legno. Che rapporto hanno con me? Tutto ciò che desidero è la tua Sfera dello Spirito del Legno!"


Yun Che ansimò e la sua voce divenne ancora più gelida e dura: "Mocciosetto, quel gruppo di persone sicuramente mi stanno ancora cercando. Quindi la mia pazienza e il mio tempo sono estremamente limitati. Ora ti darò dieci secondi di tempo per decidere. O mi dai ubbidientemente la tua Sfera dello Spirito del Legno o puoi autodistruggerti. Scegli il modo di morire che preferisci. Per me il risultato è uguale. Altrimenti, se mi costringerai ad intervenire, temo che la tua morte non sarà facile!"


"Dieci!"


"Nove!"


"Si... signore! Per favore signore... per favore lasciami andare. Non posso davvero morire." Il ragazzo si inginocchiò a terra mentre pregava terrorizzato.


"Otto!" Yun Che non si mosse e si limitò a dire una sola parola indifferente in risposta.


"Signore, la mia razza degli spiriti del legno non ha mai danneggiato gli altri esseri viventi. Non abbiamo mai fatto nulla di malvagio o imperdonabile. Anche quando... anche quando voi umani avete ucciso praticamente tutto il nostro clan, non abbiamo mai commesso azioni malvagie nei vostri confronti nonostante il nostro risentimento e disperazione..."


Yun Che: "..."


"Sono morti così tanti membri del mio clan. Anche mia madre è morta per proteggermi dagli umani. Anche mia sorella... la mia ultima parente, è stata separata da me. Forse non potrò mai più incontrarla di nuovo... perché? Che... che errori abbiamo commesso per ricevere un trattamento del genere?!"


"...Cinque!" Yun Che guardò verso l'alto mentre faceva un respiro profondo.


"Signore!" Due lacrime cristalline colarono lentamente sulle guance del ragazzo. "Una volta mia madre mi ha detto che, nonostante gli umani ci stiano massacrando, la maggior parte dell'umanità in realtà è fatta da brave persone. So che sei una di queste brave persone perché quando sono accanto a te non provo paura come quando ero con quei cattivi..."


"Tre!" Il respiro di Yun Che divenne leggermente irregolare mentre stringeva i denti.


"Signore... per favore lasciami andare... se morirò, non avrò la faccia di vedere i miei genitori... se... finché mi lascerai andare, ti ripagherò sicuramente... qualunque cosa che tu vuoi che faccia, io... proverò a fare del mio meglio per riuscirci."


"Uno!"


Yun Che guardò il ragazzo: "Ti ho dato un'opportunità, ma dato che siamo arrivati a questo... sembra che possa solo intervenire personalmente! Questo è il tuo fato e il fato dell'intera razza degli spiriti del legno! Se provi risentimento, allora odiaci quanto vuoi!"


Yun Che si girò di scatto mentre accumulava Energia Misteriosa nel suo braccio destro per colpire il petto dello spirito del legno. La sua forza era più che sufficiente per trafiggere il debole corpo del ragazzo.


"Signore!!" Gridò lo spirito del legno.


Ripp!!


Le correnti d'aria sfrecciarono mentre l'energia esplosiva divenne caotica e si disperse. Il palmo di Yun Che si fermò vicino al petto del ragazzo come se fosse stato bloccato da un muro.


<em>Io... cosa sto facendo? Cosa sto facendo ora...</em>


Era davvero disposto ad abbandonare ogni morale per uccidere un innocente spirito del legno che non provava odio o risentimento per la possibilità di ottenere una Penta Pillola di Giada dell'Universo?


Inoltre era solo un bambino...


Un bambino che portava il futuro dell'intera razza degli spiriti del legno sulle spalle.


<em>No... nelle mie due vite, a causa del mio risentimento e della mia rabbia, molte persone innocenti sono morte a causa mia, se non sarà a causa mia, morirà comunque per mano di qualcun altro. Inoltre ho speso una grande quantità di pietre profound e ho offeso una grande organizzazione per ottenerlo. Dovrebbe essere giusto per me determinare il suo fato senza nessuna remora visto che ho ottenuto il diritto di farlo...


Il suo corpo contiene la Sfera dello Spirito del Legno di cui ho disperatamente bisogno... se perderò questa opportunità, forse non potrò trovare una Sfera dello Spirito adatta prima dell'Assemblea Profound God. Non potrò incontrare Jasmine!</em>


"..." Yun Che ansimò e dal suo sguardo trasparirono le sue emozioni contrastanti e confuse. Il suo palmo che stava quasi per toccare il petto del ragazzo iniziò a tremare violentemente. Più e più volte Yun Che giustificò le sue azioni, ma non riuscì a radunare la minima quantità di Energia Misteriosa nonostante avrebbe potuto uccidere facilmente il ragazzo.


<em>Io... cosa c'è da esitare...</em>


"Ahh... ahh..." Per molto tempo rimase tutto silenzioso. Era come se il mondo si fosse fermato. Il terrorizzato spirito del legno guardò Yun Che con il viso pallido per il terrore. Non osava muoversi. Fu solo quando il vento notturno soffiò di nuovo che il respiro di Yun Che divenne affannoso, come se avesse appena finito di combattere una battaglia all'ultimo sangue.


Yun Che strinse lentamente le mani e poi le rilassò gradualmente.


"...Vai... vattene subito!" Quando si girò e alzò la testa per guardare il cielo notturno, il suo sguardo iniziò ad offuscarsi. Tuttavia, per qualche motivo, il suo cuore e la sua anima si erano riempiti di calma.


<em>Perché è diventato così...


Come sono cambiato?!</em>
                                


                                



