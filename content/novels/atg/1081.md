---
weight: 10810
title: Capitolo 1081 – Giuramento di Sangue
pubDate: 2025-02-03T07:52:46.911Z
tags:
    - atg
---


<em><strong>Capitolo Sponsorizzato! Grazie Mille, Luciano!!</strong></em>


<em><strong>10 in coda (7 Luciano, 3 Angelo), 0/10 donazione</strong></em>


<em><strong>-Alstor</strong></em>






Una lieve brezza soffiava attraverso il villaggio segreto degli Spiriti del Legno, avvolto dal dolore.


Yun Che radunò tutti i corpi degli Spiriti del Legno e He Lin si inginocchiò accanto a loro, salutando ognuno per l’ultimo volta. Dopo che He Lin ebbe finito, Yun Che distese delicatamente una mano e li seppellì nel profondo di quella terra che fino a quel giorno era stata loro.


Anche se non lo voleva, Yun Che era stato la causa di tutto ciò che era accaduto. Era stato lui a far scendere su di loro quella tragedia. Inspirò a fondo e cadde in ginocchio, poi si prostrò nove volte.


Aprì lentamente una mano. Fra le sue dita, c’era un braccialetto formato da vari fiori e semi colorati. Non solo profumava come gli Spiriti del Legno, ma dentro di esso erano custoditi i sentimenti e il calore del cuore di una bambina.


Con l’altra mano, scavò una piccola buca nel terreno e vi sotterrò con attenzione il braccialetto. Poi, Yun Che sollevò lo sguardo ripensando a quella piccola ragazzina che lo guardava con gli occhi lucidi, ammirandolo come un eroe e ascoltando con attenzione ogni sua parola. “Qing He, sono io il demone che ha portato questa catastrofe sulla vostra razza. Non sono degno di conservare il tuo meraviglioso regalo. Spero che nella tua prossima vita… il destino sia più buono con te.”


He Lin rimase in ginocchio, senza muoversi. Non versò una singola lacrima e non ebbe alcuna reazione particolarmente intensa, nonostante tutto l’accaduto. Questo fece sentire ancora più a disagio Yun Che.


“He Lin.” Yun Che gli appoggiò una mano sulla spalla: “Da ora in avanti, resta con me. Ti aiuterò a trovare un altro luogo sicuro. Prima dicevi di voler diventare mio allievo e, anche se non credo di essere molto bravo come maestro, se lo desideri ancora non rifiuterò di nuovo.”


La situazione in cui si trovava e i suoi obiettivi lo rendevano sicuramente del tutto inadatto a essere un maestro o anche solo ad avere qualcuno al suo fianco. Inoltre, He Lin gli avrebbe causato ancora più problemi, essendo uno Spirito del Legno Reale, ma stavolta… si sentiva schiacciato dal senso di colpa. Non riusciva a non preoccuparsi per He Lin e non avrebbe mai potuto abbandonarlo.


He Lin non sembrò rallegrato dalla proposta. Non annuì né scosse la testa. Si voltò verso Yun Che e gli sorrise debolmente, senza alcuna emozione. Il suo sguardo era ancora così cristallino e tranquillo da dare l’impressione di poter intuire i pensieri di chiunque, ma al tempo stesso conteneva un dolore fin troppo grande per un bambino della sua età, un dolore che non avrebbe dovuto sopportare.


“Fratellone Yun Che.” Disse, sorridendo: “Hai perso una grande quantità di energia vitale e la tua vita si è accorciata di molto, in seguito a qualcosa successo di recente… ho ragione?”


Yun Che era piuttosto sorpreso, ma annuì lentamente.


Per salvare Mu Xuanyin dal drago cornuto, era stato costretto a utilizzare Moon Star Restoration. Utilizzare quella arte misteriosa era contrario alle leggi fondamentali dell’esistenza, andava contro il buonsenso e causava l’ira dei Cieli. Il prezzo era terribile: una riduzione permanente della durata della propria vita!


Perdere una grande porzione di energia vitale era una sensazione vaga e inspiegabile, ma incredibilmente dolorosa. Anche se sul momento non aveva sofferto molto, ricordò che la sua anima ne era stata profondamente scossa. Oltre a quel dolore, aveva anche percepito vagamente che con la sua energia vitale rimanente, se avesse utilizzato Moon Star Restoration altre quattro o cinque volte, avrebbe completamente distrutto la sua anima e sarebbe morto all’istante.


“Allora la mia intuizione era corretta.” He Lin sorrise di nuovo: “Sono uno Spirito del Legno, noi siamo percepiamo con estrema chiarezza l’anima e l’energia vitale degli altri esseri viventi. La prima volta che ti ho visto, Fratellone Yun Che, mi sono accorto subito della tua situazione e, in effetti, devo ammettere che hai perso una quantità spaventosa di energia vitale. Se non farai nulla per ripristinarla, ti resteranno ben pochi anni di vita. Fratellone Yun Che, tu sei così buono, quindi devi vivere il più a lungo possibile…”


“… non preoccuparti per me, prima o poi troverò una soluzione.” Yun Che cambiò rapidamente argomento e ispezionò con attenzione l’area circostante: “He Lin, dobbiamo andarcene subito di qui. Ho appena ucciso gli uomini di quel cosiddetto setta dell’Anima Nera, dovrebbero essere in grado di scoprirlo in pochi minuti. Fra poco, arriveranno qui ancora più uomini malvagi.”


“Ma non preoccuparti, finché non sarò morto non permetterò mai a nessuno di farti del male.” Yun Che rassicurò He Lin con una certa confidenza.


“Grazie, Fratellone Yun Che. Sentirtelo dire mi rende davvero felice.” Il sorriso di He Lin si allargò e gli occhi con cui fissava Yun Che divennero ancora più lucidi e brillanti: “In passato, pensavo che il destino fosse stato terribilmente crudele con me. Ma ora, proprio alla fine della mia vita, ti ho incontrato. Il dio della natura deve aver vegliato su di me per tutto il tempo, in fin dei conti.”


Yun Che scosse la testa, con emozioni contrastanti… quando all’improvviso si accorse di una cosa, come colpito da un fulmine…


<em>Proprio alla fine della mia vita!?</em>


In quel preciso istante, si accorse improvvisamente che la forza vitale di He Lin si stava prosciugando a una velocità allarmante. Scomparve del tutto nel giro di pochi secondi e il piccolo e debole corpo di He Lin cominciò a cadere lentamente all’indietro, ma sulle sue labbra c’era ancora un sorriso.


“He Lin!!”


Yun Che impallidì subito. Si avvicinò in preda al panico e lo afferrò prima che cadesse… i muscoli di He Lin erano morbidi e rilassati, la sua temperatura corporea stava calando rapidamente e la sua forza vitale era ormai quasi del tutto scomparsa.


“Cosa… cosa… cosa sta succedendo?” Yun Che spalancò di scatto gli occhi e si ricordò di qualcosa, poi gridò scioccato: “Stai… stai distruggendo la tua Sfera di Spirito del Legno!?!?”


“He Lin!” gridò follemente Yun Che, assorbendo rapidamente l'Energia Misteriosa circostante e incanalandola nelle mani. Provò a riversarla dentro He Lin, ma subito dopo quella stesse energia fuoriusciva di nuovo, ancora e ancora: “He Lin! Cosa… cosa stai facendo!? Perché lo stai facendo?”


<em>Perché è andata così!? Perché sta succedendo tutto questo…</em>


<em>Avrei dovuto accorgermi che qualcosa non andava!</em>


“Fratellone Yun Che…” la voce di He Lin era molto più debole. Guardò tranquillamente Yun Che e gli rispose in tono gentile: “Lo sapevo, sapevo che non mi avresti mai abbandonato e lasciato da solo… ma come potrei… lo Zio Qing Mu aveva ragione. Un giorno diventerai incredibilmente forte e famoso, Fratellone Yun Che. E in più, sarai sempre il mio benefattore. Come potrei… accettare di diventare un peso per te…”


Yun Che si sentisse come se un gigantesco martello avesse colpito la sua anima. Cominciò a tremare senza controllo dalla testa ai piedi e strillò: “Un peso!? Come potresti diventare un peso per me!? Tu… non volevi che diventassi il tuo maestro, non volevi diventare come me, abbastanza forte da poter proteggere la tua gente? Svelto… fermati subito. Sono sicuro che starai bene, troveremo una soluzione!!”


Yun Che ansimò pesantemente, incanalando al massimo la Grande Via del Budda. Tuttavia, non aveva alcun effetto su He Lin. Poteva soltanto restare a guardare mentre la sua vita gli scivolava via dalle mani.


<em>No… deve esserci un modo!</em>


<em>Svelto, trova un modo per salvarlo!!</em>


<em>Sono stato io a causare la morte di tutti i membri del suo Clan, dovrebbe essere arrabbiato con me, dovrebbe odiarmi. Dovrebbe persino volermi uccidere… perché sta succedendo tutto questo!?</em>


<em>Gli altri ormai sono morti per colpa mia, ma come posso lasciare che anche He Lin…</em>


“Fratellone Yun Che, puoi… promettermi una cosa? Vorrei solo chiederti una cosa.” Sussurrò He Lin.


“Ti… basta dirlo. Qualsiasi cosa sia, prometto che lo farò.” Yun Che non si era ancora arreso e continuò a mantenere attivo il potere del Dio dell’Ira.


“Ti prego… per favore, trova mia sorella… al posto mio…”


“Sì!” Yun Che annuì, con la voce sempre più tremante: “La troverò e giuro che così voi due potrete stare di nuovo insieme, fratello e sorella, uniti!”


He Lin scosse debolmente la testa: “Lo so anche io, questa richiesta è eccessiva, addirittura egoista… ma… io… io non ho… non ho davvero nessun’altra scelta…”


Alla fine, cominciò a piangere e le sue lacrime caddero su Yun Che. Si sentiva completamente travolto dal dolore e dalla tristezza. Poi, gli disse singhiozzando…


“Sono l’ultimo Spirito del Legno Reale. Ero la speranza della mia intera razza… eppure, sono stato semplicemente inutile… non sono riuscito a proteggere mia sorella, non sono riuscito a proteggere la mia gente… non sono riuscito a fare niente di niente… se continuassi a vivere, non farei altro che causare una catastrofe dopo l’altra al Fratellone Yun Che, che con me è stato soltanto buono e sincero… sono troppo inutile… non ho trovato mia sorella e non potrò neppure proteggerla… posso solo… solo essere così egoista da implorarti di farlo al posto mio, Fratellone Yun Che…”


“Non dire nient’altro.” Yun Che provava un così forte dolore al petto da non riuscire quasi a respirare. Continuò, a voce bassa: “Non preoccuparti, anche se dovessi cercarla per l’intero Regno degli Dei, giuro che troverò tua sorella! La proteggerò… ucciderò chiunque voglia farle del male! Anche a costo della mia vita, non permetterò mai che le accada niente di brutto! Lo giuro… lo giuro sulla mia vita!!”


Gli occhi pieni di lacrime di He Lin tremarono, e sollevò debolmente un braccio: “Grazie, Fratellone Yun Che. Questo… è l’unico modo che ho… per ripagarti…”


Il palmo stretto con forza di He Lin si aprì lentamente. Di fronte agli occhi di Yun Che, comparve un puro bagliore di luce verde smeraldo che penetrò nella sua anima.


<em>Una Sfera di Spirito del Legno…</em>


Quella Sfera di Spirito del Legno era grande circa la metà dell’altra in suo possesso, ma al suo interno poteva percepire un’energia spirituale brillante, densa e dalla forza incommensurabile. Yun Che si sentì come se fosse stato portato in un altro mondo, i suoi occhi, il suo corpo, persino la sua anima… gli sembrò di essere stato completamente avvolto dal più puro e delicato dei profumi.


Yun Che rimase immobile per qualche secondo, stupito da quella meravigliosa luce verde smeraldo.


Quella era la Sfera di Spirito del Legno di He Lin. Era una Sfera di Spirito del Legno Reale… era un tesoro dal valore inestimabile che era stato cercato ardentemente e spietatamente anche dal Regno del Monarca Brahma. Si poteva soltanto sognare di ottenerne una.


In verità, neppure nel Regno del Monarca Brahma c’era qualcuno che sperasse di averne una. Nell’intera storia del Regno degli Dei, nessuno aveva mai ricevuto una Sfera di Spirito del Legno Reale perfetta!


“Anche se io… sono completamente inutile… la mia Sfera di Spirito del Legno è un tesoro fantastico.” Disse, spingendo delicatamente ma con decisione la sua Sfera di Spirito del Legno verso il petto di Yun Che: “Allungherà la tua vita di cinquantamila anni, Fratellone Yun Che, e ti darà anche dei poteri unici della nostra razza degli Spiriti del Legno…”


<em>Cinquantamila anni di vita!?</em>


Nell’intero Caos Primordiale, gli esseri umani in grado di vivere per cinquantamila anni… forse, solo chi raggiungeva il Divine Master Realm poteva vivere così a lungo!


“Quando ero molto piccolo… mio padre e mia madre una volta mi hanno detto… che la nostra Sfera di Spirito del Legno è estremamente speciale, e che un tempo veniva chiamata ‘Seme Miracoloso’. Spero davvero che un giorno… possa davvero… donarti un potere miracoloso, Fratellone Yun Che…”


Quando quel bagliore verde smeraldo si avvicinò al suo petto, Yun Che si riprese improvvisamente e riuscì a ignorare il suo strano e meraviglioso fascino, che l’aveva rapito. Gridò in preda al panico: “He Lin! Non ho bisogno della tua Sfera di Spirito del Legno! Riprendila subito… Ahhh!”


Non appena la Sfera di Spirito del Legno toccò il petto di Yun Che, cominciò lentamente e delicatamente a fondersi a esso, come una goccia d’acqua versata sulla tranquilla superficie di un lago. Senza alcun suono, era già al suo interno…


Era chiaramente un oggetto esterno, eppure il corpo di Yun Che non mostrò alcun segno di resistenza!


Il bagliore verde smeraldo raggiunse il cuore di Yun Che, da cui cominciò rapidamente a espandersi e diffondersi in tutto il suo corpo. In pochi secondi, ondate e ondate di purissima energia vitale cominciarono a pulsare in ogni cellula di Yun Che.


La mano bianco pallido di He Lin cominciò lentamente a cadere. Sentendo l’energia vitale di Yun Che che iniziava a cambiare, He Lin sorrise con calma. Poi, chiuse lentamente gli occhi…


“Padre… Madre… finalmente He Lin… potrà rivedervi…”


La sua voce si spense lentamente e il suo ultimo respiro lasciò il suo corpo, mentre una brezza gentile ma apparentemente crudele soffiava intorno a loro due…


“He… Lin…”


Yun Che si abbandonò al grido più angosciato della sua intera vita, inginocchiandosi debolmente a terra.


Thud –


Il peso fra le sue braccia si fece subito più leggero. Il corpo di He Lin, che stava stringendo, emise un lampo di luce verde e si trasformò in quella che sembrava una piccola stella color smeraldo che danzava nel vento, mentre questo la portava via. Come un fiocco di neve, cadde delicatamente a terra nel punto dove erano stati sepolti gli altri Spiriti del Legno.


All’istante, dell’erba verde come la giada cominciò a germogliare dal suolo e a crescere rapidamente. L’intera area ne venne ricoperta in pochi secondi e migliaia di fiori meravigliosi nacquero e sbocciarono all’unisono, decorando completamente la zona in cui gli Spiriti del Legno avrebbero riposato per sempre.


Forse… quello era l’ultimo dono di He Lin, e il suo ultimo gesto per proteggere la sua gente.


“…” Yun Che rimase inginocchiato a terra, come una statua di ghiaccio, senza muoversi di un millimetro. L’erba verde e i fiori colorati si diffusero fino a oltrepassarlo.


Bang!!


Si colpì con un pugno, dritto al cuore. Sputò una grossa boccata di sangue, poi si appoggiò a terra con entrambe le mani per qualche istante. Sollevò lo sguardo, con due rivoli di sangue agli angoli delle labbra. Nei suoi occhi c’era una rabbia infernale e sconfinata.


“setta… dell’Anima… Nera…”


“Se non verserò il sangue di tutti voi… io, Yun Che… non sono un essere umano!!”
                                


                                



