---
weight: 10870
title: Capitolo 1087 – Piccola Jasmine?
pubDate: 2025-02-03T07:52:46.912Z
tags:
    - atg
---


<em>Capitolo regolare,
Capitoli in coda 7 (4 Luciano + 3 Angelo), 0/7
-Schadenfreude</em>


Dalla sua espressione... non sembrava minimamente impaurita!


"...Perché sei qui da sola? Dove sono i tuoi amici o i tuoi familiari?" Chiese Yun Che guardandosi attorno senza osare guardarla negli occhi.


"Non ho nessun accompagnamento e sono scappata fuori a giocare di nascosto. Nessuno a casa lo sa." Questa ragazza lo fissò, mostrando un sorriso giocoso, ma principesco.


Da sola? Alzò le sopracciglia.


Anche se era tecnicamente nella periferia della montagna dell'Anima Nera, erano comunque a cento chilometri di distanza dal confine. Era solo una ragazzina all'Stadio Imperatore Misterioso. Era riuscita ad arrivare qui tutta intera? Questo sfidava ogni logica, era praticamente impossibile!


<em>Aspetta un minuto... a meno che... non ci sia qualcuno che la protegga nell'ombra?</em>


Non poteva individuare la presenza di nessun altro... Forse perché il protettore era troppo potente e non riusciva a scoprirlo.


Ripensando a come la ragazza aveva mantenuto la sua aura composta e nobile, insieme al fatto che non si era agitata minimamente, sicuramente doveva avere origini ordinarie.


Ripensandoci... Yun Che si rese conto che darle una mano forse era stato superfluo. Era stato un ficcanaso!


"Fratellone, come ti chiami?" Chiese la ragazza.


"Ling Yun." Rispose con noncuranza Yun Che. Era un nome falso dopotutto. "Quest'area è davvero pericolosa da girare da soli, dovresti andartene il prima possibile."


Dopo aver detto questo, si girò con l'intenzione di andarsene.


"Così sei il fratellone Ling Yun... Ah! Aspetta aspetta aspetta!" Quando vide che se ne stava per andare, la ragazza gridò per fermarlo. "Dato che questo posto è così pericoloso, che ne dici di proteggermi? Ehh... una ragazzina così carina sta prendendo l'iniziativa di chiedere la tua protezione. Sei davvero contento, vero?"


"...Ho delle questioni importanti di cui occuparmi, dovresti tornare a casa velocemente."


Yun Che si levò in aria e si allontanò in un batter d'occhio.


"Ah! Tu... tu... come puoi fare così... non hai il permesso di andartene!"


Yun Che la ignorò, allontanandosi sempre di più finché le grida della ragazza si trasformarono in urla allarmate.


"Aiuto... Ahhh... Presto... salvami... Ahhhhh!!!"


Yun Che lanciò un'occhiata indietro e sentì all'improvviso oltre una decina di aure pericolose che si precipitavano verso di lei.


Erano Bestie Misteriose attirate dal trambusto di prima!


L'esperto che Yun Che pensava si stesse nascondendo nell'ombra non apparì per proteggerla.


<em>Non dirmi... che è davvero sola?</em>


La situazione era troppo urgente e Yun Che non poteva più rifletterci su. Discese con una velocità fulminea ed eseguì il Riflesso Distruttore della Luna più volte consecutivamente, arrivando alla fine a frapporsi tra la ragazza e la bestia che aveva steso gli artigli, pronta a colpire.


Boboom!


L'artiglio destro della creatura colpì il petto di Yun Che, ma fu scaraventato all'indietro dal contraccolpo. Yun Che sporse la mano in avanti, scagliando otto bestie insieme al terreno sotto le loro zampe.


"Auuuu!!"


Le bestie dietro iniziarono a precipitarsi verso la ragazza, che emise un urlo che però non sembrava un vero e proprio grido di paura. Yun Che non dovette nemmeno girarsi. Il suo braccio destro si ricoprì di fuoco e incanalò l'energia all'indietro, ma quando si rese conto che l'alta temperatura avrebbe potuto fare del male alla ragazza, il fuoco si dissipò e fu sostituito da un bagliore blu.


Ding!


Risuonò un rumore acuto. Le sette bestie profound dietro furono sigillate dal ghiaccio e scagliate via dal vento gelido. Nessuna di esse riuscì ad emettere un solo suono.


Dopo essersi accertato che non ci fossero più pericoli, Yun Che abbassò la mano e si girò: "Va bene, non ci sono più minacce."


"Tu... sei troppo crudele! Sei scappato da solo lasciandomi indietro senza preoccuparti. Sono stata quasi divorata da loro! Tu... come mi compenserai?!" La ragazzina sbuffò mentre lo fissava ad occhi spalancati.


"...Signorina, sono stato io a salvarti e l'ho fatto due volte. Non solo non mi hai ringraziato, mi stai perfino rimproverando." Rispose avvilito Yun Che.


"Ehi! Sei un uomo, salvare una loli così carina e adorabile è scontato!" Continuò a dire con un tono di voce convinto. "Non solo dovresti salvarmi, vedendomi tutta sola in questo posto pericoloso... Dovresti proteggermi. Sono così adorabile che nessuno dovrebbe torcermi un capello."


"E hai osato lasciarmi indietro... non importa! È imperdonabile! Ammetti di esserti sbagliato e proteggimi appropriatamente d'ora in poi!"


"..." Yun Che rimase a bocca aperta, era così scioccato da essere ammutolito.


Questa ragazzina... Nonostante fosse un'ovvia narcisista, in base alla sua personalità, sicuramente doveva essere stata cresciuta in un ambiente molto confortevole e doveva essere stata viziata al punto da diventare una principessa irragionevole!


<em>Immagino che sia così...</em>


Vedendo che Yun Che non stava rispondendo, la ragazza mostrò un sorriso compiaciuto: "Eheh, sei senza parole, vero? Ora che sai di aver sbagliato, non è troppo tardi per rimediare. Sono abbastanza magnanima da perdonarti. Tuttavia dovrai proteggermi ubbidiente d'ora in avanti. Devi impedire che incontri qualche pericolo, altrimenti... diventeresti... l'uomo più brutale al mondo!"


"..." Yun Che fece un respiro profondo. "Signorina, vuoi che ti protegga... non temi che potrei diventare anche io un cattivo?"


La ragazza lo osservò seriamente come se stesse cercando di trapassarlo con lo sguardo: "Anche se sembri un cattivone, non dovresti essere coooosì cattivo, no?"


La bocca di Yun Che fremette incontrollabilmente... <em>Non cooooosì cattivo...


Non sarebbe comunque cattivo?!


Sigh! Vabbè. È solo una ragazzina narcisista che non capisce. Dato che l'ho salvata due volte... tanto vale "salvarla" fino in fondo.</em>


Yun Che stese il braccio, una luce blu brillò e una barca di ghiaccio lunga tre metri apparì di fronte ai due. Yun Che fluttuò sulla barca e disse con tono spento. "Sali... ti porterò in un posto sicuro."


"Oh... Sì sì sì!" La ragazzina balzò senza esitazione nella barca di ghiaccio. Ridacchiò: "Fratellone, anche se non sembri una persona buona, sei molto potente. Non solo puoi controllare il fuoco, ma anche il ghiaccio... Sei davvero potente."


Yun Che: "..."


La barca di ghiaccio si sollevò in aria e accelerò verso la montagna dell'Anima Nera.


"Signorina, sei davvero qui da sola?" Yun Che continuò a guardarsi attorno.


"Naturalmente! Sono una loli così carina, non mentirei mai." Rispose docilmente.


"...Come ti chiami?" Chiese con noncuranza Yun Che. Nonostante fosse un viaggio lento, condusse la barca usando tutta la sua energia, decine di volte più veloce di quando stava camminando prima. Avrebbero raggiunto l'esterno della catena montuosa in poco tempo.


"Nome, oh... lasciami pensare." La ragazzina inclinò la testa e si posò una manina sul mento. Iniziò a mormorare tutto d'un fiato: "Arancia, Mela, Biancospino, Pesca, Papaia, Litchi..."


Yun Che: "...???"


"...Fungone, Funghetto, Formichina, Elefante, Camelia, Jasmine..." I suoi occhi brillarono e gridò con entusiasmo: "Il mio nome è Jasmine!"


"!@#%&..." Yun Che si girò e la osservò: "Signorina, anche se vuoi mentire... non dovresti essere così ovvia!"


"Eh? Perché?" Batté un po' di volte gli occhi per poi continuare con serietà: "Inoltre non hai detto che eri una persona sincera?"


"Ehi!" La ragazzina fece una smorfia e rispose in modo irriverente: "Ovviamente hai usato un nome falso e ora stai accusando me? Sei proprio un uomo malvagio!"


"..." Yun Che era senza parole... <em>Oh cielo, come sa che sto usando un nome falso? Ha tirato ad indovinare?</em>


"Tu... come sapevi che il mio nome era falso?" Il suo tono si era ammorbidito, ovviamente si sentiva in colpa.


"Lo so e basta!"


"Va bene, va bene. Ammetto che il nome che ti ho dato è falso, ammetto di aver sbagliato a mentirti." Yun Che agitò la mano. "Così... per favore puoi cambiare nome?"


"Perché dovrei?" La ragazza inclinò di nuovo la testa chiedendo con sospetto: "Jasmine non sembra solo un suono gradevole, ma si addice al mio aspetto splendido ed adorabile. Lo adoro proprio!"


"Puoi... puoi inventarti un nome ancora migliore." Yun Che iniziò a sforzarsi ad aiutarla a trovare altri nomi: "Ad esempio, potresti chiamarti... Melinda?"


"Impossibile!" La ragazza scosse la testa scontenta. "Ovviamente sono una piccola loli così adorabile, non sono grassa come una mela."


"...Che ne dici allora di Ravanella?"


"Quello è ancora peggio! Quando crescerò sarà sicuramente formosa, chi vorrebbe essere un brutto ravanello?!"


Formosa...


Yun Che stava impazzendo: "Allora puoi usare un altro nome. Non puoi chiamarti Jasmine!"


"Perché?" La ragazza guardò di nuovo con sospetto Yun Che. 
"Mi stai dicendo che al fratellone non piace il nome Jasmine?"


"Naturalmente no!!"


La parola Jasmine era impressa fermamente nella sua anima. Stava per negarlo, ma alla fine si grattò la testa e disse: "Va bene... sarò onesto con te. Ho qualcuno di molto importante, il suo nome è Jasmine. Eccetto lei, non voglio davvero che qualcun altro si chiami così. Inoltre non voglio usare questo nome a caso."


"Ohh... Allora è così." La ragazzina sembrò capire.


"Sì!" Disse con solennità Yun Che.


"Va bene allora." La ragazzina annuì e tornò a riflettere: "Allora lo cambierò con un altro nome."


Yun Che sospirò di sollievo, pensando contento:<em> 'Questa ragazzina potrebbe essere narcisista e un po' nevrotica, ma almeno è un po' ragionevole.</em>'


"Va bene fratellone. Quella Jasmine è più grande o più piccola di me?" Chiese frettolosamente.


"Naturalmente è più grande." Rispose.


"Allora è deciso!" Gli occhi della ragazzina brillarono: "Il mio nome allora sarà... piccola Jasmine!"


"!@#§%..." Le palpebre di Yun Che fremettero: "Cosa... questo... come sarebbe... come sarebbe diverso?!"


"Naturalmente è diverso! Piccola Jasmine sembra ancora più carino." La ragazzina ridacchiò allegra, come se fosse ancora più soddisfatta.


"..." Yun Che era rimasto senza parole.


"Oh... oh! Fratellone, hai menzionato che Jasmine è una persona molto molto importante per te?" Chiese con curiosità la ragazzina. All'improvviso si era iniziata ad interessante nella Jasmine di Yun Che. "Se è tua madre, allora piccola Jasmine sarebbe la tua piccola madre... Mmh... nah, dovrebbe essere zietta!"


"Naturalmente no!" Yun Che quasi gridò. Che razza di logica era??


"Una persona molto importante... Mmh... se non è una madre... lo so! Dev'essere la moglie del fratellone! Giusto?"


"...!!" Yun Che stava per negarlo, ma all'improvviso pensò alle strane associazioni che stava facendo la ragazzina. Se le avesse detto che era la sua maestra, non sarebbe stato sicuro di che folli deduzioni avrebbe fatto.


Mostrò un'espressione seria e annuì: "Esatto. Jasmine è mia moglie."


"Wow!!" La ragazzina reagì in modo esagerato come previsto, le sue sopracciglia a luna crescente perfetta danzarono e i suoi occhi tornarono a brillare come migliaia di stelle che esplodevano. "Allora è così... Ah... Jasmine è la moglie del fratellone, così la piccola Jasmine dovrebbe essere..."


"La cognata del fratellone!"


Yun Che, “(⊙o⊙)！？！?”


"Così, il fratellone è mio cognato... ah! Saluti cognato!" Piccola Jasmine lo guardò e gli mostrò un sorriso angelico. Queste parole le erano uscite naturalmente.


Yun Che iniziò ad avere difficoltà a respirare: "Io... come... come sarei tuo cognato?!"


"Perché no?" Piccola Jasmine stese le braccia e iniziò a fare i conti con le dita: "Guarda qui, cognato. La sorellona Jasmine è tua moglie e io sono piccola Jasmine. La sorella minore di Jasmine dovrebbe essere piccola Jasmine, questo significa che dovrei essere tua cognata, e quindi sei mio cognato. Questo è assolutamente logico."


<em>Logico... logico tua sorella!!


Questa ragazzina... era davvero umana? La sua logica non sembrava umana!</em>


Mentre stava impazzendo, piccola Jasmine assunse il suo ruolo di cognata e iniziò ad esercitare i suoi diritti: "È solo giusto che il cognato protegga la sua cognata. Ora che sei mio cognato, devi occuparti della mia sicurezza e devi ascoltarmi ubbidientemente. In particolare non devi scappare da solo. Devi portarmi ovunque vai! E... e... aspetta, fammi pensare..."


Yun Che: " o((⊙﹏⊙))o…………"


<em>Respira... respira Yun Che... riprenditi! È molto bella, ma ovviamente è una ragazzina psicopatica. Le era venuto in mente qualche modo il nome Jasmine... non devi più perdere tempo con lei. Presto mandala fuori dalla catena montuosa dell'Anima Nera e alla prima occasione scappa lontano, lontano da lei.</em>
                                


                                



