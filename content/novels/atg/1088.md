---
weight: 10880
title: Capitolo 1088 – Parole Taglienti Come Coltelli
pubDate: 2025-02-03T07:52:46.912Z
tags:
    - atg
---


<em><strong>Capitolo Sponsorizzato! Grazie Mille Luciano! </strong></em>


<em><strong>6 capitoli in coda (3 Luciano, 3 Angelo), 0/10 donazione</strong></em>


<em><strong>-Alstor</strong></em>






La nave di ghiaccio attraversò il cielo, lasciando i confini della Catena Montuosa dell’Anima Nera, poi atterrò in una zona sicura a circa sette o otto chilometri di distanza.


“D’accordo, mi sembra che qui non ci sia nulla di pericoloso.” Yun Che sciolse la barca di ghiaccio ed emise un lungo sospiro di sollievo.


“Cognato, adesso dove andiamo a giocare?” chiese Piccola Jasmine, sollevando lo sguardo per osservarlo. Il suo aspetto delicato e tranquillo, sommato alla sua espressione disinvolta, dava l’impressione che si trovasse davvero con un suo cognato.


“Oh.” Yun Che la indicò con l’indice: “Puoi andare a giocare laggiù, oppure lì, o, se preferisci, là. Purché non entri di nuovo nella Catena Montuosa dell’Anima Nera, puoi giocare dove vuoi. Oppure puoi tornare a casa. Io adesso devo salutarti.”


“Aaaaaaa! No, non hai il permesso di andartene!”


Ancora prima che Yun Che potesse voltarsi, le piccole mani della ragazzina afferrarono saldamente gli angoli della sua veste. Disse, arrabbiata: “Mi vuoi abbandonare di nuovo? Non dirmi che ti sei scordato di essere mio cognato? Un cognato dovrebbe proteggere sua cognata… anzi, deve farlo sempre! Quindi devi assolutamente starmi vicino e seguirmi tutto il tempo. Non puoi affatto scappare via da solo! Altrimenti… sarai la persona più cattiva del mondo!”


Yun Che dovette dare fondo a tutta la sua pazienza, per rispondere direttamente ma senza perdere la calma: “Ragazzina, te lo dirò un’ultima volta. Non sono tuo cognato, quindi non puoi fingere che lo sia soltanto perché ne hai voglia!”


“Ma, ma!” Piccola Jasmine spalancò le braccia e iniziò a gesticolare con le mani, spiegando di nuovo a Yun Che il procedimento del suo ragionamento astratto: “Jasmine è tua moglie e Jasmine è anche la mia sorellona. Quindi, tu sei mio cognato e io sono tua cognata… Hmm! È esattamente così, non c’è nessun errore!”


“… il punto è che, innanzitutto, tu e Jasmine non siete sorelle!” gridò a squarciagola Yun Che.


“Lei è Jasmine e io sono Piccola Jasmine, e poi siamo tutte e due ragazze. Quindi Jasmine è per forza la sorellona di Piccola Jasmine, e perciò Piccola Jasmine è chiaramente la sorellina di Jasmine! Mi sembra chiarissimo, eppure perché continui a contraddirmi!? Ehi? Non vorrai dirmi che in realtà tua moglie è un maschio?”


“… non è questo il problema!” Yun Che si era appena calmato, ma all’improvviso si agitò di nuovo per via di quelle parole pronunciate con noncuranza da Piccola Jasmine: “Ragazzina, vorrei ricordarti che ti ho salvata. Anche se sei carina, non dovresti sfruttare la cosa per essere così impertinente e maleducata con me, capito?”


“Ohhh? Cognato, mi stai dicendo che sono carina? Che fastidio. Sono la ragazzina più carina del mondo, quindi ovviamente puoi farmi tutti i complimenti che vuoi ma non mi rallegrerà affatto, Cognato, hehehe.” Disse Piccola Jasmine con un lieve imbarazzo, coprendosi il volto con le mani.


“~！@#￥%…” Yun Che si sentì sul punto di sputare sangue, ma si costrinse a trattenersi… <em>Calmati, calmati, calmati! Sono una persona super potente, sono il MIGLIORE in assoluto negli scontri verbali. Il Duca Huai, tutte le sue guardie e tutti i membri della sua famiglia e del suo Palazzo, quella volta, si sentivano così feriti e umiliati dai miei insulti che stavano addirittura contemplando il suicidio. Com’è possibile che adesso una semplice ragazzina riesca a mettermi in difficoltà!?</em>


Recuperò rapidamente la calma e la sua espressione tornò normale, poi si abbassò senza preavviso e fissò Piccola Jasmine. Il suo viso entrò quasi in contatto con quello della ragazzina e i suoi occhi lievemente socchiusi emisero un bagliore terribilmente minaccioso: “D’accordo, va bene. Sei mia cognata, giusto? Dato che sei così sicura che io sia tuo cognato, allora ne avrai sicuramente sentito parlare, vero…? Sai, metà del sedere di una cognata appartiene a suo cognato.”


“…” Piccola Jasmine sbatté qualche volta le palpebre. Poi, i suoi occhi brillanti come stelle si spalancarono all’improvviso e scoppiò a strillare a voce spaventosamente alta.


“Ah!! Tu, tu tu… criminale! Pervertito! Molestatore! Qualcuno mi aiuti, presto! Qui c’è un gigantesco pervertito che vuole approfittare di sua cognata! Salvatemi – Wuuu…””


Yun Che scattò in avanti, veloce come un fulmine, e mise una mano sulle sue labbra, così da attutire la seconda metà delle sue grida e ridurle in un semplice piagnucolio. Anche se non gli sembrava che non ci fosse nessuno nei dintorni, gli urli della ragazzina erano stati semplicemente troppo assordanti e sicuramente sarebbe stato facile sentirli anche da qualche decina di metri di distanza.<em> Se qualcuno l’avesse sentita, mi sarei ritrovato addosso così tanto fango da non potermi pulire neppure gettandomi nel Fiume Giallo.</em>


<em>Hah… aspetta un attimo? Quale dovrebbe essere il Fiume Giallo? Perché mi è venuto spontaneo pensare a questo nome?</em>


<em>E poi, perché i suoi insulti… mi sembrano così simili a quelli di Jasmine?</em>


“Non gridare! Stavo soltanto scherzando un po’… d’accordo, va bene, ho sbagliato. Ti chiedo scusa, okay?”


Quando Yun Che chiese scusa, terrorizzato, la ragazzina smise finalmente di dimenarsi così tanto, ma continuò comunque a fissarlo con uno sguardo arrabbiato e gli occhi spalancati.


Non appena Yun Che tolse la mano dalla sua bocca, Piccola Jasmine indietreggiò di scatto di due passi, restando in guardia. Era leggermente arrossita e sbottò, infuriata: “Ammetti davvero di aver sbagliato?”


“Sì, sì, sì, è colpa mia.” Yun Che distese una mano e se l’appoggiò sulla nuca… <em>Che peccato ho commesso per dover soffrire in questo modo?</em>


“Umpf!” Piccola Jasmine gonfiò le guance e lo guardò col naso puntato verso l’alto: “Dato che sei mio cognato, sarò generosa e per stavolta ti perdonerò… ma non credere che lo farò di nuovo! Ti avverto, anche se ho solo diciassette anni… ah no, intendevo dire, anche se sono solo una loli di tredici anni, per te non sarà facile fare il prepotente con me ogni volta che vorrai, Umpf!”


“…” Yun Che la guardò, sorpreso: “Tu hai… dicias… sette… anni!?”


“Cosa stai dicendo!?” Piccola Jasmine inarcò le sopracciglia: “Sono chiaramente una piccola e carina loli di tredici anni. Come potrei essere così vecchia? Cognato, hai un problema alle orecchie?”


“… guarda che te lo sei lasciata sfuggire tu.” Rispose Yun Che.


Piccola Jasmine si coprì le orecchie con le mani: “Cognato, cos’hai detto? Il vento fa troppo rumore, quindi non ti ho sentito bene!”


“… senti, non mi importa quanti anni hai, non ho tempo per giocare con te!” Yun Che stava per scoppiare. Disse, ferocemente: “Piccola loli, sai perché sono venuto qui? Per uccidere persone! Vuoi davvero venire con me!?”


Pensava che questo l’avrebbe sicuramente spaventata a morte. Ma non appena Piccola Jasmine lo sentì, i suoi occhi cominciarono a brillare dall’entusiasmo: “Uccidere persone? Fantastico, davvero fantastico! Voglio venire, voglio venire!”


“… non devo uccidere delle persone qualsiasi.” Yun Che indicò in avanti con un dito: “Proprio dietro quella catena montuosa c’è il Divino setta dell’Anima Nera! Conosci il Divino setta dell’Anima Nera, vero?”


“Il piatto della pasta nera…?” la ragazzina inclinò di lato la testa e chiese, con qualche dubbio: “Cos’è, una pasta speciale e molto buona?”


<em>Pfft…</em> Yun Che si sentì sul punto di vomitare. Ringhiò: “Sto parlando della setta dell’Anima Nera! la setta più potente, spaventoso e crudele di tutto il Regno Darkya! La gente che c’è laggiù è diecimila volte più forte e cattiva di quel tizio e quelle Bestie Misteriose di prima! E soprattutto, quando vedono delle ragazzine carine come te, le spogliano subito finché non sono nude e poi… eh, le mangiano! Capito!?”


“Ah! Esistono davvero delle persone così cattive? Sono orribili!” quando sentì le parole di Yun Che, la voce di Piccola Jasmine si fece subito sdegnata. Strinse i suoi piccoli pugni e disse: “Cognato, devo assolutamente venire con te e guardarti mentre dai una lezione a tutte quelle persone cattive. Farò anche il tifo per te meglio che potrò!”


“~！@#￥%…” Yun Che avvertì improvvisamente l’impulso di prendersi a schiaffi fino a svenire: “Non… non hai paura che ti catturino, ti strappino tutti i vestiti e poi ti mangino!?”


“Certo che no!” figurarsi essere spaventata, sul viso delicato di Piccola Jasmine c’era un sorriso radioso: “Perché ci sarai tu a proteggermi, cognato.”


“Hahahaha.” Yun Che ridacchiò senza entusiasmo: “la setta dell’Anima Nera è il posto più pericolo di tutto il Regno Darkya. Tutto il suo territorio è pieno di persone molto più potenti di me. Subito dopo averci messo piede non sarò in grado di garantire neppure la mia stessa sicurezza, né saprò se ne uscirò vivo. Quindi, naturalmente non avrò tempo da perdere proteggendoti! Se insisterai e mi seguirai, allora preparati a morire di sicuro.”


Piccola Jasmine aprì leggermente la bocca, apparentemente spaventata da quello che le era appena stato detto. Ma subito dopo, all’improvviso corrugò la fronte e disse arrabbiata: “Cosa c’è che non va in te!? Sei mio cognato, eppure non puoi neppure proteggermi? Tu, tu… come fai a essere così inutile!?”


Yun Che: “…”


La ragazzina fece roteare le sue pupille nere come la notte e all’improvviso le venne in mente un problema “cruciale”. Chiese immediatamente a Yun Che: “Dato che stai per fare una cosa così pericolosa, perché la Sorellona Jasmine non è con te? Sarò anche piccola, ma anche io so che marito e moglie dovrebbero affrontare sempre insieme le difficoltà, condividendo nel loro cuore gioie e dolori. Quindi, perché sei qui senza la Sorellona Jasmine?”


“Ah! Ho capito! Sicuramente è perché sei troppo inutile e non potresti proteggere la Sorellona Jasmine. Sì, dev’essere per questo motivo che non è qui con te.”


PFTT!


Le parole pronunciate “come se niente fosse” da Piccola Jasmine trafissero il cuore di Yun Che proprio come un coltello.


“Quando sarò grande e dovrò sposarmi, mi assicurerò almeno che mio marito sia in grado di proteggermi. Che non permetta a nessuno di fare il prepotente con me. Non voglio assolutamente, assolutamente sposare qualcuno di inutile come te, cognato. Se fossi la Sorellona Jasmine, mi limiterei ad abbandonarti in un posto lontano lontano, così da non dover mai più rivedere la tua faccia, Umpf, Umpf!”


PFTT!!


Un secondo pugnale trafisse il cuore di Yun Che.


Quando si accorse dell’espressione cupa e tesa di Yun Che, Piccola Jasmine lo guardò con gli occhi ancora più brillanti d’entusiasmo: “Ehi? Per caso ho indovinato? Wow! Sono davvero saggia… però, se le cose stanno davvero così, allora mi dispiace davvero un sacco per la Sorellona Jasmine. Cognato, non sei solo inutile, ma vuoi anche abbandonare tua cognata. Che irresponsabile! Se la Sorellona Jasmine fosse in pericolo o qualcuno facesse il prepotente con lei, sicuramente a te non importerebbe nulla, Cognato, e per te aiutarla sarebbe ancora più fuori discussione. Scommetto che può soltanto sopportare in silenzio e che probabilmente tutti la umiliano continuamente a morte… Uuu, mi dispiace davvero un sacco per la Sorellona Jasmine.”


PFTT!!


Terzo pugnale…


Le sue parole erano affilate come coltelli e colpivano proprio dove faceva più male.


Yun Che distese una mano e se la portò al petto, da cui aveva l’impressione di sanguinare. Rispose, con la voce tremante: “Io… ho delle faccende da sbrigare, quindi andrò via per primo… tu puoi continuare a giocare da sola…”


Detto questo, non osò attendere la risposta di Piccola Jasmine e spiccò il volo, librandosi in alto nel cielo. Scappò via come se ci fosse in gioco la sua stessa vita.


“Waaah! Torna qui! Non puoi andartene!!”


“Non puoi abbandonarmi… hai davvero avuto il coraggio di abbandonare tua cognata senza preoccuparti per lei… lo dirò alla Sorellona Jasmine… giuro davvero che lo dirò alla Sorellona Jasmine…”


……………..


……………..


Le grida di Piccola Jasmine si fecero sempre più lontane. Poi, finalmente tornò un pacifico silenzio.


“Phew –” Yun Che si abbandonò a un sospiro incredibilmente lungo, poi si coprì il volto con una mano.


<em>Quella ragazzina mi ha davvero quasi fatto avere un crollo… non mi sono mai vergognato così tanto in vita mia!!</em>


<em>Non è che i Cieli hanno l’hanno inviata apposta per torturarmi!?</em>


……………………..


Tornato alla Catena Montuosa dell’Anima Nera, Yun Che avanzò molto più rapidamente della volta precedente. Tuttavia, non si dimenticò di osservare e memorizzare il territorio. In breve tempo, percorse cinquecento chilometri e si ritrovò proprio di fronte alla regione montuosa che delimitava l’inizio del territorio della setta dell’Anima Nera.


Yun Che rallentò e scese dal cielo, atterrando e proseguendo senza fretta a piedi. L’erba secca sotto i suoi piedi non emetteva alcun rumore, sebbene ci stesse camminando sopra.


Quando entrò nella regione orientale della catena montuosa, la sua sagoma si sfumò rapidamente, finché non scomparve del tutto.


Fra le sue mani, c’era una corta lama, piccola e meravigliosa, a forma d’ala di farfalla.


Il Pugnale Farfalla del Suono!


“setta dell’Anima Nera… è ora che paghiate il vostro debito!” mormorò, con uno sguardo freddo e tetro. La luce nei suoi occhi era gelida tanto quanto il raggelante bagliore sulla lama del Pugnale Farfalla del Suono.


Il nemico più spaventoso al mondo è quello che non puoi vedere.


Il primo regalo che voleva consegnare alla setta dell’Anima Nera era un terrore privo di forma e suono!
                                


                                



