---
weight: 1092
title: Capitolo 1092 – Esplosione di Teste x2
pubDate: 2025-02-03T07:52:46.913Z
tags:
    - atg
---


<em>Capitolo SPONSORIZZATO, ringraziamo Luciano,
Capitoli in coda 3 (0 Luciano + 3 Angelo), 0/7
-Schadenfreude</em>


Yun Che aumentò più che poteva la sua velocità mentre scattava come una freccia, ma le due aure dietro di lui che lo avevano individuato lo stavano inseguendo e una di esse si stava avvicinando gradualmente.


"Wow!" Mentre Yun Che stava stringendo i denti, piccola Jasmine invece gridò fragorosamente e con entusiasmo: "Cognato, chi sono quei due? Perché ci stanno inseguendo?"


"Sta zitta!" Yun Che ruggì.


Piccola Jasmine si girò e urlò: "Cattivoni, provate a catturarci se potete! Mio cognato è Ling Yun, la persona più famosa e potente nel regno Darkya. Non vi temo minimamente."


"..." Yun Che ebbe l'impulso di lanciarla via molto, molto lontano.


Sentendo le sue parole, Lei Kuangfeng e Lei Qinglie diventarono ancora più veloci.


Lei Qinglie era veloce quanto Yun Che, mentre l'altro aveva una forza misteriosa  superiore e quindi era più rapido.


Vedendo che il nemico era a meno di un chilometro e mezzo di distanza, Yun Che aggrottò le sopracciglia. Mosse il braccio e creò una raffica che portò la piccola Jasmine, urlante, lontano. Poi si fermò all'improvviso, si girò ed evocò il suo potere profound.


BOOM!


In seguito ad un'esplosione che risuonò per tutto il territorio come un'ondata di vento, Lei Kuangfeng arrivò di fronte a Yun Che in un batter d'occhio. Anche Lei Qinglie lo raggiunse poco dopo. Gli sguardi e le aure dei due si incollarono fermamente su Yun Che.


"Così sei... Ling Yun?" Fissavano dubbiosi Yun Che.


Sorprendentemente, l'aura di Yun Che era solo agli inizi del Divine Soul Realm! <em>Era davvero questo giovane ad aver costretto il nostro distinto setta in una situazione così difficile causando la perdita di così tante vite?</em>


Inoltre la velocità che aveva mostrato era qualcosa di irraggiungibile per un coltivatore al Divine Soul Realm.


"Eheh." Yun Che sogghignò. "Sareste potuti tornare e fare rapporto al vostro maestro della setta. Perché insistete a cercare la morte?!"


Yun Che possedeva abilità di fuga formidabili. Se avesse usato il suo Manico Profound insieme al Fulmine Illusorio, avrebbe avuto grandi possibilità di celare la propria aura e sfuggire all'inseguimento. Grazie al Riflesso Distruttore della Luna, sarebbe stato ancora più capace di farlo. Una volta che non lo avessero più trovato con la loro percezione, si sarebbe potuto nascondere perfettamente, rendendo molto difficile trovarlo.


Si poteva dire che sarebbe stato piuttosto semplice per lui seminare Lei Kuangfeng e Lei Qinglie, ma solo se fosse stato da solo. Sarebbe stato assolutamente impossibile ottenere lo stesso risultato se avesse portato con sé la piccola Jasmine... a meno che non la abbandonasse davvero.


Yun Che non avrebbe esitato minimamente a proteggere le persone che riteneva importanti, anche a costo di rischiare la vita, ma certamente non era nemmeno un cavaliere... In altre parole, non era qualcuno che avrebbe affrontato un enorme rischio per salvare una persona con cui non aveva niente a che fare.


Avrebbe dovuto abbandonare piccola Jasmine e poi scappare a gran velocità, ma per qualche motivo non gli era venuta in mente un'idea del genere... e lui stesso non sapeva esattamente perché.


Forse il suo nome lo aveva influenzato.


Dire parole del genere non era diverso dal riconoscere la sua identità di Ling Yun. Lei Kuangfeng e Lei Qinglie fecero smorfie di rabbia e la loro Energia Misteriosa iniziò a ribollire all'istante: "Così sei davvero Ling Yun! Molto bene... ci hai davvero fatto lavorare duramente per cercarti. Vediamo come riuscirai a scappare stavolta!"


"Questo tipo è incredibilmente astuto. Invece di parlare, dovremmo catturarlo e basta!"


Lei Kuangfeng ruggì con rabbia, mentre l'aria attorno a lui si agitò. Lei Qinglie fece la sua mossa proprio dopo di lui. I due avevano lanciato un attacco diretto sia dal lato sinistro che dal destro.


Yun Che si accigliò... Al momento stava affrontando due potenti vice maestri della sala del Divino setta dell'Anima Nera. Lei Qinglie era al quarto livello e Lei Kuangfeng era al quinto del Divine Tribulation Realm. Avrebbe potuto a stento combattere contro uno di loro, quindi non aveva nessuna possibilità di vincere se avesse dovuto lottare contro due di loro.


Doveva effettuare un attacco a sorpresa e ucciderne uno il più velocemente possibile!


CLNK...


Dopo essere arrivato a questa conclusione, tirò subito fuori la Spada Colpo Celeste Nemesi dei Diavoli. L'aumento di forza improvviso del loro avversario scioccò Lei Kuangfeng e Lei Qinglie... Sebbene non fosse diventato così potente da essere minaccioso, non era un'aura che poteva provenire da un coltivatore agli stadi iniziali del Divine Soul Realm.


Nonostante fossero allarmati, non esitarono. Al contrario, divennero ancora più feroci. Come serpenti crudeli, due saette nere si precipitarono su Yun Che... Tuttavia gli attacchi non erano letali visto che Lei Kuangfeng e Lei Qinglie volevano catturarlo vivo.


HISS!!


I due serpenti mancarono il bersaglio allo stesso tempo. Quando si scontrarono tra di loro, l'enorme energia del fulmine si estese come una ragnatela e oscurò il cielo.


Yun Che era già arrivato dietro di loro in un lampo. Prima che Lei Kuangfeng e Lei Qinglie si potessero girare, una luce blu scintillò nei suoi occhi, mentre scatenava il Dominio dell'Anima del Drago.


L'immagine di un drago apparì all'improvviso e il suo ruggito fece tremare il cielo. Lei Kuangfeng e Lei Qinglie sussultarono e poi caddero in un abisso di paura. Il loro potere e la loro Energia Misteriosa si affievolirono in un istante.


BOOM!!


Attivando "Tuono", Yun Che caricò su di loro come una bestia selvaggia destato da un sonno profondo. In un momento, non pensò a scegliere il miglior obiettivo e menò un fendente verso Lei Kuangfeng, che era un po' più vicino a lui.


Tremando di paura a causa dell'effetto dell'anima draconica, Lei Kuangfeng sentì un enorme pericolo avvicinarsi. Provò istintivamente a difendersi, ma riuscì a stento ad usare il venti per cento della sua Energia Misteriosa. Stava per sollevare le braccia che Yun Che lo colpì alla testa spietatamente.


BOOM!!


Come un vulcano che eruttava, risuonò un'esplosione assordante mentre Lei Kuangfeng veniva scagliato via. In un istante fu scaraventato a decine di chilometri indietro. Non si sapeva se fosse vivo o morto.


"Kuangfeng!!"


Lei Qinglie rimase scioccato da questo improvviso ribaltamento della situazione, ma subito dopo aver urlato, scoprì che Yun Che si stava già precipitando verso di lui con la sua aura di spada impazzita.


Anche se Lei Qinglie era turbato a causa dello spavento, si ritirò con fare fulmineo e sfoderò subito la sua lancia spirituale nera. Dopo aver assistito all'attacco spaventoso di Yun Che, non osava minimamente sottovalutare il nemico. Il fulmine nero sulla lancia arrivò al picco delle sue forze in un attimo e puntò direttamente verso il petto di Yun Che, emettendo un rumore metallico assordante.


In seguito ad un sibilo, la punta della lancia si allungò di oltre cento metri mentre trafiggeva il corpo di Yun Che... ma ciò che rimase fu solo un'immagine residua. Lei Qinglie reagì con prontezza e non esitò nemmeno per un secondo. Il fulmine intrecciato attorno alla sua lancia si diffuse rapidamente dietro di lui con un guizzo simile a quello di un pitone che usava la sua coda.


In quel momento aveva mostrato il punto forte delle armi di tipo lancia. Mentre i fulmini saettavano, l'area di diverse centinaia di chilometri attorno fu avvolta dall'immagine di una lancia e da una luce.


CLANG!!


Quando la lancia e lo spadone si scontrarono, l'energia contenuta nelle due armi si scatenò allo stesso tempo.


BOOM BOOM!!


Risuonarono degli scoppi che fecero tremare la montagna. Yun Che fu scaraventato via dalla terrificante tempesta di energia, mentre Lei Qinglie tremò intensamente mentre veniva schiacciato. In qualche modo riuscì a riprendere l'equilibrio, ma quasi sputò una boccata di sangue.


<em>Perché... ha una forza così spaventosa?!</em>


Lei Qinglie era spaventato, ma prima che potesse prendere respiro, sentì un'aura pericolosa premere su di lui. In alto nel cielo, il corpo di Yun Che era avvolto dal fuoco. Andò in picchiata verso il basso, accompagnato da un lungo sibilo e creando l'immagine di una fenice abbagliante.


Lei Qinglie strabuzzò gli occhi, non riusciva a credere che Yun Che avrebbe contrattaccato così velocemente nonostante fosse stato scaraventato via. Mentre il fuoco si rifletteva sempre di più nelle sue pupille, la sensazione di oppressione diventò ancora più terrificante. Mentre sollevava la lancia nera, si spaventò sempre di più. Evitò l'attacco di Yun Che e invece colpì il terreno con la sua arma per sfruttare l'impatto e ritirarsi il più presto possibile.


BOOM!!


Oltre dieci piccole montagne in vicinanza furono rase al suolo. Le fiamme si sollevarono così tanto che non si riusciva a vedere dove finivano.


Nell'istante in cui il fuoco scoppiò, Yun Che sfrecciò come una meteora. Non aveva intenzione di dare nemmeno il tempo di respirare al nemico. La Spada Colpo Celeste Nemesi dei Diavoli scagliò un altro attacco e l'immagine di un Lupo Celeste coperto di fuoco si precipitò dritto su Lei Qinglie.


Lei Qinglie doveva ancora recuperare l'equilibrio perché aveva evitato frettolosamente l'attacco precedente, ma il colpo si era già precipitato su di lui fischiando. Spalancò gli occhi mentre evocava la sua Energia Misteriosa per resistere. Poi ruggì e in qualche modo cancellò il potere del Fendente del Lupo Celeste... ma quando l'immagine del Lupo Celeste si disperse, l'attacco di Yun Che si incollò a lui come un'ombra.


In quel momento si stava avvicinando a Lei Qinglie, i suoi occhi sorprendentemente erano scarlatti.


<em>Questo tipo...</em>


Figuriamoci avere tempo di respirare, Lei Qinglie non aveva nemmeno il tempo di pensare. Gridò come se stesse sfogando la frustrazione e sopportò gli attacchi in arrivo. 


BOOM! BOOM! BOOM! BOOM...


Era ovvio che uno spadone era l'arma più difficile da gestire, ma stava lanciando una raffica di colpi. Lei Qinglie continuò a ritirarsi mentre resisteva agli attacchi con fare agitato. Ogni volta che bloccava un colpo, si sentiva come se avesse impattato contro una montagna, quasi rischiando che venissero danneggiati tutti i suoi organi interni. Gli occhi di Yun Che erano cremisi e le sue braccia erano coperte di sangue, ma l'aura impazzita che stava emettendo e il potere della sua spada non mostrarono segni di indebolimento, spaventando sempre di più Lei Qinglie.


La sua gioia iniziale nell'aver trovato Ling Yun ora si era trasformata in una paura sempre più profonda. Era impossibile per Lei Qinglie sfuggire agli attacchi folli di Yun Che, figuriamoci iniziare un contrattacco.


Yun Che ce la stava mettendo tutta ad ogni attacco. Si stava anche facendo male a causa dello shock ad ogni colpo di spada, ma non poteva fare una pausa visto che non  poteva mantenere aperto "Tuono" per troppo tempo. Fattore più importante, Lei Kuangfeng era un potente coltivatore al quinto livello del Divine Tribulation Realm. Nonostante Yun Che fosse riuscito a colpirlo, al massimo l'avrebbe ferito gravemente e non lo avrebbe ucciso.


Sarebbe stato meglio se fosse svenuto. Nel caso non lo facesse, anche se avesse potuto usare solo metà della sua forza, la situazione sarebbe peggiorata se avesse unito le forze con Lei Qinglie.


Perciò doveva finire il più velocemente possibile il nemico... Anche mettendo a rischio la sua vita!


Più tempo manteneva aperto il cancello Tuono, più avrebbe messo sotto pressione il suo corpo. Lei Qinglie si stava solo difendendo e non poteva contrattaccare, ma era comunque ricoperto di ferite a causa della sua energia.


Lei Qinglie impallidì sempre di più, terrorizzato. Le sue braccia gli stavano sanguinando e si stavano intorpidendo.


Fu in quel momento che risuonò un ruggito agitato e arrabbiato in lontananza: "Ling Yun... ti ucciderò!"


Una persona balzò e si precipitò verso di loro come una bestia selvaggia e folle, aveva un'aura assassina crescente.


Lei Kuangfeng!


Il suo viso era coperto di sangue e sembrava in pessime condizioni. Tuttavia, il suo corpo ribolliva con una caotica, ma comunque scioccante Energia Misteriosa.


Yun Che cambiò lievemente espressione e i suoi movimenti rallentarono.


Lei Qinglie, che era sul punto di collassare, non perse l'opportunità e lanciò il suo contrattacco. Tutta la sua paura si trasformò in un catalizzatore per aumentare la sua ferocia e la sua lancia scagliò sei saette nere. L'energia terrificante sfrecciò fritta verso il petto di Yun Che.


Quasi nello stesso istante, la Spada Colpo Celeste Nemesi dei Diavoli di Yun Che attaccò con ferocia... Non tentò di schivare i sei colpi fatali e invece li affrontò direttamente... era ovvio che fosse una mossa davvero rischiosa!!


Le pupille di Lei Qinglie si rimpicciolirono, ma il suo sguardo divenne feroce. "Muori!!!"


Riiip!!


Mentre veniva colpito dalle saette, Yun Che si piegò all'indietro. I fulmini crearono sei buchi sanguinosi nel suo petto, ma nessuno di essi riuscì a trafiggerlo. Vedendo una scena del genere, Lei Qinlie strabuzzò nuovamente gli occhi, incapace di credere ai suoi occhi... Fu in questo momento che Yun Che lo colpì con fermezza.


BOOOM!!!!


"Wuaaaaahh!"


Lei Qinglie rilasciò un grido miserabile mentre il suo petto veniva fatto a pezzi. Fu scaraventato via come un sacco di patate, schizzando sangue lungo la strada. Sembrava che stesse piovendo acqua rossa all'improvviso.


Lei Kuangfeng era arrivato dietro Yun Che in quel momento. La lancia dell'anima nera radunò tutta la sua energia.


Yun Che si girò all'improvviso. Senza badare alle sue ferite, si confrontò direttamente con Lei Kuangfeng. A circa trenta metri di distanza, la luce blu che lo aveva scagliato in un abisso di paura brillò nuovamente negli occhi di Yun Che.


Dominio dell'Anima del Drago!!


Era la seconda volta che usava questa tecnica in un così breve periodo di tempo e quindi il suo potere era ridotto, ma anche le condizioni di Lei Kuangfeng erano peggiorate rispetto a prima. Quando il ruggito risuonò ancora una volta, le pupille di Lei Kuangfeng si scolorirono e la sua Energia Misteriosa si disperse come una potente corrente d'acqua.


Yun Che aumentò la sua velocità e la sua spada si precipitò verso il nemico... Lei Kuangfeng alzò la testa con difficoltà mentre un ruggito spaventato gli sfuggì di bocca. Riportò di nuovo la lancia nera di fronte a sé, tremante di paura.


Yun Che però scomparì all'improvviso. Era riapparso dietro Lei Kuangfeng come se si fosse teletrasportato e colpì spietatamente la testa del nemico.


CLANG!!


Risuonò uno scricchilio e un'esplosione dalla testa di Lei Kuangfeng, dopodiché fu scaraventato all'indietro e batté la testa a terra. Si formò una voragine profonda decine di metri sotto di lui.


Yun Che tuttavia non mostrò segno di fermarsi. Portando con sé la sua Energia Misteriosa turbolenta, volò agilmente indietro.


Lei Qinglie era fradicio di sangue dopo essere stato gravemente ferito dal colpo di Yun Che. Stava lottando per girarsi, quando vide Yun Che arrivare.


"Ahh!!" Gridò spaventato Lei Qinglie. Dato che era stato disarmato, istintivamente sollevò le braccia per bloccare l'attacco.


PFTT-BOOM!!!


Il sangue schizzò dalla bocca di Lei Qinglie e dal suo corpo. La Spada Colpo Celeste Nemesi dei Diavoli trapassò spietatamente le sue braccia e il suo corpo. Quando l'Energia Misteriosa dell'arma si scatenò, tutti i suoi organi interni furono ridotti in poltiglia.


Lei Qinglie strabuzzò gli occhi mentre cadeva. Dopodiché non si mosse più.


Mentre chiudeva la porta "Tuono", l'Energia Misteriosa di Yun Che si affievolì. Barcollò e alla fine cadde in ginocchio. Dopo aver ansimato per oltre dieci respiri, alla fine riuscì a radunare un minimo di energia per bloccare le emorragie nel suo corpo.


I sei buchi nel suo petto sembravano spaventosi, ma raggiungevano a stento le ossa. Era una fortuna che non si fosse dovuto preoccupare del fulmine stesso e che fosse stata solo l'Energia Misteriosa a danneggiarlo, altrimenti le sue ferite sarebbero state molto più gravi.


In confronto alle sue lesioni o al consumo di forza misteriosa, era stato l'utilizzo di due volte consecutive del Dominio dell'Anima del Drago a metterlo in difficoltà. Si sentiva la testa pesante come il piombo e aveva un grande desiderio di cadere in un sonno profondo.


Dopo aver ansimato per un po', Yun Che si rialzò e prese la Spada Colpo Celeste Nemesi dei Diavoli, e si avvicinò a Lei Kuangfeng barcollando.


Al centro dell'enorme voragine, Lei Kuangfeng giaceva ancora in una pozza di sangue, c'erano delle crepe chiaramente visibili sulla sua testa.


Il suo viso era fradicio di sangue. Sarebbe dovuto essere impossibile per lui vedere qualcosa, ma era chiaro che non avesse ancora perso coscienza. Come se avesse percepito l'avvicinamento di Yun Che, iniziò a tremare e ad emettere un suono flebile.


Era già consapevole della potenza terrificante dello spadone di Yun Che dopo essere stato colpito due volte alla testa. Anche se era ancora vivo, non sarebbe sopravvissuto al prossimo attacco.


Yun Che non continuò a colpire e invece disse ansimando: "Ricorda di dire questo al tuo maestro della setta. Digli che gli darò solo tre giorni di tempo!"


"Questa è la sola opportunità che gli darò!!"


Poi Yun Che non rimase ulteriormente. Congelò le sue ferite con uno strato di ghiaccio per evitare di essere rintracciato dalla sua aura. Poi incanalò l'ultima briciola della sua Energia Misteriosa e fuggì.


Andando nella direzione in cui l'aveva spinta, Yun Che ritrovò velocemente la piccola Jasmine. Poi la raccolse prima che potesse aprire bocca e accelerò mentre volava verso la parte occidentale della catena montuosa dell'Anima Nera.


"Cognato, dove sono quei due cattivi? Non dirmi che li hai battuti? Wow! Il cognato è davvero potente e non inutile quanto pensavo."


"Ah! Cognato, stai sanguinando così tanto. Non fa male...? Hmm! Hai un aspetto schifoso!"


"Ehh? Cognato, perché non dici nulla? Ehi, ehi, ehi... dì qualcosa!"


"Se mi ignori ancora, mi arrabbierò di nuovo e ti rimprovererò!"


"..." Yun Che non disse una parola e mostrò un'espressione davvero scontenta.


Arrivando nella parte orientale della catena montuosa, continuò a volare per un bel po'. Quando giunse in un'area dove si sentiva al sicuro, si fermò. Dopodiché lanciò la piccola Jasmine a terra senza mostrare la minima gentilezza.


"Ahi!" La piccola Jasmine gemette di dolore per poi balzare in piedi. Stava per esprimere la sua rabbia quando vide lo sguardo spaventoso di Yun Che.


"Puoi non averlo chiesto e potrei aver fatto il ficcanaso, ma questo non cambia comunque il fatto che ti ho salvato! Quindi perché... vuoi farmi del male?!" Chiese freddamente Yun Che.


"Farti del male? Di cosa stai parlando? Quando mai ti ho fatto male?" Piccola Jasmine si massaggiò il posto dove si era fatta male a causa della caduta. "Dopo avermi fatto cadere apposta, mi rimproveri anche?! Ahio... mi fa così male."


"Non provare a fingere di nuovo!" Lo sguardo di Yun Che divenne ancora più terrificante. Alzò un dito e disse con voce cupa: "Quel posto di prima era il territorio del Divino setta dell'Anima Nera.
Durante questo periodo di tempo hanno creato innumerevoli Formazioni Misteriose e disposto una grande quantità di squadre per catturarmi. Anche io devo stare molto attento quando vado lì! Ma non solo sei apparsa tutta sola nella catena montuosa, che è già anormale, stavolta hai anche attraversato la parte occidentale rimanendo completamente illesa... È qualcosa di impossibile al tuo livello."


"O hai qualcuno che ti sta proteggendo in segreto o hai qualche arma profound con cui puoi difenderti. Mi prendi davvero per uno sciocco?!"


"Non voglio una spiegazione!" Interruppe in tono freddo Yun Che. "Non voglio sapere la tua identità o le tue origini, né sono interessato. Sono ancora meno incline a capire che rapporto hai con me!
La sola cosa che so è che ti ho salvato, ma hai fatto apposta dei rumori per allertare quei due, quasi uccidendomi... Capisci quanto era pericoloso?! Fortunatamente non c'era nessuno attorno. Se fosse arrivata un'altra persona, probabilmente sarei morto lì. Hai capito?!"


Piccola Jasmine batté gli occhi e disse a bassa voce: "Non l'ho fatto apposta. Mi prudeva il naso... Eeh? Dici che l'ho fatto apposta, allora perché mi stai ancora aiutando? Non sarebbe molto più facile scappare da solo?"


"..." Yun Che la fissò stordito per molto tempo per poi ruggire: "Ti ho aiutato... così da poterti rimproverare. Capito?!"


Si girò. "Ho solo ficcato il naso negli affari altrui. La prossima volta che ci incontreremo, non perderò tempo con te nemmeno se tu fossi sull'orlo della morte. Puoi anche rinunciare all'idea di divertirti a mie spese."


Yun Che volò senza esitare.


"Ah! Non puoi andare via! Ho ancora altro da dire! Ah! Ehi!!"


Yun Che la ignorò e si allontanò in un batter d'occhio.


"Oof! Seriamente! Così feroce!" Piccola Jasmine arricciò le labbra, ma presto i suoi occhi brillarono mentre sollevava le sue belle sopracciglia: "Tuttavia di sicuro sembra divertente! Eheheh..."


Ridacchiando, la ragazza iniziò a galleggiare lievemente. Stava proprio volando nella stessa direzione in cui se n'era andato Yun Che.
                                


                                



