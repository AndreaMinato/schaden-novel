---
weight: 10930
title: Capitolo 1093 – Esperto di Veleni Cuorenero
pubDate: 2025-02-03T07:52:46.913Z
tags:
    - atg
---


<strong>Capitolo sponsorizzato! Grazie mille Angelo!
2 in coda, 0/10 donazione
-Alstor</strong>


Yun Che si diresse a ovest, allontanandosi subito dall’area circostante la Catena Montuosa dell’Anima Nera. Utilizzare due volte il Dominio del Dio Drago in così poco tempo gli aveva fatto completamente esaurire la sua energia mentale. Sommando a questo le ferite che aveva riportato, per un paio di giorni non sarebbe stato in grado di assassinare altri discepoli della setta dell’Anima Nera.


la setta dell’Anima Nera, del resto, aveva ordinato di non fare entrare o uscire nessuno dal setta, quindi per il momento non avrebbe comunque potuto attaccarli.


Una volta raggiunta una regione desolata a qualche centinaio di chilometri di distanza dalla Catena Montuosa, Yun Che si sedete a terra. Ma anziché iniziare subito a meditare e curare le sue ferite, prese una giada di trasmissione del suono:


“Signorina Ruyan, potrebbe farmi un altro favore? Lei Qianfeng dovrebbe avere parecchi figli nelle varie Frazioni Esterne della setta. Potrebbe raccogliere informazioni riguardo alle loro posizioni e ai loro spostamenti? Poi mi dica qual è il più vicino a me.”


Poco dopo, giunse la rispsota di Ji Ruyan: “La Frazione Esterna della setta dell’Anima Nera più vicina si trova nella Città Darkya. Uno dei suoi Vice Maestri è Lei Guangmo, il figlio più giovane di Lei Qianfeng.”


“Lei Guangmo è il secondo figlio della sua moglie ufficiale, nonché il suo prediletto. È sempre rimasto al suo fianco, fino all’anno scorso, quando l’ha mandato alla Frazione Esterna per addestrarsi e avere nuove esperienze. Anche se ufficialmente è il Vice Maestro della Frazione Esterna, in realtà è abbastanza un buono a nulla. la setta ha investito molte delle sue risorse su di lui, eppure ha a malapena raggiunto il Divine Origin Realm. Di solito visitava spesso la setta principale, ma in seguito agli eventi delle ultime due settimane è rimasto tutto il tempo nella Città Darkya e ha interrotto le visite.”


“Considerando quello che sta succedendo nel setta principale, anche nella Frazione Esterna l’atmosfera si è fatta molto più cupa, eppure Lei Guangmo continua a trascorrere parecchio tempo abbandonandosi ai piaceri carnali. Considerando le sue capacità, Signor Ling Yun, per lei dovrebbe essere un bersaglio facile.”


Yun Che aveva soltanto chiesto qualche informazione, ma la risposta di Ji Ruyan era stata rapida e persino incredibilmente dettagliata.


Ji Ruyan all’inizio aveva avuto l’impressione che Yun Che fosse un tipo misterioso, irascibile e terribilmente forte. In quanto a lui, era piuttosto prevenuto nei suoi confronti siccome era la figlia del proprietario della Gilda dei Mercanti Piuma Nera. Tuttavia, negli ultimi giorni aveva scoperto segreti e informazioni che la maggior parte delle persone non avrebbe mai neanche immaginato, così Yun Che aveva potuto sperimentare di persona quanto lei potesse essere d’aiuto nello spionaggio. Oltre a questo, avevano un nemico comune, perciò fra i due aveva cominciato lentamente a nascere una certa fiducia.


“D’accordo. Allora partirò da lui… Domani tornerò alla Città Darkya. Mi aiuti a tenere traccia degli spostamenti di Lei Guangmo, soprattutto durante le sue attività notturne. Ma c’è una faccenda ancora più importante di Lei Guangmo. Deve aiutarmi a trovare i nomi di alcuni medici che di solito operano nei Reami Stellari Inferiori e Intermedi. In particolare, di quelli famosi, ma dei quali non si conosce l’attuale posizione e che custodiscono gelosamente i loro segreti. Più sono misteriosi e riservati, meglio è. Sarebbero perfetti dei dottori erranti, estremamente famosi, ma che agiscono raramente in pubblico.


……………..


Divino setta dell’Anima Nera.


I membri della setta dell’Anima Nera avevano trovato Lei Kuangfeng. Quando lo riportarono alla setta, però, era ormai a un passo dalla morte.


“Kuangfeng, cos’è successo esattamente?” chiese cupamente Lei Qianfeng.


Lei Kuangfeng era ricoperto di sangue e la sua voce si stava affievolendo: “Ling Yun… è stato Ling Yun…”


Non appena sentirono quel nome, tutti divennero scuri in volto.


“Mi ha chiesto di dire… al Maestro della setta… che vuole che lei… si… si… entro… tre giorni… si distrugga le Vene Misterioses con le sue mani e si spezzi tutti gli arti… altrimenti… altrimenti…”


“Quel bastardo!” Lei Qianfeng ebbe uno scatto d’ira. Era il sovrano assoluto di tutto il Regno Darkya da ormai molti anni, eppure nessuno aveva mai osato minacciarlo in quel modo: “Lo taglierò in migliaia di pezzi!!”


“Maestro della setta, non deve prendere sul serio le sciocchezze di quel piccolo idiota. Kuanfeng, qual è la forza misteriosa di Ling Yun? È davvero riuscito da solo a uccidere Qinglie e ridurti…” chiese il Grande Anziano Lei Qiandu, aggrottando la fronte.


“La forza misteriosa… di Ling Yun… è al secondo livello del Divine Soul Realm…” La voce di Lei Kuangfeng era più debole che mai. Parlava a frasi sconnesse, ma le sue parole scioccarono tutti.


“Anche le prime informazioni che aveva raccolto nella Città Darkya affermavano che fosse ai primi livelli del Divine Soul Realm… ma com’è possibile!?” tutti stentavano a crederci.


“La forza misteriosa di Ling Yun… so che è strano… ma in uno scontro frontale… non avrebbe dovuto essere… al nostro livello… eppure… eppure…” come ricordandosi di qualcosa di estremamente terrificante, Lei Kuanfeng non riuscì a evitare di tremare senza controllo: “La sua forza mentale… è spaventosa… davvero spaventosa… dovete… dovete stare… attenti… urrghhh…”


Lei Kuangfeng rimase in silenzio. Alla fine, era morto.


“Maestro della setta, le tracce lasciate da Ling Yun scompaiono quasi immediatamente nel nulla, quindi non possiamo sapere dove si trovi. Tuttavia, ha perso molto sangue quindi le sue ferite devono essere piuttosto gravi. Con una ricerca a tappeto, sono sicuro che lo troveremo in fretta.” Consigliò Lei Tiangang.


“Vuoi che io mi distrugga le Vene Misterioses e mi spezzi gli arti? Heh!” Lei Qianfeng rise freddamente: “Sono curioso di vedere coi miei occhi cosa riuscirai a fare in questi tre giorni.”


……………..


Quando le sue ferite si furono stabilizzate, Yun Che tornò alla periferia della Città Darkya. Proprio quando stava per entrare in città, però, ricevette una trasmissione sonora da Ji Ruyan.


“Signor Ling Yun, sono appena riuscita ad accertare le informazioni che avevo raccolto sui medici di cui lei mi ha chiesto. In totale, ho trovato sette dottori che soddisfano quasi alla perfezione i requisiti.”


In effetti, una grande Gilda di Mercanti non andava sottovalutata. Le loro capacità di raccogliere informazioni erano straordinarie. Ji Ruyan disse a Yun Che tutto ciò che aveva scoperto; i nomi, i soprannomi, le storie, i più grandi risultati e i tratti distintivi di quei sette dottori.


Yun Che ascoltò con attenzione, finché non ebbe finito. Dopo aver riflettuto per qualche secondo, chiese: “Il quarto medico che ha nominato, quello soprannominato Esperto di Veleni Cuorenero, è abile anche nella creazione di antidoti?”


“Secondo le informazioni che abbiamo raccolto, sì.” Rispose Ji Ruyan: “L’Esperto di Veleni Cuorenero fino a oggi non ha mai usato le sue capacità nelle arti mediche per salvare qualcuno senza compenso, almeno da quel che si sappia, ma si dice che non abbia rivali nella creazione di veleni e antidoti. Secondo le voci, non importa quanto sia potente un veleno, lui è in grado di curarlo con un semplice cenno della mano. Secondo alcuni, in tutto l’universo non esiste un veleno che lui non sia in grado di curare. In quanto al ‘Cuorenero’ nel suo soprannome, è dovuto al fatto che chiede sempre compensi esorbitanti. Inoltre, se lo si incontra per caso e lo si offende in qualche modo, non esita a uccidere con veleni terribili. Pare che uccida molte più persone di quante ne salvi. Inoltre, si dice che quando consegna un antidoto il paziente deve berlo subito, di fronte a lui, probabilmente perché non vuole che studiandolo qualcuno riesca a replicarlo.”


“Che aspetto ha?” domandò Yun Che, riflettendo su quelle informazioni.


“Non lo sappiamo con precisione, ma spesso le voci affermano che indossa sempre vesti lunghe e larghe. È molto alto e sia le sue spalle che il suo volto sono molto slanciati. Si dice anche che, avendo studiato a lungo ogni tipo di veleno, il suo volto è rimasto sfigurato e quindi non lo lascia vedere quasi mai a nessuno.”


“L’Esperti di Veleni Cuorenero è diventato famoso circa tremila anni fa, ma dopo essersi fatto parecchi nemici ha cominciato a viaggiare per tutti i vari Reami Stellari più importanti. Trovarlo è incredibilmente difficile. L’ultima notizia affidabile che abbiamo trovato su di lui risale a qualche decina di anni fa. In effetti, sul suo pianeta d’origine si dice che in realtà sia già morto.”


Yun Che si fermò per qualche secondo e ci pensò, poi rispose: “Signorina Ruyan, da domani inizi a diffondere con discrezione la voce che l’Esperto di Veleni Cuorenero è stato avvistato nella Città Darkya. Non lo faccia troppo bruscamente, deve essere il più riservata possibile e, se potesse farlo giungere direttamente alle orecchie della setta dell’Anima Nera senza intermediari, sarebbe ancora meglio.”


“Questo…” Ji Ruyan non poté che avere qualche dubbio: “Signore, posso chiederle cosa intende fare…?”


“Molto semplice.” Yun Che non esitò e le spiegò subito il suo piano: “Voglio fingere di essere l’Esperto di Veleni Cuorenero e fare un grandissimo regalo alla setta dell’Anima Nera!”


“Ah!?” Ji Ruyan non riuscì a trattenere un’esclamazione di sorpresa, sentendo la risposta di Yun Che: “Signore, non può assolutamente farlo! Anche se non dovrebbe esserci nessuno nel setta dell’Anima Nera che abbia mai visto l’Esperto di Veleni Cuorenero, sicuramente non sarà facile ingannarli. I loro metodi sono spietati e sono sempre molto prudenti. Altrimenti, la Gilda dei Mercanti Piuma Nera non sarebbe caduta sotto il loro controllo. Inoltre, è fin troppo difficile spacciarsi per qualcuno di abile come l’Esperto di Veleni Cuorenero. Fingere di saper creare antidoti per qualsiasi veleno è difficile quanto ascendere al cielo… se la smascherassero, sarebbe in grande pericolo.”


“Non si preoccupi, non li sto sottovalutando.” Rispose con calma Yun Che: “Le assicuro che ho dei metodi perfetti per convincerli che sia davvero lui… anzi, ci crederanno senza alcun dubbio! Ha ragione, fingere di essere qualcuno di così famoso è difficile… ma al tempo stesso, se la finzione è abbastanza convincente, sarà difficile provare che non sono davvero lui.”


“…” Ji Ruyan rimase senza parole per qualche secondo. Non riusciva a immaginare come Yun Che potesse rendere credibile la sua messinscena, né come potesse convincerli al punto da farli “credere senza alcun dubbio”.


“La vostra Gilda dei Mercanti della Piuma Nera dovrebbe inviare regolarmente degli uomini fuori città per acquistare nuove merci. Oggi mandi tre persone a sua scelta a concludere degli affari fuori città. Deve soltanto dar loro cinque milioni di Pietre Viola e dirmi il tragitto che seguiranno.”


“Non è affatto un problema, ma… cosa intende fare?” chiese Ji Ruyan, sospettosa.


Yun Che rispose: “Lungo la strada, verranno morsi da un ‘Cobra Reale Nero’. Da quel che ne so, nel Regno Darkya nessuno ha un antidoto per il suo veleno. Chiunque sia al di sotto del Divine Tribulation Realm, morirebbe sicuramente per le sue tossine. Quei tre resteranno a terra, avvelenati e morenti, ma proprio quando saranno sul punto di morire, incontreranno all’improvviso l’Esperto di Veleni Cuorenero. Pagando con tutte le Pietre Viola in loro possesso, lui li curerà, così la notizia del suo arrivo nel Regno Darkya inizierà a diffondersi. Basterà soltanto che lei la lasci trapelare e appoggi il mio piano.”


Dopo aver terminato la trasmissione sonora, Yun Che mise via la giada. Poi, sollevò con le mani due sagome nere come l’inchiostro e osservò i loro corpi ricoperti di scaglie; erano due serpenti lunghi circa un piede. Li aveva catturati apposta poco prima di lasciare la Catena Montuosa dell’Anima Nera.


Il primo giorno in cui vi era entrato, quegli uomini della setta della Spada di Giada che aveva salvato gli avevano detto che, se l’avessero morso, sarebbe morto di sicuro. Già da questo era chiaro quanto fosse potente il loro veleno.


“Quando avrò sistemato questa faccenda, farò meglio a lasciare la Città Darkya.” Mormorò Yun Che. Sollevò lo sguardo ed emise un debole sospiro: “He Lin, per adesso sono ancora troppo debole. Anche con tutte le mie forze, non posso fare iù di così. Fra due anni, se sarò abbastanza fortunato da entrare nel Regno dell’Eternità, cercherò di entrare in contatto con qualche suo membro affidabile e di raccontargli cos’è successo alla razza degli Spiriti del Legno. Col tempo, forse diventerò abbastanza forte… così forte che nessuno al mondo oserà più uccidere altri Spiriti del Legno.”


Yun Che inspirò a fondo e si calmò. Distese la mano sinistra e al centro del palmo della sua mano comparve un veleno rosso brillante.


Era la parte più velenosa del sangue del drago cornuto!


Strato dopo strato, applicò il veleno sulla lama del Pugnale Farfalla del Suono. Dopo averlo guardato per un po’, rilasciò decine e decine di volte la sua Energia Misteriosa per diluirlo, poi mise via l’arma.


In quanto a ciò che accadde in seguito, andò tutto esattamente come Yun Che aveva pianificato.


Come organizzato, i tre uomini inviati da Ji Ruyan vennero morsi dai Cobra Reali Neri mentre attraversavano una foresta. Proprio quando stavano per morire, comparve un uomo vestito completamente di nero che disse di essere l’Esperto di Veleni Cuorenero. Salvò le loro vite, chiedendo come compenso cinque milioni di Pietre Viola. All’inizio i tre non gli credettero, ma in preda alla disperazione decisero di accettare. Dopo aver pagato, ricevettero da quell’uomo tre pillole verdi. Subito dopo averle assunte, le tossine all’interno del loro corpo scomparvero.


Così, si diffuse la voce che l’Esperto di Veleni Cuorenero era giunto nel Regno Darkya.
                                


                                



