---
weight: 10950
title: Capitolo 1095 – Dubbi sulla Perla del Veleno Celeste
pubDate: 2025-02-03T07:52:46.913Z
tags:
    - atg
---


<em><strong>Capitolo Sponsorizzato! Grazie Mille Angelo!</strong></em>


<em><strong>0 in coda, 0/10 donazione</strong></em>


<em><strong>-Alstor, che ringrazia ancora tutti coloro che hanno donato durante le vacanze di Natale</strong></em> :)


I contatti della Gilda dei Mercanti Piuma Nera non erano soltanto una dimostrazione di potere. In poche ore, la setta dell’Anima Nera ricevette risposta. Avevano trovato l’Esperto di Veleni Cuorenero. Come avevano ipotizzato inizialmente, si trovava già all’interno della Città Darkya.


La Frazione di Darkya inviò immediatamente da lui alcune persone, ma la risposta che poi riferirono alla setta principale fece infuriare Lei Qianfeng.


“Seguendo le indicazioni della Gilda dei Mercanti Piuma Nera, i nostri uomini sono riusciti a trovare quella persona, che ha affermato apertamente di essere l’Esperto di Veleni Cuorenero, ma… ha rifiutato di venire ad aiutarci.” Riferì Lei Kun, piuttosto agitato, dopo aver ricevuto una trasmissione sonora dalla Frazione.


“Ha rifiutato?” Lei Qianfeng inarcò le sopracciglia: “Chiaramente, non ha il coraggio di venire qui! Heh, allora è davvero un impostore! Come avrebbe potuto esserci una coincidenza del genere, al mondo!?”


“No… ecco, non ha rifiutato di aiutarci, ma ha detto… ha detto che…”


“Cos’ha detto? Riferiscimi tutto!”


“Sì!” Lei Kun strinse i denti: “Ecco, quando i nostri discepoli lo hanno invitato, ha risposto… dicendo che il nostro setta dell’Anima Nera non è niente di speciale e che se vogliamo che guarisca suo figlio dal veleno… deve… deve essere lei in persona a portarlo da lui, Maestro della setta… insieme a una somma abbastanza alta in Pietre e Cristalli Viola.”


“Che bastardo!” Lei Qianfeng cadde in preda all’ira non appena sentì quelle parole. Si sentiva come se il petto stesse per esplodergli: “Un impostore osa davvero offendere il nostro setta dell’Anima Nera! Quando avrà curato Mo’er, lo ucciderò con le mie mani!!”


“Maestro della setta!” Lei De Yan intervenne prontamente: “Quello che ha detto poco fa il Maestro della Sala Principale è vero. L’Esperto di Veleni Cuorenero ha innumerevoli nemici, quindi nessuno avrebbe mai il coraggio di fingere d’essere lui. Anche se questo vecchietto non ha mai incontrato l’Esperto di Veleni Cuorenero, ha sentito dire che è incredibilmente eccentrico. È estremamente arrogante e parecchie importanti potenze di vari Reami Intermedi hanno chiesto il suo aiuto nel corso degli anni. Per lui disprezzare il nostro setta, che si trova in un Reame Inferiore… in effetti, non è affatto strano.”


“Cazzate!” gridò Lei Qianfeng: “Il mio setta dell’Anima Nera non è un setta qualunque! Inoltre, abbiamo il supporto del Divino Regno Marziale! Un semplice medico esperto di veleni, nel mio Regno Darkya, come può avere il diritto di essere così arrogante? Inoltre, molto probabilmente è un impostore!”


“Qianfeng! Smettila di perdere tempo, Mo’er sta morendo!” si lamentò Xiao Qingtong: “Nell’improbabile caso in cui sia davvero l’Esperto di Veleni Cuorenero…”


“Taci! Ho inviato dei discepoli a invitarlo qui, mi sembra di avergli già mostrato fin troppo rispetto. Vuole che io, il potente Realm King del Regno Darkya, lo implori di persona? Lui, un insignificante e inutile medico?” Lei Qianfeng era incredibilmente infuriato: “Se fosse un impostore, allora io, Lei Qianfeng, perderei completamente la faccia! E anche se fosse davvero chi dice di essere, credi che il nostro potente setta dell’Anima Nera debba essere trattato come un cane randagio da un semplice medico errante? Se il nostro setta non riesce a guarire quel veleno, com’è possibile che lui sia in grado di farlo?”


“Maestro della setta…”


“Basta discutere!” Lei Qianfeng interruppe Lei Deyan prima ancora che potesse parlare. Dopo essere stato ingannato e umiliato per due settimane da quel “Ling Yun” senza riuscire neppure a vedere la sua ombra, ora era anche costretto a guardare mentre il suo figlio prediletto era sospeso fra la vita e la morte per essere stato avvelenato da lui. In quella situazione, come poteva mantenere la calma!? Poi, all’improvviso si ricordò di qualcosa e gridò in tono burbero: “Basta! Il Rospo del Tuono! Il Rospo del Tuono! Andate a prendere il dono che ci ha portato il Divino Regno Marziale! Portate subito qui il Rospo del Tuono!”


“Cosa? Il Rospo… il Rospo del Tuono?” Tutti erano terrorizzati: “Ma… anche il Rospo del Tuono è velenoso, Maestro della setta, se ha intenzione di usare il suo veleno per contrastare quello nel corpo di suo figlio… temo che…”


“Portatelo subito qui e basta! Forse riuscirà a salvare Mo’er!” urlò Lei Qianfeng.


Il veleno usato da Yun Che apparteneva a un antico drago cornuto, vecchio oltre seicentomila anni. Non era una tossina qualsiasi che poteva essere curata facilmente. Il suo aspetto più terrificante non era il suo potere velenoso, ma il tipo particolare di energia vitale al suo interno, in grado di farlo penetrare persino nelle ossa e nell’anima della vittima.


Se una quantità sufficiente di veleno raggiungeva l’anima, persino un Divine Sovereign come Mu Bingyun non poteva fare altro che attendere la propria inevitabile morte.


Il Rospo del Tuono in effetti era in grado di usare il suo veleno per contrastare quello di altre piante e animali, soprattutto se a guidarlo era qualcuno al Divine King Realm come Lei Qianfeng, ma quest’ultimo non avrebbe mai potuto immaginare che il veleno all’interno di Lei Guangmo provenisse da un antico drago cornuto al Divine Master Realm. Anche se il Rospo del Tuono era molto raro, fra lui e il Drago Cornuto c’era una differenza grande quanto quella fra il cielo e la terra.


Quando il veleno del Rospo del Tuono entrò nel corpo di Lei Guangmo, all’inizio ebbe alcuni effetti positivi. Il rossore sul viso di Lei Guangmo diminuì leggermente e anche il dolore che stava provando si fece più sopportabile. Tutti erano felici e ottimisti… ma dopo soltanto pochi minuti, cominciò a dimenarsi violentemente come se qualcosa lo avesse colpito improvvisamente. A giudicare da quella reazione, il veleno che stava venendo attaccato da quello del Rospo del Tuono dopo essere stato stimolato tornò a colpire con una forza ancora maggiore. Dal corpo di Lei Guangmo cominciò a fuoriuscire del vapore cremisi, permeato da un’aura velenosa molto più intensa di prima.


“Mo’er! Cos’è successo… perché è andata così…” Xiao Qingtong era pallida come uno spettro e stava gridando fino ad avere la voce roca.


“Madre… salvami… Ah… Ahhhh…”


Il sangue in ogni sua vena e arteria era diventato incandescente. Il vapore cremisi intorno a lui era così fitto e denso da coprirlo interamente, rendendo difficile vederlo. Dopo aver lanciato l’ultimo grido della sua vita, Lei Guangmo smise di respirare. Era morto per effetto del terribile veleno del drago cornuto.


“Mo’er… Mo’er!!” Xiao Qingtong cadde in ginocchio, ormai nessuno poteva consolarla.


“Maestro della setta… Maestra… le mie condoglianze…” sospirò a bassa voce Lei Tiangang.


“…” Lei Qianfeng rimase immobile, come se fosse stato inchiodato al pavimento. Il suo dolore e la sua rabbia erano chiaramente visibili nei suoi occhi lucidi. Senza alcun gemito, cominciò ad avere delle convulsioni e cadde all’indietro.


“Maestro della setta!” Lei Qiandu gridò dal terrore, correndo verso di lui per afferrarlo al volo.


“Ling Yun… Ling… Yun…” Lei Qianfeng continuò a ripetere il nome Ling Yun come se fosse stato impresso a fuoco nella sua anima e nella sua mente. Alla fine, spalancò gli occhi e rilasciò un’immensa aura feroce e violenta. Gridò, come impazzito: “Ling Yun! Ti ucciderò! TI UCCIDERO’!!”


“Tiangang, attiva immediatamente… tutte le Formazioni Misteriose difensive a nostra disposizione! Invia tutti i discepoli delle sessantaquattro Sale a sorvegliare ogni luogo in cui potrebbe farsi vivo Ling Yun! Quando lo avrete trovato, fate tutto il possibile ucciderlo, riducetelo in diecimila pezzi!!”


Le grida di Lei Qianfeng risuonarono come tuoni assordanti in tutto la setta, facendo tremare dalla paura ogni suo membro. La rabbia, il dolore e l’odio contenuti in ogni parola terrorizzarono tutti i discepoli della setta.


“Inviare tutti i discepoli delle sessantaquattro Sale all’esterno della setta!?” quell’ordine scioccò Lei Tiangang, che rispose senza pensarci: “Maestro della setta, dopo aver commesso un crimine così odioso, molto probabilmente Ling Yun sarà fuggito il più lontano possibile…”


“No! Tornerà di sicuro per rigirare il coltello nella piaga… lo farà di sicuro!!” tutto il sangue che Lei Qianfeng aveva in corpo gli andò alla testa, rendendo completamente paonazzo il suo volto. Stava tremando, come se ogni sua vena fosse sul punto di scoppiare: “Andate, ora! Se non trovate Ling Yun… allora non tornate mai più indietro!!”


Lei Qianfeng aveva completamente perso la ragione. Lei Tiangang non osò rispondere di nuovo e lasciò subito la stanza per riferire l’ordine. Poco dopo, un altro raggelante grido di rabbia scosse ogni angolo della setta.


Il petto di Lei Qianfeng si muoveva violentemente su e giù, stava ansimando come un toro infuriato. Con quell’atmosfera, nessuno osava dire una sola parola. Dopo parecchio tempo, Lei Qianfeng cominciò finalmente a calmarsi. Diede un altro ordine: “Qiandu, contatta subito Guangqian, Yuanzhe e tutti i miei altri figli nelle varie Frazioni Esterne. Ordina loro di tornare subito nel setta principale, e assicurati che a scortarli siano i Maestri delle Frazioni Esterne in persona. Falli tornare qui subito, non perdere neppure un secondo di tempo!!”


I figli di Lei Qianfeng risiedevano in varie Frazioni Esterne per allenarsi. La morte di Lei Quangmo aveva terrorizzato a Lei Qianfeng, che temeva che Ling Yun potesse attacare anche loro.


Lei Guangmo ormai era morto, e Lei Qianfeng era in preda all’ira. Dopo che tutti i discepoli delle sessantaquattro sale ebbero lasciato la setta, per un po’ regnò il silenzio… ma poi, scoppiò un’altra tempesta.


Poco dopo, Yun Che ricevette una trasmissione sonora da Ji Ruyan.


“Signor Ling Yun, la setta dell’Anima Nera ci ha informato della morte di Lei Guangmo.” Dopo aver riferito il messaggio, rimase in silenzio, chiedendosi che tipo di terribile veleno avesse usato Yun Che.


“Il tempismo è perfetto, proprio come avevo pianificato. Come ha reagito la setta dell’Anima Nera?” Chiese Yun Che.


“Lei Guangmo era il figlio preferito di Lei Qianfeng. Vedendolo morire di fronte ai suoi occhi, ha completamente perso la ragione e ha davvero mobilitato tutte le sessantaquattro Sale. Tutti i Maestri di Sala, i loro Vice e quasi due milioni di discepoli stanno preparando trappole e imboscate intorno alla setta. Ha persino ordinato di attivare tutte le Formazioni Misteriose difensive in loro possesso.”


“Dato che nella Catena Montuosa dell’Anima Nera ci sono molti posti perfetti per nascondersi e lei ha operato principalmente lì, vi sono state preparate almeno un migliaio di imboscate e quasi duemila Formazioni Misteriose difensive. Signor Ling Yun, per il momento le suggerisco di stare lontano dal setta dell’Anima Nera. Queste contromisure superano tutte le precedenti, e non potranno mantenerle a lungo. È abbastanza chiaro che Lei Qianfeng ha dato questi ordini mentre era accecato dalla rabbia. Fra qualche giorno, quando si sarà più o meno calmato, quasi di sicuro annullerà queste misure.”


“Quindi, mi sta dicendo che… pur di catturarmi, ha inviato fuori dal setta tutti i discepoli delle sessantaquattro Sale e che, di conseguenza, le difese della sede della setta in sé sono molto peggiori del solito?” quando sentì le parole di Ji Ruyan, gli occhi di Yun Che si illuminarono.


Anche se i discepoli delle sessantaquattro Sale erano solo un quarto dei totali, erano i migliori. Ora che non erano nella sede della setta principale, insieme ai Maestri di Sala e ai loro Vice, la principale minaccia al suo interno era scomparsa!


“…Sì, in effetti è così.” Ji Ruyan rimase piuttosto sorpresa dalla domanda di Yun Che: “Signore, per caso ha davvero… in mente qualcosa?”


Yun Che non rispose, anzi, fece un’altra domanda: “Lei Qianfeng dovrebbe aver già ordinato a tutti i suoi figli di tornare alla setta principale… giusto?”


Era quello l’obiettivo principale di Yun Che.


“Ci è stato comunicato due ore fa. I sei figli di Lei Qianfeng ora sono tutti lungo la strada per la setta dell’Anima Nera, scortati dai Maestri delle rispettive Frazioni Eterne. Entro sera, saranno arrivati tutti. Signore, lei…”


“Domani, più o meno a quest’ora, saprà tutto.”


Yun Che chiuse la conversazione. Nei suoi occhi risplendette un bagliore glaciale.


Dopo aver preso in mano il Pugnale Farfalla del Suono, applicò altro veleno del drago cornuto sulla sua lama fredda come il cristallo.


La forza misteriosa… era ciò a cui innumerevoli esseri viventi dedicavano la loro vita. Rendeva più forte l’anima, faceva vivere più a lungo e permetteva di raggiungere l’apice del potere. Per ottenere una grande forza misteriosa, erano necessari anni e anni di fatica, innumerevoli incontri fortuiti, enormi quantità di risorse. Inoltre, si dovevano versare sangue e sudore…


Ma bastava una piccola goccia di veleno per rendere tutto inutile, uccidendo anche il più potente degli esseri viventi.


Il veleno era ugualmente spaventoso in tutto l’universo. In passato, quando Yun Che era nell’continente Nuvola Azzurra ed era entrato in possesso della Perla del Veleno Celeste, se n’era reso perfettamente conto.


Allora, la sua forza misteriosa era patetica, ma affidandosi al veleno della Perla del Veleno Celeste era riuscito a causare la morte di innumerevoli esperti molto più forti di lui… persino interi setta e Famiglie. Al tempo stesso, grazie al suo veleno così terrificante, la Perla del Veleno Celeste aveva attirato l’attenzione di tutto il continente.


E in quanto a potere velenoso o purificante, la Perla del Veleno Celeste non aveva pari.


Quando era nell’continente Nuvola Azzurra, aveva sperimentato di persona il potere assoluto del veleno della Perla del Veleno Celeste.


Tuttavia, dopo aver scoperto la sua posizione fra i Tesori Celesti e aver ottenuto una grande forza misteriosa, aveva cominciato ad avere alcuni dubbi riguardo al potere velenoso della Perla del Veleno Celeste.


Soprattutto una volta nel Regno degli Dei, aveva visto individui incredibilmente potenti e i suoi dubbi si erano fatti molto più seri.


Quando era nell’continente Nuvola Azzurra, in effetti la Perla del Veleno Celeste non aveva paragoni, ma ripensandoci, dato che quel continente era sul più basso dei piani di esistenza, anche se il suo veleno era potente non poteva certo essere definito straordinario. Anche al massimo della sua potenza, rilasciandolo tutto, non riusciva a uccidere neppure un Monarca.


In quanto a chi era nella Via Divina… per loro il veleno sarebbe stato così debole da non avere alcun effetto.


In ogni caso, per via dello Specchio del Samsara, il suo nucleo velenoso si era separato dal resto. Dopo averlo riottenuto, aveva cominciato a recuperare lentamente le sue capacità venefiche. Da allora, Yun Che di tanto in tanto controllava a che punto fosse la rigenerazione della metà velenosa della Perla del Veleno Celeste. Ma anche fino a quel giorno, con tutto il veleno che aveva accumulato… figurarsi qualcuno nella Via Divina… non sarebbe stata in grado di uccidere neppure un comunissimo Signore.


Eppure, la Perla del Veleno Celeste era comunque fra i più potenti dei Tesori Celesti, senza pari neppure in tutto il Regno degli Dei. Infatti, avrebbe dovuto essere persino più potente degli antichi Veri Dei, allo stesso livello degli Dei della Creazione. Un tesoro così prezioso, anche se gli fosse rimasta solo una piccola parte del suo potere originale, avrebbe dovuto essere così terrificante da essere considerato straordinario persino in quell’era…


Ma dopo aver accumulato potere per così tanto tempo, perché il suo veleno non era ancora paragonabile neppure a una minuscola goccia del veleno del drago cornuto? E fra i due, c’era un’enorme differenza!


<em>La Perla del Veleno Celeste è davvero così debole? O forse… le manca ancora qualcosa?</em>


Quel pensiero attraversò per qualche istante la testa di Yun Che. Poi, spiccò il volo… dirigendosi verso la setta dell’Anima Nera.
                                


                                



