---
weight: 10970
title: Capitolo 1097 – Cadere Dritto in Trappola
pubDate: 2025-02-03T07:52:46.913Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






Dopo aver lasciato la setta dell’Anima Nera, Yun Che si diresse subito verso ovest. Per tornare alla Città Darkya, avrebbe dovuto prima attraversare la Catena Montuosa dell’Anima Nera. anche se innumerevoli discepoli della setta dell’Anima Nera erano appostati per tutta la regione, grazie al Riflesso Distruttore della Luna era sicuro che nessuno sarebbe riuscito a individuarlo, se avesse fatto un po’ di attenzione.


Dopotutto, ci sarebbe voluto troppo tempo per aggirare la Catena Montuosa e il rischio sembrava pressoché trascurabile.


Era anche molto improbabile che i discepoli della setta dell’Anima Nera, costretti a restare lì solo perché gli era stato ordinato e passivamente in attesa di un’occasione per catturarlo, credessero davvero che l’avrebbero incontrato.


Dopo essere entrato nella Catena Montuosa, Yun Che esaminò l’area circostante con la sua percezione spirituale e notò le auree di molti discepoli della setta dell’Anima Nera e Formazioni Misteriose. Ridacchiò con disprezzo e avanzò rapidamente, senza alcun rumore, restando invisibile. Evitando sia i discepoli che le Formazioni Misteriose, si addentrò nella Catena Montuosa.


Dato che era notte, la nebbia che avvolgeva la Catena Montuosa dell’Anima Nera era estremamente fitta, quindi limitava enormemente la percezione spirituale di tutti. Di conseguenza, per Yun Che spostarsi attraverso la Catena Montuosa di notte era molto più sicuro che di giorno. Non si trovò di fronte a nessun imprevisto o pericolo lungo la strada, finché…


A un certo punto, all’improvviso davanti a lui si alzò nel cielo una colonna di luce, non molto lontano. Era incredibilmente luminosa e abbagliante, nel buio della notte.


<em>Quella è… Qualcuno ha attivato una Formazione Profound! No! Com’è possibile che qualcuno sia venuto qui proprio ora? Che sia qualche Bestie Misteriose?</em>


Considerando la quantità di discepoli in agguato, senza alcun dubbio attivare una Formazione Profound era praticamente come stuzzicare un nido di vespe. La Formazione Profound allarmò subito tutti quelli più vicini, che si precipitarono verso di essa da tutte le direzioni gridando a squarciagola. Dalla direzione della colonna di luce, Yun Che non sentì il verso di una Bestie Misteriose, ma le grida di una ragazzina.


“Eeh? Ah!! Chi… siete voi? Siete cattivi? Wuaah… ho così tanta paura!!”


Prima di sentire quella voce, Yun Che stava sbuffando con sdegno, ma in quello stesso istante i suoi occhi si spalancarono e sul suo volto comparve un’espressione sorpresa.


<em>Questa… voce…</em>


<em>Non sarà davvero…</em>


<em>Piccola Jasmine!?!?</em>


Yun Che inarcò le sopracciglia. Si arrampicò rapidamente su un albero piuttosto alto e guardò verso la colonna di luce.


Una ragazzina piccola e minuta era intrappolata all’interno di una Formazione Profound che stava emettendo un intenso bagliore. Indossava un vestito dai colori dell’arcobaleno e il suo volto bianco come il latte era così meraviglioso da sembrare perfetto. Anche se era notte, si riusciva comunque a vedere nei suoi occhi una luce simile a quella delle stelle.


Era proprio Piccola Jasmine!


Intrappolata nella Formazione Profound e circondata all’improvviso da sempre più persone, sembrava terrorizzata. Si era rannicchiata e i suoi meravigliosi occhi osservavano timidamente i discepoli della setta dell’Anima Nera intorno a lei.


<em>Perché è qui!?</em>


<em>E per di più, è persino stata così sciocca da attivare una Formazione Profound della setta dell’Anima Nera in un momento come questo!</em>


Dopo aver osservato la ragazzina di fronte ai loro occhi, tutti i discepoli della setta dell’Anima Nera si guardarono a vicenda, sconsolati.


“Perché è una ragazzina?”


“La sua forza misteriosa è solo all’Stadio Imperatore Misterioso… dannazione! Com’è possibile che sia arrivata fin qui? Deve sicuramente esserci qualcuno insieme a lei.”


“Sss… guardate che bel faccino che ha… Sss… sicuramente piacerà molto al Giovane Maestr. Oh, no, no. Dovremmo innanzitutto prenderla e consegnarla di persona al Maestro della setta. Cosa ne pensate?”


Quando sentì quelle parole, Piccola Jasmine si spaventò ancora di più. Cominciò a dire tutto quello che le passava per la testa, piuttosto in preda al panico: “Voi… voi non potete fare i prepotenti con me… e non avete affatto il permesso di rapirmi! Io, io… lasciate che ve lo dica, mio cognato è Ling Yun, che adesso è la persona più famosa di tutto il Regno Darkya. Se oserete fare i prepotenti con me, mio cognato sicuramente… non vi perdonerà.”


““~！@#￥%…” Yun Che ebbe quasi un infarto.


Chiaramente, per Piccola Jasmine pronunciare il nome “Ling Yun” era come provocare ferocemente una seconda volta quel nido di vespe. I discepoli della setta dell’Anima Nera, che fino ad allora avevano avuto opinioni diverse ed espressioni combattute, rimasero tutti scioccati. Subito dopo, i loro volti si fecero improvvisamente minacciosi.


“Ling Yun… ha appena nominato Ling Yun!”


“Catturatela! Dobbiamo catturarla immediatamente!!” gridò ad alta voce uno dei capi dei discepoli.


Mentre guardava con rassegnazione quello che stava succedendo, Yun Che aveva un’espressione incredula. Non aveva tempo di chiedersi perché quella ragazzina fosse comparsa lì, né come ci fosse arrivata. L’unica cosa di cui era certo era che, se fosse caduta nelle mani della setta dell’Anima Nera, avrebbe fatto una fine orribile. Soprattutto dopo aver detto di essere sua cognata, fra tutto quello che avrebbe potuto inventarsi.


Ma l’intera regione era gremita da innumerevoli discepoli d’élite della setta dell’Anima Nera. C’erano anche dei potenti Vice Maestri di Sala, oltre ai Maestri di Sala stessi, ognuno dei quali era molto più potente di lui. Se fosse uscito allo scoperto per salvarla, sarebbe stato come lasciarsi cadere in trappola.


Se anche stavolta avesse cercato di salvarla, si sarebbe praticamente messo in pericolo di morte senza motivo, sarebbe stato un gesto masochista, oltre che da completo idiota.


Giunto a questa conclusione, Yun Che distolse lo sguardo.


Dopo aver ricevuto l’ordine, i discepoli più vicini a Piccola Jasmine scattarono subito verso di lei. Quando vide quel gruppo di persone feroci e minacciose caricare verso di lei, la ragazzina indifesa gridò con terrore: “Wuaah… qualcuno mi salvi!!”


Mentre urlava, nel cielo comparvero delle fiamme cremisi. Come un meteorite caduto dal cielo, non appena toccarono terra crearono una devastante esplosione.


BOOM!!


Con il lampo del fuoco e il rombo dell’aura dello spadone, in pochi istanti qualche centinaio di discepoli della setta dell’Anima Nera intorno a Piccola Jasmine sprofondarono nell’abisso della morte. I loro corpi erano stati ridotti in pezzi e le loro ultime grida agonizzanti risuonarono per qualche secondo. Anche la Formazione Profound in cui era intrappolata la ragazzina venne distrutta istantaneamente. Una sagoma ricoperta di fiamme sollevò da terra Piccola Jasmine e subito dopo scappò via, sfrecciando nel cielo come una tempesta.


La ragazzina si abbandonò a un lungo grido di terrore, ma non appena vide chiaramente la persona al suo fianco urlò dalla gioia: “Wow! Cognato, sei tu!”


“Stai zitta!!” ringhiò Yun Che, stringendo i denti e scappando il più velocemente possibile.


<em>Cosa diavolo c’è che non va nella mia testa…? Perché perdo il controllo ogni volta che incontro questa ragazzina, mi ha per caso lanciato qualche incantesimo!?!?</em>


<em>Cazzo!!”</em>


Quella tragedia repentina e inaspettata aveva creato grande confusione fra tutti i discepoli della setta dell’Anima Nera.


“Chi è stato!!?”


“Ling Yun! È sicuramente Ling Yun!!”


“Quello era Ling Yun!”


“Ling Yun è qui!! Circondatelo immediatamente e catturatelo!!”


“Svelti, inviate una trasmissione sonora al Maestro della setta e al Maestro della Sala!”


Erano convinti che aspettando senza far nulla non avrebbero ottenuto alcun risultato, ma con loro grande sorpresa adesso avevano davvero l’opportunità di catturare il loro bersaglio. Nel buio della notte, ogni singolo discepolo della setta dell’Anima Nera era stato mobilitato. Tutti coloro che erano in agguato nella Catena Montuosa dell’Anima Nera vennero allarmati dalla grande confusione e tutte le Sessantaquattro Sale, dopo aver ricevuto la notizia attraverso delle trasmissioni sonore, cominciarono immediatamente a precipitarsi verso Yun Che da ogni direzione, come un’inondazione.


Parecchie auree si posarono fermamente su di lui e ancora di più si stavano avvicinando rapidamente… Fra queste almeno dieci erano abbastanza potenti da fargli capire che gli individui a cui appartenevano avrebbero potuto distruggerlo completamente anche da soli.


“Il Maestro della setta è davvero saggio. Aveva previsto che saresti sicuramente venuto qui!”


“Ling Yun, vediamo se stavolta riuscirai a scappare!”


“Il Maestro ha detto che non c’è più alcun bisogno di catturarlo vivo. Uccidetelo subito!!”


Piccola Jasmine si raggomitolò fra le sue braccia, dicendogli terrorizzata: “Cognato, perché in questo posto ci sono così tante persone cattive…?”


“Non devi dire una parola!” ringhiò Yun Che. I membri della setta dell’Anima Nera erano ovunque, quindi per lui sarebbe stato estremamente difficile sopravvivere dopo essere uscito allo scoperto… soprattutto dovendo sprecare attenzione e forze per proteggere la ragazzina!


“Cognato, perché arrivi sempre proprio quando mi trovo in pericolo? Per caso mi segui tutto il tempo per proteggermi di nascosto?”


“Se non chiudi la bocca… ti butto per terra!”


“Ma Cognato, non avevi detto anche l’ultima volta che non ti saresti più preoccupato per me? Hehehe, ormai non credo proprio più a quello che dici.”


“！~@#￥%…” <em>Questa ragazzina riesce davvero a ridere in una situazione del genere?</em>


“Ling Yun, preparati a morire!!”


Nello scuro cielo notturno coperto dalla nebbia, innumerevoli persone circondarono a mezz’aria Yun Che e Piccola Jasmine. Sembrava che una grande rete formata da discepoli della setta dell’Anima Nera si stesse avvicinando rapidamente.


Negli occhi di Yun Che comparvero delle fiamme. Il suo corpo venne avvolto dal fuoco e strinse nella mano destra la Spada Colpo Celeste Nemesi dei Diavoli. Senza neppure degnare di uno sguardo i discepoli che si stavano avvicinando, sferrò un pesante fendente verso il basso.


Aveva attaccato con tutte le sue forze.


Maggiore era il numero di nemici di fronte a lui, meglio poteva sfruttare il potere devastante del suo spadone alla sua massima potenza.


BOOM!!


I discepoli della setta dell’Anima Nera nel raggio di parecchi chilometri intorno a Yun Che vennero scagliati violentemente a terra, sembrò che il firmamento tremasse e il cielo fosse scosso da tuoni, nel mezzo delle loro orribili urla. Come se fossero stati fatti di cartapesta, i più fortunati rimasero gravemente feriti e i più sfortunati morirono sul colpo. Dopo essersi aperto un varco con quel fendente, Yun Che attivò i Fulmine Illusorio. Anche se stava tenendo con un braccio Piccola Jasmine, si muoveva comunque veloce come un fulmine, avanzando fra lo sciame di discepoli come un coltello affilato. La sua Spada Colpo Celeste Nemesi dei Diavoli sfrecciò di nuovo verso il basso, emettendo un fischio, come se avesse generato un uragano.


BOOM!!!!!


Un boato assordante scosse di nuovo l’intera zona. Le fiamme ardenti che contenevano uno sconfinato potere distruttivo esplosero e ricoprirono il cielo, donandogli una tinta scarlatta. Carne e sangue volavano ovunque fra la luce rossa e il terreno era ricoperto di cadaveri.


Soltanto due fendenti di quell’arma erano stati sufficienti a terrorizzare a morte tutti i discepoli della setta dell’Anima Nera. Tutti quelli che stavano caricando verso Yun Che rallentarono, con la pelle d’oca e tremando senza controllo. Erano così scioccati da non riuscire a credere ai loro occhi.


Nel setta dell’Anima Nera tutti conoscevano il nome di Ling Yun, ma credevano che fosse semplicemente un grande esperto nell’assassinio e nelle tecniche furtive. Pensavano che avrebbe osato soltanto attaccarli di nascosto e che non avrebbe mai avuto il coraggio di farsi vedere di fronte a loro.


Non si sarebbero mai aspettati che, dopo essere stato fatto uscire allo scoperto, si sarebbe rivelato un avversario così temibile!


Era completamente circondato e soverchiato da innumerevoli discepoli. Inoltre, tutti loro erano i migliori della setta dell’Anima Nera, eppure contro ogni previsione i loro cadaveri si stavano accumulando a terra.


l'Energia Misteriosa di Yun Che circolava ferocemente in tutto il suo corpo, mentre continuava a mietere sempre più nemici lungo la strada, senza mai rallentare. Era sicuro che, se la sua velocità fosse anche solo leggermente diminuita, sarebbe stato catturato e sarebbe sicuramente morto.


Ogni volta che sferrava un fendente con la Spada Colpo Celeste Nemesi dei Diavoli, i discepoli della setta dell’Anima Nera di fronte a lui morivano in un’esplosione dopo l’altra. Anche i più deboli fra loro erano al Divine Origin Realm, mentre in molti erano al Divine Soul Realm. Ma di fronte a Yun Che, neppure quest’ultimi riuscivano a resistere a uno solo dei suoi attacchi e non appena venivano travolti anche solo dalle onde d’urto residue restavano gravemente feriti, sempre che sopravvivessero.


L’intera Catena Montuosa dell’Anima Nera tremò per qualche secondo, mentre il rumore dell’uragano e delle esplosioni create dallo spadone riecheggiavano ovunque. Il cielo si riempì di sangue e cadaveri dilaniati, ossa e arti spezzati.


Trovandosi di fronte a una situazione così imprevedibile, tutti i discepoli della setta dell’Anima Nera erano scioccati. Tuttavia, Yun Che aveva continuato a tenere i denti stretti per tutto il tempo. Utilizzare lo spadone con una mano sola non lo rendeva soltanto molto meno potente, ma richiedeva anche un utilizzo molto più intenso della forza misteriosa. Tuttavia, per il momento contro i discepoli della setta era sufficiente.


Ma soltanto contro i normali discepoli.


Se fosse arrivato qualcuno al Divine Tribulation Realm e l’avesse messo anche solo lievemente più sotto pressione, la situazione si sarebbe capovolta. Considerando che era completamente circondato dai discepoli, dover affrontare un avversario più potente l’avrebbe portato inevitabilmente a un esito tragico.


Doveva assolutamente pensare in fretta a un modo per fuggire, altrimenti avrebbe dovuto prepararsi a morire quella notte stessa!


Ormai era inutile sperare che sarebbe riuscito a crearsi con la forza una via di fuga, in quelle circostanze. Doveva innanzitutto liberarsi di tutte le auree agganciate su di lui, per poi nascondersi e sfruttare la nebbia notturna… era l’unico modo che gli restava per sfuggire a quell’accerchiamento.


<em>Sul serio, che cazzo! Questa ragazzina non poteva scegliere un altro nome…? Perché insiste a dire di chiamarsi Piccola Jasmine!?</em>


Bang bang bang bang bang bang…


Decine di fulmini neri penetrarono attraverso la tempesta generata dall’aura dello spadone, colpendo la schiena di Yun Che. Quanto entrarono in contatto con lui, tuttavia, emisero soltanto un rumore piuttosto attutito, come se si fossero schiantati contro una lastra d’acciaio. Yun Che barcollò lievemente e la parte superiore della sua veste venne ridotta in pezzi. Ma sulla sua pelle c’era soltanto qualche taglio poco profondo, da cui non fuoriusciva neppure una goccia di sangue. Prima ancora che i discepoli della setta dell’Anima Nera che l’avevano colpito potessero esultare per il l’attacco andato a segno, i loro occhi si spalancarono e uscirono quasi dalle loro orbite per la paura, non appena videro che non era morto.


Dopo aver ottenuto le Divine Veins del Cuore di Budda, Yun Che riusciva a incanalare l'Energia Misteriosa attraverso il suo corpo a una velocità eccezionale. Quindi, rispetto a prima era anche diventato molto più efficiente nell’uso della Spada Colpo Celeste Nemesi dei Diavoli. Ma al tempo stesso, utilizzandola con una mano sola la differenza di potenza era molto più accentuata che in passato. Anche se per i discepoli della setta dell’Anima Nera era difficile avvicinarsi a lui, le loro Energia Misteriosa e Abilità Profound del Fulmine lo stavano colpendo senza sosta, come una pioggia torrenziale. Anche se non potevano ferirlo gravemente, in un battito di ciglia il suo corpo si ricoprì di piccoli tagli rosso sangue.
                                


                                



