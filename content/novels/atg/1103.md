---
weight: 1103
title: Capitolo 1103 – Mano Nera e Cuore Nero
pubDate: 2025-02-03T07:52:46.914Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






Non appena entrò nella casa di pietra, Lei Qianfeng venne avvolto da un freddo ancora più terribile. Non era il tipo di gelo che si provava cadendo improvvisamente nella neve, ma quello che si provava in presenza di un fantasma terrificante. Era assolutamente impossibile che fosse della semplice Energia Misteriosa del Ghiaccio a generarlo.


Inoltre, l’interno della casa era stranamente buio, sebbene ci fossero vari buchi nel tetto e sia le porte che le finestre fossero spalancate. Quando entrò nella stanza, ebbe davvero la sensazione che fosse improvvisamente diventata notte. Quel cambiamento improvviso fece sentire a disagio Lei Qianfeng, nonostante la sua forza. Sia il suo orgoglio che la sua ferocia sfumarono parecchio, senza che neppure se ne accorgesse.


Al centro di quella spoglia stanza di pietra c’era un uomo dalla schiena lievemente gobba, completamente avvolta da una cappa nera con qualche vaga sfumatura blu che lasciava intravedere solo la metà inferiore del suo viso. Incredibilmente, quest’ultima era quasi dello stesso colore del suo mantello ed era secca e rugosa, come una roccia in cima a una montagna rimasta esposta al sole per centinaia e migliaia di anni.


Non sapeva se i suoi occhi lo stessero ingannando, ma gli sembrava che inoltre ci fosse una vaga energia nera che circolava intorno all’uomo, quasi impossibile da vedere.


L’improvviso cambiamento fra l’esterno e l’interno, così come l’aspetto scioccante di quell’uomo, provavano che non si trattava di una persona qualunque.


All’inizio, Lei Qianfeng era sia arrabbiato che agitato. Era un Realm King, quindi non aveva grandi aspettative su quell’Esperto di Veleni Cuorenero, anche se fosse stato davvero lui e non un impostore… dopotutto, non era altro che un medico specializzatosi nei veleni; non era degno dell’attenzione di un Realm King. Inoltre, al momento Lei Qianfeng si stava comportando in modo piuttosto paranoico. Non era ancora completamente certo che quell’Esperto di Veleni Cuorenero fosse davvero chi sosteneva di essere.


Questo, perché non era mai stato nel Regno Darkya prima di allora.


Tuttavia, dopo averlo incontrato cambiò rapidamente idea. Infatti, la sola presenza di quell’Esperto di Veleni Cuorenero era stata sufficiente a fargli provare una sincera paura… era impossibile che una persona comune riuscisse a terrorizzarlo… no, questo era riduttivo. L’uomo di fronte a lui doveva essere davvero terribilmente spaventoso!


Inoltre, ora non dubitava quasi più che quell’uomo fosse davvero l’Esperto di Veleni Cuorenero.


Lei Qianfeng si fermò quasi subito. L’aura gelida che avvolgeva ferocemente il suo corpo gli impedì persino di avvicinarsi ulteriormente all’Esperto di Veleni Cuorenero. Mentre lui stava ancora esitando, scioccato e incredulo, Xiao Qingtong chiese in tono ansioso: “Signore… lei è il famoso Esperto di Veleni Cuorenero?”


“Hehehe…” l’anziano uomo vestito di nero si abbandonò a una risata incredibilmente spiacevole: “Ormai avete già varcato la soglia della mia porta, quindi perché perdete tempo con queste domande inutili? Io sono l’Esperto di Veleni Cuorenero. E voi siete venuti da me per chiedere il mio aiuto, quindi non lamentatevi della mia mano nera e del mio cuore nero. Hehehehe!”


Xiao Qingtong era terribilmente preoccupata per suo figlio, quindi stava già per inginocchiarsi di fronte all’Esperto di Veleni Cuorenero: “Esperto di Veleni, la prego, salvi mio figlio. Se ci riuscirà…”


“Aspetta!” tuttavia, Lei Qianfeng la fermò e chiese, socchiudendo gli occhi: “Come puoi provare di essere davvero l’Esperto di Veleni Cuorenero?”


“…Provarlo?”


Da sotto il cappuccio della cappa, comparvero lentamente due occhi. Non appena lo sguardo dell’Esperto di Veleni incrociò quello di Lei Qianfeng, questo rimase così scioccato da tremare senza controllo. Infatti, gli occhi dell’Esperto di Veleni brillavano con un’inquietante luce nera: “Chi diavolo credi di essere? Vuoi delle prove? Ti darò un consiglio: se non credi che io sia davvero chi dico di essere, allora vattene subito da qui!”


Lei Qianfeng, che regnava con il pugno di ferro su tutto il Regno Darkya, non si era mai sentito insultato quanto quel giorno. Venne immediatamente travolto dalla rabbia, ma la paura e lo stupore che aveva provato vedendo gli occhi dell’Esperto di Veleni e i suoi sei figli in punto di morte lo spinsero a trattenersi. Tuttavia, raccolse tutta la sua Energia Misteriosa e creò una pressione terrificante che avvolse ogni cosa nel raggio di centinaia di chilometri. Poi, disse in tono minaccioso: “Sai davvero chi sono io?”


“Hehehehe!” la pressione esercitata da Lei Qianfeng non riuscì a spaventare l’anziano, che non solo lo fissò con disprezzo, ma con anche un freddo e spietato sorriso sulle labbra. Sollevò un braccio e una mano raggrinzita spuntò lentamente dalla lunga manica della veste. Sia le dita che il palmo erano completamente avvolti da un’aura nera che fece rabbrividire tutti coloro che la videro. Quel gelo che fin dall’inizio era penetrato nei loro corpi e nelle loro anime divenne ancora più terribile di prima.


“Non riesco neppure a ricordare quanti Divine Sovereign ho ucciso con questa mano, ma a quanto pare basta che rimanga isolato dal mondo per qualche decina d’anni perché la gente non si ricordi più niente di me. Pensare che un insignificante Divine King ha davvero avuto il coraggio di minacciarmi apertamente… tut tut tut, non mi sorprende che tutti dicano sempre che nei Reami Inferiori ci sono un sacco di idioti.”


Ogni parola mormorata dall’anziano era graffiante come carta vetrata. Non solo Lei Tiangang e Lei Qiandu rimasero interdetti da quelle affermazioni incredibili, ma anche Lei Qianfeng divenne improvvisamente molto più scuro in volto: “Tu…”


Tuttavia, non disse altro. Non attaccò l’anziano in preda alla rabbia, anzi, indietreggiò di un passo barcollando.


Gli umani erano fatti così. Se l’uomo anziano vestito di nero avesse avuto un atteggiamento remissivo e amichevole, Lei Qianfeng sicuramente l’avrebbe messo sotto pressione e sarebbe stato molto più sospettoso. Ma quando l’Esperto di Veleni Cuorenero lo trattò con così tanto sdegno, disprezzo, arroganza e ferocia, bastarono poche frasi per far esplodere il terrore di lei Qianfeng in soli trenta secondi dal suo ingresso nella stanza. Anche se era ancora frustrato, adesso era molto meno altezzoso. Non solo aveva paura di agire impulsivamente, ma in quel momento non osò neppure insultare l’Esperto di Veleni Cuorenero.


Xiao Qingtong lanciò un’occhiataccia al marito e poi avanzò rapidamente di due passi, dicendo: “Signor Esperto di Veleni, mio marito è sempre stato scortese e impulsivo, ma le assicuro che non ha alcuna intenzione di mancarle di rispetto. Mio marito è il Realm King del Regno Darkya, quindi è molto ricco. Se potrà salvare i nostri figli, le assicuro che le forniremo una ricompensa enorme.”


Lei Qianfeng era prudente e scettico, ma Xiao Qingtong voleva soltanto aggrapparsi il più forte possibile a quell’ultima speranza. Non aveva dubitato neppure per un istante che quello fosse il vero Esperto di Veleni Cuorenero, e aveva addirittura rivelato subito che erano molto ricchi. Sembrava quasi che temesse che l’Esperto di Veleni Cuorenero non fosse abbastanza crudele e spietato.


Marito e moglie avevano personalità radicalmente diverse. Inoltre, essendo un uomo e una donna ovviamente affrontavano in modo differente tutte le questioni importanti… specialmente quando riguardavano i loro figli.


L’uomo anziano vestito di nero rise freddamente: “Certo, certo. Tutto è possibile, se siete disposti a pagare abbastanza. Questo vecchietto è in vita da moltissimi anni, e non sono ancora caduto così in disgrazia da abbassarmi al livello di un ragazzino ignorante. Forza, portate qui i pazienti.”


L’espressione di Lei Qianfeng mutava continuamente, ma non oso dire niente.


“Svelti! Portate subito dentro Qian’er e tutti gli altri!” disse in tono urgente Xiao Qingtong.


Pochi secondi dopo, circa una decina di discepoli della setta dell’Anima Nera portarono nella casa i sei figli di Lei Qianfeng, uno dopo l’altro, e li fecero sdraiare ordinatamente a terra di fronte all’uomo anziano.


L’Esperto di Veleni Cuorenero rimase fermo, con la schiena piegata, senza mai spostare lo sguardo di un millimetro. Il suo naso si arricciò lievemente, poi disse in tono inquietante: “Oh, il Veleno del Fuoco del Fantasma Scarlatto.”


L’uomo pronunciò un nome che nessuno di loro aveva mai sentito prima. Sul volto di Xiao Qingtong comparve un’espressione speranzosa: “Signore, conosce questo veleno?”


“Hehe…” ogni volta che l’uomo ridacchiava, tutti rabbrividivano: “Questo veleno è originario della Regione Divina Meridionale, è piuttosto raro trovarlo qui nella Regione Orientale. Tutti coloro che vengono intossicati da questo veleno si sentono come se delle fiamme li stessero ustionando, e quando l’effetto si fa più intenso il loro corpo viene avvolto da un denso fumo scarlatto finché tutti i loro organi interni non vengono ridotti in cenere. L’aura velenosa non si disperde neppure dopo la morte della vittima. Al contrario, continua a corroderne il cadavere finché non rimane altro che una pila di ossa scarlatte e carbonizzate. Alla fine, non rimane neppure una goccia di sangue, hehehe.”


Tutti ricordavano alla perfezione l’orribile morte di Lei Guangmo, perciò sapevano che la descrizione dell’uomo vestito di nero era identica a ciò che gli era successo! La sua precisione stupì profondamente Lei Tiangang e Lei Qiandu, e persino Lei Qianfeng lo guardò con occhi leggermente diversi.


Tutti stavano ormai fissando l’uomo dalla cappa nera senza distogliere lo sguardo. Erano sicuri che non si fosse abbassato per controllare i pazienti, né li avesse guardati direttamente. Aveva soltanto annusato una volta l’aria, eppure gli era bastato per riconoscere il veleno e spiegarne alla perfezione gli effetti. A quel punto, Xiao Qingtong non riuscì più a trattenersi: “Se conosce questo veleno, allora deve sapere anche come curarlo, giusto, Signore?”


“Heh, è abbastanza semplice.” La risata dell’uomo era chiaramente molto sprezzante. La sua risposta immediata riempì Xiao Qingtong di gioia, ma Lei Qianfeng inarcò le sopracciglia. L’uomo anziano si voltò e sembrò cercare qualcosa nella sua veste, frugandovi senza sosta. Quando mostrò di nuovo la sua mano, stava stringendo fra le dita sei pillole piuttosto sporche. Erano grandi circa quanto un’unghia, di colore verde scuro e ruvide. La loro superficie era ricoperta da inquietanti simboli grigi e marroni.


L’uomo lanciò le sei pillole verso Xiao Qingtong con uno scatto delle dita e disse: “Una pillola a ciascuno. Il veleno scomparirà dopo che le avranno assunte.”


Quel veleno terrificante contro cui la setta dell’Anima Nera era impotente e che aveva quasi fatto impazzire Lei Qianfeng, dalle parole dell’Esperto di Veleni Cuorenero sembrava incredibilmente facile da curare. Dall’atteggiamento con cui aveva lanciato distrattamente le sei pillole a Xiao Qingtong, sembrava quasi che non ritenesse l’incarico alla sua altezza. Xiao Qingtong strinse con forza le sei pillole e stava per darle ai loro figli senza neppure dire una parola.


“Aspetta!”


Lei Qianfeng afferrò bruscamente Xiao Qingtong, veloce come un fulmine, poi le strappò di mano tutte e sei le pillole contemporaneamente. Prima ancora che Xiao Qingtong potesse dire qualcosa, distese una mano e risucchiò verso di sé un discepolo della setta dell’Anima Nera, che gridò dallo stupore.


“Maestro… Maestro della setta?” il discepolo era terribilmente confuso.


Lei Qianfeng non disse nulla e fra le sue dita comparve all’improvviso un corto ago nero. Senza preoccuparsi dello sguardo terrorizzato del discepolo, conficcò quell’ago dritto nel suo cuore. Subito dopo, la punta scomparve come se si fosse sciolta all’interno del suo corpo.


“Il Veleno delle Mille Anime!” esclamarono all’unisono Lei Tiangang e Lei Qiandu.


Il Veleno delle Mille Anime era il più spaventoso e crudele di tutto il Regno Darkya. Chi ne veniva intossicato, soffriva orribilmente per nove ore prima di morire in preda all’agonia. Non c’era alcuna cura, eccetto l'Energia Misteriosa di qualcuno almeno al Divine King Realm… quindi, in tutto il Regno Darkya l’unico in grado di curarlo era Lei Qianfeng.


Nel setta dell’Anima Nera, il Veleno delle Mille Anime veniva usato soltanto per punire i traditori. Senza dubbio, era la punizione più crudele di tutto la setta.


Il petto del discepolo che era stato avvelenato assunse rapidamente un terrificante colore blu e nero, che si diffuse rapidamente in tutto il suo corpo, facendolo diventare pallido come uno spettro. Poi, collassò a terra e cominciò ad avere delle violente convulsioni, gridando a squarciagola. Sembrava che stesse venendo trafitto da decine di migliaia di lame.


Lei Qianfeng lo sollevò con una mano, gli aprì la bocca e lo costrinse a ingoiare una delle pillole verde scuro. Poi, lo gettò di nuovo per terra e lo osservò con attenzione… però, il suo sguardo tetro divenne immediatamente scioccato.


Subito dopo aver fatto ingoiare la pillola al discepolo, si accorse all’improvviso che l’aura del Veleno delle Mille Anime si stava indebolendo… in effetti, stava scomparendo così rapidamente che nel giro di pochi secondi anche le grida e gli spasmi del discepolo si fecero meno agghiaccianti.


Venti secondi dopo, il Veleno delle Mille Anime era incredibilmente scomparso del tutto.


Come se niente fosse, altri venti secondi dopo il discepolo che era stato avvelenato da Lei Qianfeng in persona si rialzò da terra, tremando, con uno sguardo completamente scioccato, spaventato e confuso.


Lei Tiangang e Lei Qiandu rimasero a bocca aperta, come se avessero assistito a un fenomeno paranormale. Lei Qianfeng era senza parole e dopo qualche secondo scattò improvvisamente verso il discepolo, afferrandolo per le spalle e ispezionandolo con la sua Energia Misteriosa. Non riusciva davvero più a percepire neppure una traccia di Veleno delle Mille Anime dentro di lui.


Lei Qianfeng si allontanò da lui e rimase a lungo con lo sguardo perso nel vuoto. Sapeva meglio di chiunque altro quanto fosse letali il Veleno delle Mille Anime e per innumerevoli anni aveva creduto che fosse incurabile. Persino lui avrebbe fatto molta fatica a curarlo con la sua Energia Misteriosa. Eppure, adesso quella pillola dall’aspetto ordinario aveva completamente neutralizzato il Veleno delle Mille Anime che aveva somministrato con le sue mani al discepolo, nel giro di un solo minuto.


Anche se era successo di fronte ai suoi occhi, non riusciva ancora a credere che fosse vero.


“Maestro della setta!” Ovviamente, Lei Tiangang e Lei Qiandu capirono cos’era successo dalla reazione innaturale di Lei Qianfeng. Xiao Qingtong aveva le lacrime agli occhi ed esclamò, perdendo il controllo: “Esperto di Veleni Cuorenero… lei è davvero straordinario come si dice! Ora Qian’er e gli altri sono salvi!”


“…” Lei Qianfeng si voltò lentamente. Ormai, non dubitava più che quell’uomo anziano e vestito di nero fosse davvero l’Esperto di Veleni Cuorenero. Al contrario, cominciò a crede che le sue abilità fossero davvero straordinarie come affermavano le leggende…


Quello era il Veleno delle Mille Anime! Eppure, era stato curato in un solo minuto!


“Date… date le pillole a tutti loro, svelti!” Lei Qianfeng non riuscì più a mantenere la calma, dopo aver visto coi suoi occhi l’efficacia miracolosa di quelle pillole. Le diede frettolosamente a Lei Qiandue e Lei Tiangang.


Il primo a cui la fecero ingoiare fu Lei Yuanbai, il suo sesto figlio. Innanzitutto, il fumo scarlatto che lo avvolgeva scomparve rapidamente. Poi, anche l’aura velenosa che sembrava provenire da un incubo cominciò a diradarsi. In meno di un minuto, l’innaturale colore rosso scomparve dal corpo e dal viso di Lei Yuanbai. Anche se era ancora piuttosto debole, riuscì a sollevarsi sulle braccia e a sedersi per terra da solo, senza più alcun dolore.


Quando esaminarono Lei Yuanbai con le Energia Misteriosa, si accorsero che l’aura velenosa all’interno del suo corpo era completamente svanita!


“Questo… questo è davvero un miracolo.” Esclamò Lei Tiangang, incredulo: “Si merita davvero la sua fama… Esperto di Veleni.”


Quando gli altri cinque figli di Lei Qianfeng videro che Lei Yuanbai era guarito da quel terribile veleno, i loro occhi si illuminarono di gioia e cominciarono a gridare con fatica: “Padre… salvami… salvami…”


“Svelti, date l’antidoto a tutti! Svelti!” ripeté Lei Qianfeng.


Quando vide coi suoi occhi che Lei Yuanbai era guarito del tutto, Xiao Qingtong scoppiò a piangere dalla gioia. Lo afferrò frettolosamente per le spalle e gli disse, entusiasta: “Yuanbai, svelto, prostrati di fronte all’Esperto di Veleni e ringrazialo subito. Se non fosse stato per lui, voi sei…”


Lei Yuanbai fece subito come gli era stato detto, senza esitare un istante: “Il giovane Lei Yuanbai ringrazia l’Esperto di Veleni Cuorenero per avergli salvato la vita.”


L’uomo vestito di nero aspettò che finisse di prostrarsi, poi disse lentamente: “Potete risparmiarmi inchini e ringraziamenti. Mi basta che vi assicuriate di pagarmi senza lamentele, hehehehe.”


Quando Lei Qianfeng si voltò e osservò di nuovo l’uomo anziano, il suo sguardo era completamente diverso da prima. Dato che era riuscito a guarire facilmente quel veleno terribile che l’aveva quasi fatto impazzire, facendolo sentire impotente, era chiaramente incredibilmente esperto nel loro trattamento. Quindi, molto probabilmente l’Esperto di Veleni Cuorenero non aveva mentito quando aveva detto di aver ucciso parecchi Divine Sovereign e che non gli importava nulla dei Divine King.


Quando ripensò a come lo aveva trattato prima, rabbrividì. In effetti, al momento la sua schiena era ricoperta di sudore freddo. Senza pensarci, si piegò leggermente in avanti con le mani giunte, in segno di rispetto: “Non si preoccupi, Esperto di Veleni Cuorenero. la setta dell’Anima Nera si assicurerà di ripagare appieno questo favore.”


L’uomo vestito di nero lo guardò con la coda dell’occhio e, inaspettatamente, si abbandonò a una risata crudele e sprezzante: “Tu? Hehehehe… sei il Realm King del Regno Darkya, giusto? Credevo che fossi forte, a giudicare da quanto ti sei vantato prima, ma alla fine non sei neppure in grado di curare un veleno così debole. Dubito davvero che un tipo arrogante, sciocco e cieco come te sopravvivrà ancora per molto.”


In qualsiasi altra situazione, sentendo un commento del genere Lei Qianfeng sarebbe impazzito dalla rabbia, chiunque glielo avesse detto. Ma in quel momento, si limitò a rialzarsi e rispondere: “Ha ragione, Signore. I miei occhi sono stati chiusi per troppo tempo. Non ho quasi riconosciuto un vero esperto come lei.”


Alle sue spalle, due dei suoi figli erano già guariti dal veleno. Rilassandosi, disse: “Ho una proposta. Ho sentito dire che ha salvato tre membri della Gilda dei Mercanti Piuma Nera da un veleno terribile, non appena è arrivato nel Regno Darkya, e che ha chiesto loro un pagamento di un milione di Pietre Viola a testa.”


“la setta dell’Anima Nera le è estremamente grato per il suo aiuto, quindi… siamo disposti a pagarla cinque volte tanto, Signore!” disse sinceramente Lei Qianfeng: “Le darò cinque milioni di Pietre Viola per ogni pillola che ci ha dato! Dato che ha salvato i miei sei figli, in totale sono trenta milioni di Pietre Viola! Questa proposta la soddisfa, Signore?”


Sei comuni pillole per trenta milioni di Pietre Viola… era una cifra che una persona comune non avrebbe osato immaginare di guadagnare neppure in tutta la vita. Ecco perché Lei Tianfeng era sicuro che quella cifra astronomica avrebbe completamente soddisfatto l’Esperto di Veleni Cuorenero, per quanto potesse essere avido e spietato.


“Jiejiejiejiejie…” l’Esperto di Veleni Cuorenero scoppiò a ridere a squarciagola, in un tono orribilmente insopportabile: “In fin dei conti, sei pur sempre solo il Realm King di un piccolo Reame, hehehehehe.”


“…” Lei Qianfeng era confuso.


“Ho proposto il prezzo di un milione di Pietre Viola a testa a quei tre perché quello era, più o meno, il valore delle loro vite.” Sussurrò con voce inquietante l’uomo vestito di nero: “Ma i tuoi sei figli sono diversi. Sono i figli del grande Realm King del Regno Darkya. Credo che tu non possa negare che le loro vite valgono molto più di quelle delle persone comuni, vero?”


“… per favore, mi spieghi chiaramente cosa intende dire, Signore.” Lei Qianfeng all’improvviso cominciò a preoccuparsi.


L’uomo vestito di nero sollevò lentamente una delle sue dita avvizzite e disse, in tono spettrale: “Cento milioni di Pietre Viola per ognuno di loro.”


……………….


Nota dell’Autore:


Perché c’è un personaggio come Xiao Qingtong? Che senso ha la sua esistenza? Hmm…
                                


                                



