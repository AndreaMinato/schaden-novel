---
weight: 1107
title: Capitolo 1107 – Wu Guike
pubDate: 2025-02-03T07:52:46.915Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor, che oggi pubblica presto</strong></em>






Anche se aveva chiamato Lei Qianfeng “Zio”, il suo tono di voce e il suo atteggiamento erano l’esatto opposto di quelli che si sarebbero dovuti avere in presenza di un proprio parente, erano completamente privi di rispetto. Il suo sguardo dava l’impressione che stesse osservando una creatura inferiore, debole e patetica.


In quanto a Lei Qianfeng, non era affatto arrabbiato e rispose frettolosamente: “Sì, sì, se tu non fossi arrivato in tempo, temo che avrei perso la vita. Però è un peccato che Mo’er e gli altri…”


Ripensando all’orribile morte dei suoi sette figli, Lei Qianfeng rimase pietrificato dalla testa ai piedi. Poi, strinse i pugni così forte da farli tremare senza controllo.


“La zia, stanotte, mi ha già raccontato tutto ciò che è successo.” Gli occhi di Wu Guike si restrinsero: “La zia mi ha detto che è stato fatto tutto da qualcuno di nome Ling Yun, giusto? Non solo ha avvelenato tutti i tuoi figli, è riuscito anche a uccidere più di centomila dei vostri discepoli migliori e persino quattro dei vostri Anziani. È anche quasi riuscito a ucciderti, eppure nessuno di voi è mai riuscito neppure a torcergli un capello, o sbaglio?”


Mentre parlava, il suo sguardo si posò su Xiao Qingtong, che si trovava più a lato. La sua espressione, quando guardò Xiao Qingtong, divenne molto più gentile rispetto a quando si rivolgeva a Lei Qianfeng.


Ripensando a Ling Yun, Lei Qianfeng provava ogni tipo di emozioni violente. Dolore, rabbia, odio, umiliazione. Tutto si era accumulato, generando un profondo terrore che lo fece rabbrividire. La sua voce divenne piuttosto roca: “Ling Yun… lui… è praticamente il diavolo!”


“Il diavolo?” Wu Guike sbottò: “Heh, oh zietto… zietto… se non fosse stata la zia in persona a raccontarmelo, non avrei creduto a una sola delle tue parole. Anche se sai bene che non ti reputo degno della zia, non mi sarei mai aspettato che fossi un mucchio di spazzatura così inutile. In quanto tuo nipote, mi sento assolutamente umiliato.”


Lei Qianfeng era scioccato. Non osò contraddire Wu Guike e dopo qualche secondo chinò il capo: “Hai ragione, sono davvero inutile… ma, finché sarò vivo, farò tutto il possibile per assicurarmi che quel Ling Yun venga ridotto in mille pezzi e che le sue ossa vengano ridotte in polvere!!”


“Davvero?” Wu Guike si avvicinò lentamente, con uno sguardo molto più serio: “Prima di fare a pezzi Ling Yun, farai meglio a preoccuparti di te stesso! Cos’hai da dirmi riguardo allo Spirito del Legno Reale? Per via di questa faccenda, il mio onorevole padre è estremamente infuriato con te! Ti conviene trovare una spiegazione convincente, altrimenti le conseguenze saranno terribili anche per te!”


Era inutile rimandare l’inevitabile. Lei Qianfeng tremò dalla testa ai piedi e rispose frettolosamente: “Quello che vi abbiamo detto riguardo allo Spirito del Legno Reale non era una bugia. Quando siamo riusciti a catturarlo, abbiamo deciso immediatamente di donarlo al tuo onorevole padre, ma siccome ci siamo distratti un momento, Ling Yun ce lo ha portato via!”


“Come faceva quel Ling Yun a sapere che era uno Spirito del Legno Reale?” domandò subito Wu Guike.


“No, no, Ling Yun non ce l’ha portato via perché era uno Spirito del Legno Reale, ma perché… perché viveva in un villaggio di Spiriti del Legno nascosto in una foresta vicino alla Città Darkya. Conosceva già quegli Spiriti del Legno, ecco perché quando lo abbiamo catturato è intervenuto per liberarlo. Non pensavamo che ci fosse davvero qualcuno con abbastanza fegato da sfidare il nostro setta, perciò per una nostra piccola negligenza abbiamo perso lo Spirito del Legno Reale. Quando abbiamo finalmente trovato il villaggio di Spiriti del Legno, li abbiamo massacrati tutti, ma non abbiamo trovato quello Reale. È esattamente per questo motivo che Ling Yun ha deciso di vendicarsi contro di noi.”


“Davvero?” Wu Guike rise freddamente, come se non credesse a una sola delle parole di Lei Qianfeng.


“Guike.” Disse a bassa voce Xiao Qingtong: “Lo zio non ti sta mentendo. Tutto quello che ha detto è vero. Se non avessimo catturato quello Spirito del Legno Reale e io non lo avessi detto subito a tua madre… è solo che non mi sarei mai aspettata che… sigh…”


L’espressione di Wu Guike si addolcì un po’, e annuì: “Dato che sei tu a dirlo, zia, allora Guike crede alle tue parole.” Non appena si voltò verso Lei Qianfeng, il suo sguardo si fece di nuovo spietato: “Tuttavia, non sono io a decidere se anche il mio onorevole padre vi crederà oppure noi. Anche lasciando perdere la faccenda dello Spirito del Legno Reale, negli ultimi anni i vostri tributi in Sfere di Spiriti del Legno e incubatrici per la coltivazione sono calati sempre di più. Se consideriamo entrambi i problemi, il mio onorevole padre si infurierà sicuramente!”


Lei Qianfeng divenne scuro in volto e cominciò a tremare senza sosta. Nel Regno Darkya era il grande Realm King, che poteva stringere il mondo fra le dita, ma di fronte al Divino Regno Marziale e ai suoi abitanti non era altro che un insetto insignificante. Il motivo per cui la setta dell’Anima Nera era diventato così forte era che aveva potuto sfruttare l’appoggio del Divino Regno Marziale. Se ad arrabbiarsi fosse stato qualsiasi altro abitante del Divino Regno Marziale, sarebbe stato un grave problema, ma avrebbero potuto risolverlo… ma stavolta, a infuriarsi poteva essere il Realm King, che se in preda alla rabbia avesse voluto uccidere Lei Qianfeng, solamente al Divine King Realm… o persino sterminare l’intero setta dell’Anima Nera… per lui sarebbe stato facile come bere un bicchiere d’acqua. Non gli sarebbe importato nulla del fatto che Lei Qianfeng fosse lo zio di suo figlio.


“Guike, tuo zio non ha dedicato meno impegno alla caccia degli Spiriti del Legno, è solo che negli ultimi anni ce ne sono sempre meno. E delle incubatrici per la coltivazione di alta qualità sono ancora più difficili da trovare. Io… mi dispiace davvero… sigh, Guike, quando tornerai dal tuo onorevole padre, ti prego di mettere una buona parola per me, specialmente riguardo allo Spirito del Legno Reale. Anche se fossi mille volte più coraggioso, non oserei mai mentire al tuo onorevole padre.”


“Umpf!” Wu guike sbuffò: “Ce ne sono sempre meno… davvero? O forse è solo che vuoi rafforzare il tuo potere sul Regno Darkya, complottando e ricattando le varie potenze del Reame Stellare dopo aver venduto loro parte delle Sfere di Spiriti del Legno che avresti dovuto consegnarci come tributo?”


“…” Lei Qianfeng sollevò lo sguardo e le sue pupille si restrinsero dal terrore.


“Guike.” Intervenne Xiao Qingtong: “Tutto questo non è completamente colpa di tuo zio. Se non fossi stata troppo impulsiva, questa faccenda dello Spirito del Legno Reale non avrebbe fatto infuriare il tuo onorevole padre. Lui di solito dà molto peso alle tue parole, quindi adesso soltanto tu puoi salvare tuo zio.”


Non appena Xiao Qingtong iniziò a parlare, il volto minaccioso di Wu Guike si illuminò e le rispose, sorridendo subito: “No, no, zia, hai ragione. Come hai detto, lo zio ha soltanto commesso un grosso errore, non aveva cattive intenzioni. Spiegherò tutto al mio onorevole padre e nei prossimi giorni cercherò di calmarlo. Quando sarà di nuovo tranquillo, non correrete più alcun pericolo. Pochi secondi fa ho usato parole molto dure perché volevo ricordare allo zio che in futuro dovrà obbedirci con grande attenzione e precisione. Quando tornerò da mio padre, ci penserò io a risolvere tutto. Ti prego di non preoccuparti, zia.”


Wu Guike trattava Lei Qianfeng e Xiao Qingtong in modi completamente diversi, era sempre stato così. Lei Qianfeng ormai ci era abituato e, appena sentì le parole di Wu Guike, la sua espressione divenne radiosa.


Xiao Qingtong rise lievemente: “Guike, sei davvero un così bravo ragazzo, ho fatto bene a fidarmi di te. Però è davvero un peccato che entrambi i tuoi cugini…”


La voce di Xiao Qingtong si fece più debole, poi scoppiò di nuovo a piangere.


Wu Guike corse subito da lei per confortarla: “Zia, ti prego, non piangere… non devi preoccuparti… per quanto riguarda i miei due cugini, me ne occuperò io. Quel misero Ling Yun ha osato spezzare il cuore della mia adorata zia e l’ha fatta piangere così… ti assicuro che te lo porterò qui e potrai vendicarli con le tue stesse mani.”


Non appena ebbe finito di parlare, lanciò una minacciosa occhiataccia a Lei Qianfeng: “Quel ragazzino di nome Ling Yun, dove si trova in questo momento?”


Lei Qianfeng rispose rapidamente: “Anche se la forza misteriosa di quel ragazzino è molto bassa, sembra quasi avere delle capacità sovrannaturali. Riesce a comparire e svanire a comando. Tuttavia, in base ai suoi costanti movimenti e alle direzioni da cui viene qui, il suo nascondiglio principale dovrebbe essere all’interno della Catena Montuosa dell’Anima Nera. Di giorno ci sono molte Bestie Misteriose, quindi le auree sono estremamente caotiche. Inoltre, di notte scende la nebbia, quindi è un luogo perfetto per nascondersi. Inoltre…”


“Allora andiamo a dare un’occhiata alla Catena Montuosa.” Wu Guike lo interruppe seccamente: “La zia ha detto che ogni giorno si fa vivo qualche volta, e di tanto in tanto anche di notte, quindi dev’essere nascosto abbastanza vicino. Heh, Chengyan!”


“Giovane Maestro.” Rispose l’uomo di mezza età vestito di nero.


“Anche se in un certo senso è un insulto al tuo prestigio, a questo setta non rimane altro che qualche mucchio di inutile spazzatura col volto sporco di fango. Non posso fare altro che chiederti di intervenire di persona per catturare quel piccolo insetto.”


“D’accordo.” Wu Chengyan accettò l’ordine senza dire nulla.


Lanciando un’occhiata a Lei Qianfeng, Wu Guike smise di tenere le mani dietro la schiena: “Allora andiamo.”


“Ah? Adesso?” Lei Qianfeng era sorpreso.


“Se non adesso, quando? Dovremmo aspettare che scappi via?” rispose freddamente Wu Guike: “Se è astuto come dici, appena saprà che noi del Divino Regno Marziale siamo arrivati qui fuggirà di sicuro! Non tutti sono stupidi come te!”


Sebbene fosse stato appena insultato da suo nipote, Lei Qianfeng non osò mostrare il minimo segno di rabbia. Fece un cenno con una mano e disse: “Tiangang, chiama qualche Maestro di Sala e accompagnate questo sovrano alla Catena Montuosa dell’Anima Nera!”


“Zia, vai a riposarti un po’, cerca di non stare male. Guike ti promette che porterà sicuramente da te Ling Yun, così che tu possa vendicarti di persona.” Wu Guike rassicurò Xiao Qingtong e si inchinò verso di lei, prima di andarsene.


………………..


Fuori dal setta dell’Anima Nera, Wu Guike divenne scuro in volto. Senza dare alcuna importanza alle formalità, disse: “Zio, dovresti sapere quali sono le conseguenze quando il mio onorevole padre si infuria. Se non fosse stato per la Zia, che mi ha implorato così tanto, non mi sarei neppure preoccupato di aiutarvi. Umpf!”


“Sì, hai ragione.” Lei Qianfeng rispose frettolosamente, con un sorriso di circostanza: “Guike, stavolta hai davvero salvato tuo zio. Non lo dimenticherò mai.”


“Non ce n’è bisogno. Se davvero mi sei grato, allora tratta meglio la zia.” Gli occhi di Wu Guike si restrinsero: “Dopo il nostro arrivo, Chengyan ha dovuto aiutarti a neutralizzare il veleno per tutto il tempo e io sono rimasto con la Zia, l’ho consolata per tutta la notte. Sei il Realm King di un Reame Inferiore, eppure sei stato ingannato in modo così patetico. È davvero un’umiliazione per me e mia madre. Umpf!”


“…” Lei Qianfeng rimase in silenzio, senza trovare il coraggio di dire una sola parola.


“Il motivo per cui sono venuto qui così in fretta è che voglio catturare quel Ling Yun. Da un lato, lo faccio per confortare la Zia, dall’altro… è perché tutti voi non siete riusciti né a uccidere Ling Yun né a trovare quello Spirito del Legno Reale. Quindi, molto probabilmente è con lui. E anche se non fosse così, Ling Yun dovrebbe sapere dove si trova.”


“Sì, hai ragione!” annuì Lei Qianfeng: “Ho cercato di catturare Ling Yun con ogni mezzo a nostra disposizione proprio per questo motivo.”


“Umpf!” Wu Guike sbuffò di nuovo, aumentando il passo.


Wu Guike era davanti a tutti gli altri, con al fianco Wu Chengyan. Lei Qianfeng, Lei Tiangang e i Maestri di Sala li seguivano. Wu Guike non disse nient’altro, e nessuno osò fare il minimo rumore. Quegli individui che normalmente potevano regnare incontrastati sul Regno Darkya in quel momento sembravano tartarughe spaventate, non osavano neppure respirare troppo rumorosamente.


Lo status di Wu Guike era incredibile, e Wu Chenngyan… era un terrificante esperto al Divine Sovereign Realm, quindi poteva guardare dall’alto in basso l’intero Regno Darkya. Anche nel Divino Regno Marziale, godeva di un’ottima posizione. In quel momento stava accompagnando Wu Guike per assicurarsi che fosse completamente al sicuro.


In pochi minuti, giunsero di fronte alla Catena Montuosa dell’Anima Nera. Lei Qianfeng disse: “Guike, questa è la Catena Montuosa. Abbiamo organizzato molte trappole e imboscate per catturare Ling Yun. Una volta ci siamo quasi riusciti, ma… alla fine è stato tutto inutile.”


“Chengyan.” Wu Guike ignorò Lei Qianfeng e inarcò una delle sopracciglia.


Wu Chengyan andò avanti per primo e volò molto in alto, usando la sua percezione spirituale da Divine Sovereign per esaminare l’intera Catena Montuosa, poi tornò immediatamente a terra.


Proprio in quell’istante, un’aura vaga e debole comparve senza preavviso. Tutti si voltarono appena la percepirono e videro una ragazzina con un vestito dai sette colori dell’arcobaleno. La ragazzina dall’aspetto fragile attraversò un boschetto lì vicino, non molto alto, saltellando e danzando verso di loro mentre canticchiava una melodia allegra.


“Eh? Perché c’è qui una ragazzina?” borbottò Lei Qianfeng.


“Chi sei!?” gridò Lei Tiangang.


Come se quell’urlo l’avesse spaventata, la ragazzina si fermò. Osservò tutti loro con uno sguardo molto curioso, ma anche terribilmente serio, esaminandoli con attenzione, poi sul suo volto comparve un’espressione piuttosto bizzarra: “Ohoho, che coincidenza.”


“L-lei!” alle spalle di Lei Tiangang, un Maestro di Sala gridò improvvisamente: “Maestro della setta, Maestro della Sala Principale, quella è la ragazzina che due settimane fa era insieme a Ling Yun. È la ragazzina che Ling Yun ha salvato rischiando la vita! È lei, è lei, ne sono sicuro!”


Quel vestito colorato e i bellissimi tratti del suo viso erano inconfondibili. Chiunque li avesse visti non li avrebbe mai dimenticati.


“Cosa!?” Le espressioni di Lei Qianfeng e Lei Tiangang divennero piene di rabbia. Lei Qianfeng urlò: “Catturatela immediatamente!”


Quello che non avevano notato era che, non appena quella ragazzina era comparsa di fronte a loro, Wu Guike era rimasto completamente immobile, coi piedi piantati per terra, come pietrificato. Aveva la bocca spalancata, ma non ne uscì una sola parola. Le sue pupille si erano dilatate e a giudicare dal suo sguardo sembrava in preda al panico. Appena fu sicuro di non essersi sbagliato, il terrore nei suoi occhi divenne ancora più grande…


Era il figlio del Realm King del Divino Regno Marziale, un individuo straordinario che neppure nei Reami Superiori nessuno avrebbe osato offendere. Eppure, in quel momento la sua espressione era così scioccata da far pensare che avesse appena visto un fantasma.
                                


                                



