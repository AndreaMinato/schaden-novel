---
weight: 11080
title: Capitolo 1108 – Un Grande Spavento
pubDate: 2025-02-03T07:52:46.915Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor, che si scusa per l'orario, ma almeno il capitolo è luuuungo</strong></em>






Appena sentì l’ordine di Lei Qianfeng, Lei Tiangang scattò personalmente verso Piccola Jasmine come un’aquila minacciosa.


Anche se la sua avversaria era soltanto una ragazzina all’Stadio Imperatore Misterioso, Lei Tiangang attaccò con una forza sorprendente. A causa delle azioni di Ling Yun, nell’ultimo mese le sessantaquattro Sale sotto il suo comando avevano subito terribili perdite. In quanto Maestro della Sala Principale, Lei Tiangang naturalmente bruciava dalla rabbia. La ragazzina di fronte a lui era chiaramente collegata a Ling Yun, quindi se fosse riuscito a catturarla avrebbero finalmente compiuto un grande passo in avanti verso la sua sconfitta e uccisione.


Mentre scattava in avanti, intorno a lui comparvero delle spaventose fratture spaziali. Il violento attacco di Lei Tiangang fece diventare incredibilmente scuro in volto Wu Guike, che si precipitò all’improvviso verso di lui, così rapidamente da far sembrare che qualcuno gli avesse punto il sedere con un ago. In quel momento d’agitazione, il suo atteggiamento arrogante e orgoglioso di prima scomparve nel nulla.


Bang!!


Un flusso di Energia Misteriosa creato frettolosamente colpì la schiena indifesa di Lei Tiangang, facendolo precipitare dal cielo e schiantare a terra. Dopo essersi rialzato e aver ripreso fiato, si voltò verso Wu Guike, che lo aveva appena attaccato. Lei Tiangang rimase pietrificato, confuso, senza il coraggio di dire una sola parola.


Lei Qianfeng chiese, con un tono decisamente sospettoso e incredulo: “Guike, cosa stai facendo?”


Wu Guike avanzò di qualche passo, ignorandoli, e tirò un sospiro di sollievo. Si fermò esattamente a dieci passi da Piccola Jasmine e fece un lieve inchino, con un’espressione piuttosto agitata sul volto. Sembrava che volesse sorridere ma fosse troppo terrorizzato per farlo. Alla fine, sulle sue labbra comparve un sorriso incredibilmente falso e nervoso: “Sua… Sua Altezza, quell’idiota di un attimo fa è stato cieco e l’ha quasi offesa. Non le ha… Non le ha dato fastidio, vero?”


Lei Qianfeng e Lei Tiangang rimasero paralizzati dallo stupore, mentre Wu Chengyan, che si trovava più in alto e stava esaminando l’area con la sua perecezione spirituale, scese verso di loro con un’espressione scioccata.


In quel momento Wu Guike, inchinato e sorridente, sembrava quasi un leccapiedi… anzi, si era ridotto ancora più in basso. Tutta la sua arroganza, la sua sicurezza e il suo fascino, degni del suo status di figlio del Realm King del Divino Regno Marziale, erano scomparsi. Nei suoi occhi c’era uno sguardo spaventato, e persino le sue azioni e la sua espressione erano chiaramente piene di finta umiltà!


Sia Wu Chengyan che Lei Qianfeng erano sicuri che Wu Guike non si sarebbe comportato in quel modo neppure di fronte a suo padre, Wu Sanzun.


“Ah?” Piccola Jasmine sbatté le palpebre parecchie volte, osservando attentamente Wu Guike. Poi, le sue labbra si incurvarono verso l’alto ed esclamò: “Ah, ecco! Non mi sorprende che mi sembrassi familiare. In effetti non è da molto che ci siamo incontrati. Fammi pensare, se non sbaglio ti chiami… Ha! Sei del Divino Regno Marziale, quindi… Wu Gui… Wu Gui… ah, non importa. Sei una delle tartarughine! Giusto!?”


Wu Sanzun aveva molti, molti figli. A tutti quelli nati negli ultimi cento anni aveva dato il cognome “Gui”. Quindi, i loro nomi erano Wu Guiyun, Wu Guilin, Wu Guike, ecc. Tuttavia, “Wu Gui” assomigliava davvero troppo alla parola “tartaruga”. Ma siccome il Divino Regno Marziale era molto potente, e ovviamente infastidire o prendere in giro i figli del Realm King era un tabù, se qualcuno osava confondere “Wu Gui” con “tartaruga” praticamente firmava la sua condanna a morte.


Piccola Jasmine aveva chiamato Wu Guike “una delle tartarughine”, ferendo non solo il suo orgoglio ma anche quello dei suoi fratelli e delle sue sorelle. Eppure, Wu Guike non era affatto arrabbiato, anzi, sembrava piuttosto lusingato e rispose con un certo entusiasmo: “Sono Wu Guike. Sua Altezza si è ricordata di me, ne sono incredibilmente onorato.”


Lei Qianfeng e gli altri erano terribilmente scioccati, erano così confusi e senza parole da riuscire a malapena a pensare. In quanto al Maestro di Sala della setta dell’Anima Nera che prima aveva riconosciuto Piccola Jasmine, aveva gli occhi e la bocca spalancati, ma non osava fare il minimo rumore.


“Giovane Maestro, chi è questa giovane ragazza?” chiese prudentemente Wu Chengyan, in tono stupefatto.


Wu Guike non si voltò né rispose. Anche se aveva trovato il coraggio di parlare alla ragazzina, non avrebbe mai osato rivelare la sua identità. Continuò a cercare di mantenere sulle labbra un sorriso di cortesia e si inchinò ancora più a fondo. Con il tono più umile che riuscì a utilizzare, disse: “Mi chiedo perché sia venuta qui, Sua Altezza. Per caso c’è qualcosa…”


Prima ancora di finire di parlare, Wu Guike si interruppe e per qualche istante non seppe come continuare. Subito, la sua schiena divenne fradicia di sudore freddo. Considerando lo status terrificante di quella ragazzina, doveva sicuramente avere un motivo molto importante per essersi recata lì di persona. Come poteva chiederle di cosa si trattasse?


Rabbrividendo, Wu Guike riformulò rapidamente la frase e riprese: “Per Guike è un onore poterla incontrare qui, Sua Altezza. Sua Altezza, se Guike può aiutarla in qualche modo, la prego di dirmelo. La mia vita è nelle sue mani.”


Ovviamente, si trattava soltanto di parole di cortesia. Anche se era molto sicuro di sé, Wu Guike non credeva affatto di essere davvero in grado di aiutare in qualche modo quella ragazzina.


Contro ogni sua previsione, quando la ragazza sentì le sue parole i suoi occhi si illuminarono: “Wow! Davvero? Sarebbe fantastico!”


Wu Guike rimase scioccato e rispose frettolosamente: “Poterla servire sarebbe una benedizione, Sua Altezza. Mi chiedo cosa…”


“Hehehehehe. A dire il vero, ho fatto parecchia fatica ad arrivare fin qui. Sto cercando una cosa. Se tu potessi aiutarmi, tartarughina, sarebbe fantastico.”


Quella ragazzina era meravigliosa. La sua risata delicata era graziosa come un loto in fiore. Wu Guike non osava guardarla direttamente e un brivido cominciò a diffondersi dalla sua nuca, facendo sorgere un vago disagio nel suo cuore. Non poté fare altro che stringere i denti chiedere: “Cosa sta cercando, Sua Altezza?”


“Non è niente di particolarmente prezioso.” Disse Piccola Jasmine, con un’espressione innocente: “Si tratta solo di una piccola pietra. Se ricordo bene, si chiama qualcosa tipo Divina Giada del Budda delle Nove Stelle. Tartarughina, per caso ne hai una?”


Non appena sentì quel nome, Wu Chengyan si accigliò di scatto e Wu Guike si sentì mancare il respiro. Poi, rispose frettolosamente: “La Divina Giada del Budda delle Nove Stelle è una pietra incredibilmente rara e difficile da trovare. Si potrebbe sognare di ottenerla, ma senza mai trovarne una. Persino Guike può soltanto sperare di averla, ma il suo desiderio non si realizzerà mai. Tuttavia, dato che è lei a chiederlo, Sua Altezza, Guike appena tornerà al Divino Regno Marziale ordinerà ai suoi servitori di cercarne una. Se dovessimo trovarla, Guike giura che… cercherà un modo per contattarla e farglielo sapere, Sua Altezza.”


“Ah, davvero?” la ragazzina continuò a sorridere, ma la curvatura delle sue labbra cambiò lievemente. Oltre quel sorriso grazioso sembrò esserci, seppur vagamente, un’altra espressione che fece battere il cuore all’impazzata dalla paura a tutti i presenti: “Eppure un vecchio nonnino del Regno del Mistero Celestiale mi ha detto che, un mese fa, hai trovato un pezzo di Divina Giada del Budda delle Nove Stelle. Anzi, mi ha detto di avertelo consegnato lui in persona. Quindi, quel vecchio nonnino dalla barba lunga mi ha mentito?”


Quando realizzarono che Piccola Jasmine era riuscita a corrompere uno dei “vecchi nonnini” del Regno del Mistero Celestiale per ricevere quell’informazione, Wu Guike e Wu Chengyan divennero contemporaneamente scuri in volto.


Soltanto in quel momento, ora che le cose erano arrivate a quel punto, Wu Guike si riprese dal suo stupore… e realizzò che quella ragazzina non era comparsa lì di fronte a lui per una coincidenza!


Wu Guike ricominciò a sudare freddo e tremò dalla testa ai piedi. Neppure nei suoi sogni, avrebbe mai osato immaginare che un giorno qualcuno come lui… qualcuno che agli occhi di quella ragazzina non era degno neppure di essere considerato un insetto, sarebbe stato cercato da lei. In quel momento, non sapeva se esserne onorato o terrorizzato.


In effetti in quel momento aveva con sé una Divina Giada del Budda delle Nove Stelle. L’aveva trovata per un colpo di fortuna, dopo averla cercata continuamente per parecchi anni pagando somme immense. Con quel pezzo di Divina Giada del Budda delle Nove Stelle, era sicuro che sarebbe riuscito a far crescere la sua forza misteriosa di un altro livello prima dell’Assemblea Profound God che si sarebbe tenuta due anni più tardi, così sarebbe riuscito a classificarsi fra i migliori giovani della Regione Orientale.


Quindi, indipendentemente dalle circostanze, non voleva cederla a nessuno. Tuttavia, non poteva assolutamente permettersi di offendere la ragazzina di fronte a lui. Era una persona terrificante, che avrebbe potuto decidere della sua vita e morte con uno schiocco delle dita. Anche se avesse avuto altre dieci vite, non avrebbe comunque osato mancarle di rispetto.


Wu Guike sentì un brivido lungo la schiena e si lasciò prendere dal panico, poi rispose in preda al terrore: “Sua Altezza, in effetti un mese fa Guike ha avuto fortuna e ha ottenuto una Divina Giada del Budda delle Nove Stelle. Tuttavia, anche se Guike vorrebbe consegnargliela, è troppo importante per lui. Se…”


“Ah, ok, ok, tartarughina, non devi essere così agitato.” Piccola Jasmine sogghignò e inclinò la testa: “Non ho mai detto che te l’avrei portata via con la forza. Anche se voglio davvero molto una Divina Giada del Budda delle Nove Stelle, quella è tua. Come potrei costringerti a darmela senza offrirti nulla in cambio? Dopotutto, sono una ragazzina così graziosa, come potrei essere cattiva e prepotente?”


Wu Guike rimase senza parole.


“Sono disposta a offrirti degli altri materiali, così da avere uno scambio equo. Ti garantisco che saranno fantastici quanto la Divina Giada del Budda delle Nove Stelle.” Mentre Piccola Jasmine pronunciava quelle parole con grande tranquillità, le sue lunghe ciglia sbatterono qualche volta: “Se dopo che avrò fatto la mia offerta non vorrai concludere lo scambio, ti garantisco che non te la porterò via con la forza, tartarughina. D’accordo?”


“…” le affermazioni di Piccola Jasmine fecero sentire Wu Guike un po’ più tranquillo. Al tempo stesso, era piuttosto incuriosito: “Mi chiedo cosa intenda offrirmi, Sua Altezza.”


“Questa!” Piccola Jasmine aprì una mano, mostrando una piccola Pietra Profound nera rotonda, al centro del suo palmo bianco e delicato. Era chiaramente solo una comune Pietra Profound dell’Immagine.


Prima che Wu Guike potesse ribattere, Piccola Jasmine premette delicatamente contro la Pietra, facendo comparire all’improvviso di fronte a tutti le immagini e i suoi che vi erano stati registrati.


Lei Qianfeng e gli altri guardarono la proiezione prendere forma… era la Sala Principale del loro setta dell’Anima Nera.


E le persone al suo interno… erano Wu Guike, Wu Chengyan, Lei Qianfeng e Xiao Qingtong… c’erano tutti!


“Prima di fare a pezzi Ling Yun, farai meglio a preoccuparti di te stesso! Cos’hai da dirmi riguardo allo Spirito del Legno Reale? Per via di questa faccenda, il mio onorevole padre è estremamente infuriato con te! Ti conviene trovare una spiegazione convincente, altrimenti le conseguenze saranno terribili anche per te!”


Dalla proiezione si sentì la voce tagliente e spietata di Wu Guike.


“Quello che vi abbiamo detto riguardo allo Spirito del Legno Reale non era una bugia. Quando siamo riusciti a catturarlo, abbiamo deciso immediatamente di donarlo al tuo onorevole padre, ma siccome ci siamo distratti un momento, Ling Yun ce lo ha portato via!”


Rispose con ansia il Lei Qianfeng all’interno della registrazione.


“Anche lasciando perdere la faccenda dello Spirito del Legno Reale, negli ultimi anni i vostri tributi in Sfere di Spiriti del Legno e incubatrici per la coltivazione sono calati sempre di più. Se consideriamo entrambi i problemi, il mio onorevole padre si infurierà sicuramente!”


“Guike, tuo zio non ha dedicato meno impegno alla caccia degli Spiriti del Legno, è solo che negli ultimi anni ce ne sono sempre meno. E delle incubatrici per la coltivazione di alta qualità sono ancora più difficili da trovare. Io… mi dispiace davvero… sigh, Guike, quando tornerai dal tuo onorevole padre, ti prego di mettere una buona parola per me, specialmente riguardo allo Spirito del Legno Reale. Anche se fossi mille volte più coraggioso, non oserei mai mentire al tuo onorevole padre.”


“Ce ne sono sempre meno… davvero? O forse è solo che vuoi rafforzare il tuo potere sul Regno Darkya, complottando e ricattando le varie potenze del Reame Stellare dopo aver venduto loro parte delle Sfere di Spiriti del Legno che avresti dovuto consegnarci come tributo?”


Fin da quando aveva visto la prima immagine e sentito le prime parole, Wu Guike era diventato pallido come uno spettro. Quando Piccola Jasmine interruppe la proiezione, con un ghigno sul volto, ormai Wu Guike si sentiva sul punto di svenire. Gli tremavano le gambe e aveva la sensazione che persino i suoi organi interni fossero sul punto di scoppiare.


L’espressione di Wu Chengyan, di guardia accanto a lui, divenne incredibilmente cupa. Le sue pupille si erano ristrette e contenevano lo stesso panico e la stessa paura di quelle di Wu Guike.


Lo Spirito del Legno Reale, i tributi di Sfere di Spiriti del Legno e incubatrici per la coltivazione di coppia… ed era stato chiaramente Wu Guike in persona a parlarne…


Uccidere gli Spiriti del Legno era illegale. Si trattava di una legge imposta congiuntamente dal Regno dell’Eternità e gli altri tre Reami Sovrani. Se le immagini di quella registrazione fossero state rese pubbliche, non si sarebbe trattato di un semplice scandalo interno al Divino Regno Marziale. Sarebbero stati giudicati e sanzionati direttamente dal Regno dell’Eternità!


E a rendere ancora più terrificante il tutto, era il fatto che quella Pietra Profound dell’Immagine fosse nelle mani della ragazzina!


In quanto a Wu Guike, era il protagonista della registrazione. Se quelle immagini fossero state diffuse per il Regno degli Dei, sarebbe stato rovinato. Le conseguenze che avrebbe dovuto affrontare all’interno del Divino Regno Marziale erano inimmaginabili.


Anche se molti Reami Stellari davano segretamente la caccia agli Spiriti del Legno o li rapivano… farlo di nascosto ed essere scoperti erano due cose completamente diverse!


Gli occhi di Wu Guike erano completamente privi di luce, come se la sua anima avesse lasciato il suo corpo, riducendolo a un guscio vuoto. Senza dubbio, non era mai stato così terrorizzato in vita sua.


“Tu… si può sapere chi sei!? Perché ci ricatti in questo modo!?” Wu Chengyan fece un passo in avanti, raggiungendo il fianco di Wu Guike, che non riuscì più a mantenere un’espressione indifferente.


La conversazione registrata in quella Pietra Profound si era svolta meno di tre quarti d’ora prima. Quindi, mentre parlavano, la ragazzina doveva essersi nascosta da qualche parte vicino a loro.


Eppure, non erano neanche riusciti a percepire la sua presenza.


Piccola Jasmine sollevò leggermente lo sguardo e fissò Wu Chengyan, poi il sorriso sulle sue labbra scomparve e venne sostituito da una smorfia infastidita: “Zietto, come sei maleducato. Non sai che le ragazzine carine vanno trattate con gentilezza? Umpf, da adesso in poi non parlare più. Altrimenti, ti ammazzerò e basta.”


La sua voce era dolce e melodiosa, ma non appena Wu Chengyan sentì le ultime parole non poté che restare paralizzato dalla testa ai piedi, provando un inspiegabile terrore nel cuore e nell’anima che fece restringere ancora di più le sue pupille.


“Chengyan, non dire neppure un’altra parola!” dopo essersi lievemente ripreso, Wu Guike spinse frettolosamente indietro Wu Chengyan. Quest’ultimo fece un passo indietro, poi chiuse di scatto la bocca, senza osare dire nient’altro.


“Tartarughina, la pietra che ho in mano è unica al mondo. L’abbiamo già guardata insieme, quindi cosa ne pensi? È davvero fantastica, vero? Quindi, ti andrebbe darmi la Divina Giada del Budda delle Nove Stelle in cambio di questa?”


Sul viso della ragazzina comparve di nuovo un sorriso innocente e fece danzare la Pietra Profound dell’Immagine fra le sue dita, dicendo con un tono incredibilmente amichevole e giocoso: “Se lo scambio non ti soddisfa, io non farò assolutamente~~ assolutamente niente per costringerti ad accettare.”


La Divina Giada del Budda delle Nove Stelle gli avrebbe permesso di far crescere rapidamente la sua forza misteriosa, ma la pietra fra le mani della ragazzina avrebbe probabilmente rovinato la sua vita, se l’avesse consegnata a un Reame Sovrano. Quindi, Wu Guike fu costretto ad annuire e rispondere: “Accetto… Accetto lo scambio… Sua Altezza… tuttavia, la prego di essere comprensiva. Mi serve qualche giorno di tempo. Dato che la Divina Giada del Budda delle Nove Stelle è molto preziosa, l’ho lasciata nel Divino Regno Marziale. Mi ci vorrà un po’ di tempo per andare a prenderla e portargliela.”


“Okay, okay.” Piccola Jasmine annuì senza esitare: “In effetti è da un po’ che non vado nel Regno dell’Eternità a trovare quello zietto dalla barba bianca per giocare con lui. Quando sarà il momento, tornerò da te insieme allo zietto dalla barba bianca.”


Wu Guike rimase immediatamente pietrificato e l’ultima speranza di ingannarla scomparve dalla sua mente. Con le labbra che tremavano vistosamente, rispose: “Sua… Sua Altezza, all’improvviso mi sono ricordato di una cosa. Prima di andarmene dal mio Regno, a dire il vero… ho deciso all’ultimo momento di portare con me la Divina Giada del Budda delle Nove Stelle. Spero che questo le faccia piacere… Sua Altezza.”


Mentre parlava, prese con le mani tremanti un piccolo pezzo di giada bianca e lo sollevò, mostrandolo. Non appena comparve, l’intera area circostante sembrò illuminarsi improvvisamente.


Era la Divina Giada del Budda delle Nove Stelle!


Gli occhi di Piccola Jasmine si spalancarono e le sue piccole dita scattarono in avanti. In un solo istante, quel pezzo di giada volò fra le sue mani. Era piccolo e brillante quanto la sua pelle bianca come la neve. Sulla sua superficie erano impresse nove piccole stelle ed emetteva un bagliore simile a quello della luna o delle costellazioni lontane.


Le labbra di Piccola Jasmine si incurvarono verso l’alto e sul suo viso comparve un sorriso radioso, poi mise via la Divina Giada del Budda delle Nove Stelle. Subito dopo, con uno scatto delle dita lanciò verso Wu Guike quella Pietra Profound dell’Immagine che l’aveva terrorizzato quasi a morte: “Tartarughina, ricordati che sei stato tu ad accettare lo scambio. Io non ti ho ~~ assolutamente ~~ costretto!”


Non appena prese al volo la Pietra Profound dell’Immagine, Wu Guike la fece girare fra le dita parecchie volte e poi la ridusse immediatamente in pezzi con la sua Energia Misteriosa. Dopo qualche secondo, sollevò lo sguardo e rispose, con un sorriso talmente frustrato da far sembrare che stesse per scoppiare a piangere: “Sì… certo… è stata una mia decisione. Grazie… Sua Altezza… per avermi aiutato.”


“Esatto, esatto.” Piccola Jasmine annuì allegramente: “E io che pensavo che non avresti accettato. Non mi sarei mai aspettata che quella mia Pietra Profound valesse così tanto.”


Le labbra di Piccola Jasmine si incurvarono leggermente ancora una volta, mostrando i suoi denti, poi sollevò di nuovo una mano. Fra le sue dita bianche e delicate c’era un’altra Pietra Profounde dell’Immagine: “A essere onesta, ne ho qui un’altra. Tartarughina, ti andrebbe di fare un altro scambio? Hehehehehe.”


Wu Guike sollevò lo sguardo di scatto: “Sua Altezza, lei…”


“Ovviamente, questa registrazione non è la stessa di prima… però è ancora più disgustosa.” Piccola Jasmine socchiuse gli occhi, che divennero simili a due lune crescenti, e disse: “Ieri notte, stavo giocando qua e là quando all’improvviso ho visto una tartarughina nuda, insieme a una sorellona di nome ‘zia’. Si stavano abbracciando e stavano facendo cose strane insieme. Anche se ero terribilmente disgustata, ero anche molto curiosa, quindi ho registrato tutto di nascosto. Volete dare un’occhiata tutti insieme?”
                                


                                



