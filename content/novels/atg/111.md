---
weight: 1110
title: Capitolo 111 – Ode della Fenice, frammenti (sesta parte)
pubDate: 2024-05-27T05:27:25.195Z
tags:
    - atg
---




Creak...


La porta della stanza di bambù si aprì lentamente e una ragazza dalla corporatura fragile entrò con un cesto di bambù pieno di bucato pulito tra le braccia. Sembrava avere ventitré o ventiquattro anni, eppure aveva l'aspetto grazioso e delicato di una ragazzina di quindici o sedici anni. Era silenziosa e incantevole come un fiore di ibisco illuminato dalla luce della luna. Era vestita con dei semplici abiti grigi, che però non erano in grado di nascondere la sua bellezza simile a quella di una stella, in grado di attirare lo sguardo di chiunque; erano come pioggia sul fianco di una montagna. Specialmente i suoi occhi. Erano più limpidi del più puro dei cristalli, così belli da far sembrare che, al confronto, il resto del mondo non avesse alcun colore.


Avendo capito chiaramente dove si trovava, Yun Che si era aspettato di vederla. Ma nella frazione di secondo in cui aveva aperto la porta ed era entrata, il suo cuore aveva iniziato a battere con forza. I suoi occhi e il suo volto sembravano paralizzati e non riusciva a non fissarla con lo sguardo perso nel vuoto. Era come se l'intero mondo fosse sparito in un istante e fosse rimasta solo quella ragazza. Tutte le sue emozioni, i suoi pensieri, le sue convinzioni, tutto cominciò ad agitarsi violentemente... quell'anno era morta tra le sue braccia. Dopo aver pianto così tanto aveva creduto di non versare mai più nessuna lacrima in tutta la vita. Ma in quel momento, avvertì che i suoi occhi si stavano bagnando contro il suo volere, senza controllo, facendo scorrere le lacrime sulle sue guance...


Il suo cuore sobbalzò come se delle emozioni che non gli appartenevano più stessero portando il caos dentro di lui. Dimenticò chi era; dimenticò di essere ancora all'interno della terza prova. Poi, tutti i suoi sentimenti si ingarbugliarono e si trasformarono in un grido sofferente, che proveniva dalla sua stessa anima...


“Ling'er... Ling'er!!”


Bang!


Il cesto di bambù nelle mani della ragazza cadde a terra. Vedendo Yun Che seduto sul letto, i suoi stupendi occhi rivelarono sorpresa e sincera felicità. Corse verso il letto con l'espressione agitata, eppure si costrinse a parlare con un tono dolce e gentile: “Yun Che, Fratellone, sei sveglio... provi ancora dolore? C'è qualcosa che ti infastidisce?”


I loro visi erano a pochi pollici di distanza e l'aria da ragazzina che apparteneva solamente a lei colpì pesantemente Yun Che. I suoi occhi erano traboccanti di gioia, preoccupazione, ansia, dolore nascosto nel profondo e desiderio... era esattamente come nei suoi ricordi, così come tutte le innumerevoli volte in cui era apparsa nei suoi sogni. Solo che non avrebbe ai osato pensare di poter, un giorno, rivedere quei bellissimi occhi.


Divenne gradualmente disorientato fissandola. Le sue labbra non smettevano di tremare, eppure non riusciva a farfugliare nemmeno una parola. A quel punto, tutti i suoi pensieri erano bloccati. L'unica cosa che era rimasta era la ragazza davanti ai suoi occhi, impressa così profondamente nella sua anima, che nemmeno la morte era riuscita a fargli dimenticare. Senza pensare a nient'altro, aprì le braccia ancora bendate e abbracciò stretto Ling'er, che si lasciò scappare un “Ah!” dalla sorpresa; la abbracciò così stretto che era come se avesse avuto paura che lei avrebbe potuto andarsene, se l'avesse lasciata. 


“Yun Che, Fratellone...” Ling'er si immobilizzò per un po' prima di abbracciarlo a sua volta, per poi appoggiarsi contro il suo petto e sussurrare dolcemente il suo nome.


“Ling'er... Ling'er... Ling'er...”


Yun Che sapeva che era un gesto inopportuno in quel momento. Il suo cuore era nel caos più totale. Oltre ai suoi lamenti, poteva udire chiaramente i propri singhiozzi e percepire le lacrime che non smettevano di rigargli il volto.


Dopo che aveva subito quella dolorosa perdita, una situazione come questa poteva essere possibile solo nei suoi sogni. Il calore nel suo cuore era quasi sufficiente a farlo smettere di battere; era convinto che, anche se fosse morto in quel momento, sarebbe stato totalmente sereno. Se possibile, avrebbe voluto abbracciarla per sempre e non lasciarla andare mai più; non importava che prezzo avrebbe dovuto pagare per realizzare quel desiderio.


In tutti quegli anni, si era abituato alla presenza della ragazza, aveva iniziato a trattarla come se fosse il suo personale porto sicuro. Ogni volta che si era ritrovato coperto di sangue e morente, si era trascinato disperatamente davanti a quella piccola casa che la Ling'er aveva costruito con le sue stesse mani... ogni volta che aveva bisogno di pace, non poteva fare altro che andare lì... ogni volta che cedeva alla frenesia e impazziva, tornava ugualmente lì in cerca di tranquillità. E lei era sempre pronta a curare le sue ferite e il suo animo, ogni volta. Lei andava al torrente e pescava dei pesci per lui, appoggiava una mano sulla sua schiena come se fosse una bambino sul punto di addormentarsi... lui era troppo vigile, e si svegliava ogni quarto d'ora ogni volta che dormiva. Solo con lei vicino riusciva finalmente a dormire in pace, anche fino a mezzogiorno di due giorni dopo.


Lei era la sua sola fonte di calore, allora.


Ma i suoi occhi erano stati accecati dall'odio. Aveva posto la vendetta come unico obiettivo della sua vita ed era diventata un'abitudine... solo il giorno in cui l'aveva persa, aveva davvero capito che per lui quella ragazza era da tempo diventata più importante della sua stessa vita; più importante della sua vendetta.


Più e più vlte lei gli aveva chiesto in lacrime di non cercare più vendetta. Era la sua unica richiesta, nonostante tutti i suoi sacrifici, ma lui non l'aveva mai ascoltata... anche negli ultimi momenti della sua vita, lei gli aveva chiesto di non cercare più la vendetta, né per il suo maestro, né per lei... non perché ad averla uccisa erano stati i suoi stessi familiari, ma perché desiderava infinitamente che lui smettesse di vivere una vita fatta solo di odio sconfinato e vendetta.


Non importava quanto dolore sopportasse o quanti rimpianti avesse, quello che aveva perso non sarebbe mai più tornato. Se avesse potuto, sarebbe stato disposto a pagare qualsiasi prezzo per riaverla, persino la sua stessa vita, la sua stessa anima.


“Ling'er... Ling'er... Ling'er...”


Teneva Ling'er stretta nel suo abbraccio. Ancora e ancora, ad ogni singhiozzo desiderava di potersi non svegliare mai da quel sogno. Quella fantastica sensazione di aver ritrovato colei che un tempo aveva perso era così rassicurante da non poter essere descritta a parole.


“Yun Che, Fratellone...” i sussurri di Ling'er giungevano da dietro il suo orecchio, così leggeri e confortanti da sembrare irreali, “Non pensare più a vendicarti, va bene? L'anima del tuo Maestro è in paradiso e sicuramente lui non vorrebbe vederti in questo stato... non importa di cosa si tratta, ti prometto che se non inseguirai più la tua folle vendetta... noi due potremo restare in questo bosco di bambù. Tu sarai con me, e io con te, per sempre... per tutta la vita... sarò la moglie più dolce che tu possa desiderare... e non ti lascerò mai... va bene?”


Il suo profumo, la sua voce, quelle parole; era tutto così familiare. Quelli erano esattamente il suo profumo e la sua voce. E ancora di più, quelle erano le parole che lei gli aveva sussurrato molte volte, in passato... ogni volta che lei aveva pronunciato quelle frasi, lui si era sentito il cuore battere all'impazzata, ma subito dopo quei battiti erano sempre stati soffocati dall'odio...


Dopo averla persa, l'aveva sognata molte volte. Se avesse potuto tornare indietro nel tempo, se i Cieli avessero potuto dargli una seconda occasione, non avrebbe mai più rifiutato; non l'avrebbe fatto per nulla al mondo.


Senza esitare, annuì vigorosamente; annuì cinque o sei volte di fila, poi aggiunse con voce roca: “Sì! Sì! Ling'er, farò come dici. Te lo prometto, non cercherò mai più vendetta. In futuro, sarai la mia vita; la tua vita sarà la mia stessa vita. Ovunque sarai, io sarò lì accanto a te, per sempre, ti proteggerò e non ci separeremo mai più, né in vita né dopo la morte!!”


Ogni frase, ogni parola, ogni singola emozione proveniva dal profondo dell'anima di Yun Che. Come aveva bramato di poterle dire quelle parole, in tutti quegli anni. 


Ling'er gridò dalla felicità e le sue mani bianche come la giada si strinsero intorno a lui, “Yun Che, Fratellone, sei sicuro? Dici davvero?”


“Sì, sul serio. Ogni mia parola era sincera. Se qualcosa di quello che ho detto fosse falso, possa io essere distrutto dai Cieli.” Yun Che disse con determinazione.


Dopo aver pronunciato quelle parole, chiuse gli occhi; il suo volto era tranquillo e gioioso. Avvertì un oggetto freddo e affilato trafiggere a fondo la sua schiena. Il sangue schizzò freneticamente e perse velocemente conoscenza...


Lo spazio intorno a lui si distorse e scomparve e il mondo tornò nella totale oscurità. Yun Che aprì gli occhi. Di fronte a sé, c'erano due giganteschi occhi dorati.


“Ho fallito.” Yun Che rise in autocommiserazione, ma con tranquillità. “Inizialmente pensavo che con il mio sangue freddo, sarei riuscito a superare senza difficoltà la terza prova. Ma mi sopravvalutavo. Eheh eheh, devo averti deluso. In fin dei conti, la mia ricerca di potere non è poi così risoluta.”


La voce dello Spirito della Fenice risuonò nella sua mente: “La reazione della tua anima mostra che sapevi che si trattava di un illusione, fin dall'inizio, e che avevi visto il pugnale accanto al letto. Sapevi chiaramente anche che se avessi preso quel pugnale e avessi ucciso la ragazza, saresti riuscito a sfuggire all'illusione e a superare la prova. Perché hai preferito rimanere nel mondo illusorio e ti sei persino ingannato quasi fino a credere che fosse reale? A meno che, nel profondo del tuo cuore, l'immensa forza che avresti potuto ottenere in breve tempo non è nemmeno degna di essere paragonata ad un'effimera illusione?”


“Non potevo farlo.” Yun Che scosse lentamente la testa, “Quest'illusione proveniva dalle memorie più preziose della mia anima. Anche se era solo un'illusione, è incisa nel profondo della mia anima e rappresenta ciò che per me è la vera felicità. Non potrai mai capire quanto fosse preziosa per me quella ragazza, né quanto grande sia il mio debito nei suoi confronti. Anche se era solo un sogno, anche se ciò mi avesse condotto a perdere un potere enorme, non sarei mai riuscito a farle del male.”


“Ma anche in questo caso, perché non hai schivato il pugnale, non l'hai nemmeno spinta via quando ti sei accorto che stava prendendo il coltello per ucciderti?” chiese lo Spirito della Fenice, con un tono confuso.


Yun Che rise; ma era una risata colma di tristezza: “Sapevo che era solo un illusione che tu hai creato forzatamente, basandoti sui miei ricordi... la mia Ling'er, anche se avesse dovuto pagare con la propria vita, non sarebbe mai stata disposta a farmi del male. Ma sono disposto a morire per mano sua, perché cos'è la mia vita, in confronto a quanto le devo? Poter morire tra le sue braccia, anche se all'interno di un'illusione, mi ha permesso di alleviare il senso di colpa che porto nel cuore, anche se di poco.”


Leo_filter&paged=1&action2%lungo in silenzio.


“Ho sete di potere, ma in questo mondo ci sono molte cose che per me sono molto più importanti della forza. Ho bisogno di forza anche perché devo proteggere ciò a cui tengo. Sembra che io non sia né destinato né qualificato ad ottenere il potere della Fenice... ma anche se non ho superato la prova, sono comunque soddisfatto. Perché questo allenamento mi ha permesso di vederla e abbracciarla ancora una volta. Mi ha persino permesso di pronunciare la promessa che ho desiderato di farle persino nei miei sogni...”


Yun Che rise; rise con tranquillità, senza tracce di rammarico o rimpianto.


“Sembrerebbe che la ragazza che chiami Ling'er sia stata davvero molto importante per te. E a causa sua provi un grande dolore, ma non devi reprimere la sofferenza nel profondo della tua anima. Hai attraversato il ciclo della reincarnazione grazie al Tesoro Celeste che hai con te e che ha alterato il karma di questo mondo. In seguito all'effetto farfalla, il tempo, la dimensione e i piani dell'esistenza sono anch'essi cambiati. Potresti non aver ancora perso la possibilità di rimediare al tuo rimpianto e al tuo debito.”


“Hai attraversato il ciclo della reincarnazione grazie al Tesoro Celeste che hai con te.” questa frase fece sobbalzare violentemente il cuore di Yun Che. Fissò gli occhi dorati di fronte a sé, senza riuscire a dire nulla per molto tempo. 


Tesoro Celeste... attraversare il ciclo della reincarnazione... che avesse davvero scoperto che aveva vissuto due vite? E il motivo per cui le aveva vissute entrambe... era solo grazie all'abilità del Tesoro Celeste di sopravvivere attraverso il ciclo delle reincarnazioni?


Tesoro Celeste... Jasmine aveva accennato che la Perla del Veleno Celeste all'interno del suo corpo era uno dei Tesori Celesti. Ma i poteri della Perla del Veleno Celeste erano incentrati sul veleno, la medicina, la purificazione e lo spazio. Ma allora, la capacità di attraversare il ciclo della reincarnazione da dove arrivava?


In quanto alla seconda metà di quelle frasi, dopo l'accenno al ciclo della reincarnazione, non riusciva minimamente a comprenderla. Chiese, incuriosito: “Cosa intendi dire, con queste parole?”


“Heh heh...” lo Spirito della Fenice rise con aria misteriosa “È normale che tu capisca solo metà di quello che ho detto, ma tutto il resto sono segreti celestiali e non devono essere rivelati. Man mano che farai progressi e la tua forza, in questo mondo, crescerà sempre più, un giorno capirai il significato di tutto quello che ho detto.”


Yun Che rifletté con attenzione e annuì: “Spirito della Fenice, anche se ti sei immischiata nelle mie memorie e hai creato un'illusione in cui Ling'er mi ha pugnalato a morte, che non è stato molto piacevole, devo comunque ringraziarti. Ma dal momento che non sono riuscito a superare questa terza e ultima prova, ora dovrei andarmene.”


“No, non è ancora il momento che tu te ne vada. Infatti hai superato con successo la terza delle mie prove.”


“Congratulazioni, umano erede della forza del Dio Malvagio. In tutti questi anni, sei stato l'ottavo praticante del Profound che ha scelto di rinunciare al potere piuttosto che fare del male all'illusione della persona amata. Ti sei guadagnato il diritto di ereditare il dono della Fenice.”





