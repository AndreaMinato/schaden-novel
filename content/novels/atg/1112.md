---
weight: 11120
title: Capitolo 1112 - Notizie dal Regno del Mistero Celestiale
pubDate: 2025-02-03T07:52:46.915Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






Yun Che stava solo facendo qualche domanda per saggiare il terreno e non sperava di ricavarne qualcosa, ma non si sarebbe mai aspettato che la ragazza si sarebbe alterata: “Assurdità! Naturalmente non provengo dal Regno del Mistero Celestiale! Ci sono solo strani e brutti vecchi barbuti nel Regno del Mistero Celestiale! Io sono una loli così carina... ma hai davvero detto che provengo dal Regno del Mistero Celestiale?! Questo è troppo! Sei spregevole!!”


"..." Yun Che la fissò, allibito: “Questo... non intendevo questo. Stavo solo...”


“È esattamente ciò che intendevi!” Piccola Jasmine era arrabbiata: “Questa è la cosa peggiore che potessi dire a una splendida ragazza come me. Umpf! Ti ignorerò!”


Piccola Jasmine si girò e volò via.


“Ehi!” Yun Che stese istintivamente la mano, ma dopo averci pensato, non cercò più di fermarla e si limitò a mormorare tra sé e sé: “Che tipa stramba.”


“Non cerchi neppure di inseguirmi e calmarmi?!” Si potevano sentire da lontano le grida arrabbiate della ragazza: “Ora sì che ti ignorerò davvero!”


Dopo aver finito di parlare, se ne andò ancora più velocemente e scomparve in pochi secondi dalla vista di Yun Che.


Dopo che Piccola Jasmine se ne fu andata, non si fece di nuovo viva neppure quando Yun Che tornò alla Città Darkya.


Sembrava innocente, immatura e irragionevole, ma ora che Yun Che ci pensava, era rimasta con la bocca cucita per tutto il tempo. Tuttavia, il suo sguardo era eccezionalmente puro, come se i suoi occhi fossero gemme piene di stelle. Inoltre, non gli era mai sembrata minacciosa o pericolosa. Yun Che non sapeva perché, ma non la odiava affatto anche se l’aveva quasi fatto uccidere due volte. Anche se aveva tirato un sospiro di sollievo quando se n’era andata, adesso gli mancava comunque un po’.


“È ora di andare nel Regno del Mistero Celestiale. Speriamo che sia davvero utile.” Pensando ai diversi miliardi di Pietre Profound in suo possesso, Yun Che si sentiva sicuro. Non importava quanto fossero potenti i regni stellari superiori, non credeva che così tante Pietre Profound non sarebbero bastate a comprare un paio di “misteri celestiali”!


Quando arrivò nella Gilda dei Mercanti Luna Nera, il signor Ji era già tornato. Vedendo Yun Che, si alzò all'istante e disse con un tono incredibilmente agitato: “Signor Ling Yun, la setta dell’Anima Nera è in ginocchio. Nel Regno Darkya cambierà tutto drasticamente. La mia Gilda dei Mercanti Piuma Nera potrà rinascere e tornare di nuovo libera. Tutto questo è merito suo, eppure non abbiamo idea di come restituirle il favore… la prego di accettare questo mio inchino!”


Dopo il suo discorso pieno d’entusiasmo, il Signor Ji fece un profondo inchino verso Yun Che.


Anche se Yun Che non aveva mai agito con l’intento di aiutare la Gilda dei Mercanti Piuma Nera, in effetti le sue azioni per loro erano state come una benedizione.


Yun Che avanzò verso di lui e lo fece rialzare, dicendo: “Signor Ji, non deve essere così cortese. Oggi ho una richiesta da farvi.”


“Signor Ling Yun, intende dirigersi verso il Regno del Mistero Celestiale?” chiese il Signor Ji, poi sorrise e continuò: “Ruyan ha già raccontato tutto a questo vecchio Ji. Per trovare tesori come la Divina Giada del Budda delle Nove Stelle e l’Erba dell’Imperatore Immortale in poco tempo, effettivamente la scelta migliore è recarsi nel Regno del Mistero Celestiale. Ma il prezzo da pagare sarebbe enorme. Tuttavia, dato che questa è la sua decisione, sono sicuro che si sia preparato a dovere.”


“In quanto al suo viaggio verso il Regno del Mistero Celestiale,” il Signor Ji fece un sorriso ancora più radioso: “A dire il vero, Ruyan se n’è occupata personalmente un’ora fa. Le basterà riposarsi qui ancora per un po’ e…”


“Signore!”


Ancora prima che il Signor Ji finisse di parlare, li raggiunse alle spalle la voce piuttosto agitata di Ji Ruyan. Il Signor Ji si voltò, aggrottò la fronte e chiese: “Cosa succede?”


“Signor Ling Yun, ho appena ricevuto delle brutte notizie!” Ji Ruyan guardò Yun Che: “Qualche ora fa, il Regno del Mistero Celestiale ha improvvisamente annunciato la chiusura dei suoi confini. Impediscono a chiunque di entrare, e tutte le Formazioni Misteriose di teletrasporto dirette verso il loro Reame non si possono più attivare.”


“Questo…” Il Signor Ji inarcò le sopracciglia: “Quale potrebbe essere il motivo di un cambiamento così improvviso?”


“Si dice che sia per l’Assemblea Profound God. Tuttavia, soltanto il Regno del Mistero Celestiale può sapere se sia vero oppure no.” Rispose Ji Ruyan.


“…” Yun Che inspirò a fondo e chiese: “Hanno detto per quanto tempo manterranno chiusi i confini?”


“Per i prossimi due anni. Si dice che li riapriranno soltanto dopo la fine dell’Assemblea Profound God.” L’espressione di Ji Ruyan si incupì. Nessuno di loro si sarebbe aspettato una coincidenza simile.


“…” Yun Che in quel momento si sentiva come se qualcuno gli avesse versato addosso una secchiata d’acqua gelida. Rimase in silenzio per qualche secondo, poi disse: “Dato che non posso andare nel Regno del Mistero Celestiale, andrà bene qualsiasi altro Reame Superiore. Mi basta che ci sia la possibilità di trovarvi dell’Erba dell’Imperatore Immortale.”


“Signore…” Ji Ruyan si morse debolmente le labbra, ma subito dopo rispose in tono sicuro: “Potrebbe restare ancora un po’ nel Regno Darkya. Lasci a noi la ricerca della Divina Giada del Budda delle Nove Stelle e dell’Erba dell’Imperatore Immortale. Lei è il nostro grande benefattore, le assicuro che faremo del nostro meglio.”


“Non ce n’è bisogno. Posso trovarle da solo. A dire il vero, ho già ottenuto una Divina Giada del Budda delle Nove Stelle. In quanto all’Erba dell’Imperatore Immortale… la speranza è l’ultima a morire.” Rispose Yun Che, scuotendo la testa. Anche se la Gilda dei Mercanti Piuma Nera era molto influente e aveva molti contatti, apparteneva pur sempre a un Reame Inferiore. Se voleva trovare l’Erba dell’Imperatore Immortale, la sua unica possibilità era cercarla fra i più prestigiosi dei Reami Superiori.


“Signore!” disse solennemente il Signor Ji: “Ruyan ha ragione. Dovrebbe lasciare a noi la questione. In quanto a forza e intelligenza, lei è straordinario e non ho mai incontrato nessuno come lei in tutta la mia vita. Ma è pur sempre da solo, e si trova da poco nel Regno degli Dei. Anche se la mia Gilda dei Mercanti Piuma Nera appartiene a un Reame Inferiore, esiste comunque da cinquantamila anni. I nostri contatti non si limitano ai Reami Inferiori e Intermedi. Trattiamo molto spesso anche con i Reami Superiori. In quanto a capacità di ricerca e di raccolta d’informazioni, la nostra Gilda è molto migliore di lei.”


“…” Yun Che sembrava leggermente persuaso.


“Questo vecchio Ji è un uomo d’affari, non ama essere in debito con gli altri, né dover loro dei favori. Lei è il nostro benefattore, Signor Ling Yun, eppure non siamo riusciti neppure a soddisfare una sua semplice richiesta come portarla nel Regno del Mistero Celestiale. Non potrei mai vergognarmi più di così.” Il Signor Ji distese un dito ed esclamò, in tono serio: “Un anno. Per favore, ci dia un anno di tempo. Ora che siamo sfuggiti agli artigli della setta dell’Anima Nera, siamo di nuovo liberi di muoverci come preferiamo. Utilizzeremo tutte le nostre risorse per cercare al massimo delle nostre possibilità di raccogliere informazioni sull’Erba dell’Imperatore Immortale. Se la troveremo e se saremo in grado di acquistarla, gliela consegneremo personalmente, Signor Ling Yun. Altrimenti, le diremo immediatamente dove trovarla. La prego di crederci.”


“Se… entro un anno non l’avremo ancora trovata, non oseremo più chiederle di restare qui, Signor Ling Yun.”


Il Signor Ji aveva parlato frettolosamente, con estrema sincerità. Stava chiaramente offrendo il suo aiuto a Yun Che, ma il suo tono era quasi implorante.


In effetti, era pur sempre un uomo d’affari. Se la Gilda dei Mercanti Piuma Nera era così prosperosa, era sicuramente anche grazie a un atteggiamento molto serio, rimasto invariato nel corso delle generazioni. Il Signor Ji desiderava ripagare il suo debito con Yun Che, a qualsiasi costo.


Ormai, aveva completamente convinto Yun Che… Del resto, era davvero da solo. Eccetto il Regno della Canzone Glaciale, quello del Dio della Fiamma e il Regno Darkya, non conosceva altri Reami Stellari. Non aveva ancora le idee molto chiare riguardo al Regno degli Dei nella sua interezza.


Trovare informazioni sull’Erba dell’Imperatore Immortale… da solo, non era neanche lontanamente paragonabile alla Gilda dei Mercanti Piuma Nera, le cui radici risalivano a cinquantamila anni prima e che aveva innumerevoli contatti.


A quel punto, Yun Che smise di esitare e annuì: “D’accordo, mi affiderò a voi, Signor Ji e Signorina Ruyan.”


“Fantastico.” Quando Yun Che accettò, finalmente il Signor Ji sorrise: “Questo vecchio Ji finirà di organizzare tutto domani. Signore, la prego di non preoccuparsi. Se non ha un luogo dove stare, può rimanere qui nella Gilda. Farò preparare subito…”


“Non ce n’è bisogno.” Yun Che scosse la testa: “Finché non avrete trovato l’Erba dell’Imperatore Immortale, mi allenerò nella Catena Montuosa dell’Anima Nera. Oh, ho un’altra richiesta, Signor Ji. Dovrebbero esserci parecchie spade Profound di alto livello, nel setta dell’Anima Nera. Se possibile, vorrei chiederle di aiutarmi a recuperarne qualcuna, Signor Ji… ne vorrei il più possibile.”


“Attenderò che mi portiate buone notizie.”


…………


Dopo aver lasciato la Gilda dei Mercanti Piuma Nera, senza nessun’altra scelta se non restare nel Regno Darkya, Yun Che si liberò di ogni distrazione e ricominciò a coltivare la sua forza misteriosa.


Nel cuore della Catena Montuosa dell’Anima Nera vivevano molte Bestie Misteriose di alto livello. Parecchie di queste potevano rappresentare una grande minaccia per Yun Che. Ce n’erano persino alcune nelle fasi finali del Divine Tribulation Realm, che lui non era in grado di battere, e non era escluso che ce ne fosse anche qualcuna al Divine Spirit Realm.


Giunto in una delle zone dove c’erano più Bestie Misteriose, Yun Che scese dal cielo ed estrasse Hong’er. La sua mente divenne rapidamente calma come uno specchio d’acqua e, con un ringhio grave, rilasciò la sua Energia Misteriosa. L’aria intorno a lui turbinò vorticosamente, allertando le Bestie Misteriose nel raggio di parecchie decine di chilometri. Subito dopo, il terreno cominciò a tremare e i ruggiti delle belve feroci risuonarono tutt’intorno.


Lo spadone cominciò a danzare, scagliando ondate di fiamme dorate e scarlatte. Da quando Hong’er aveva consumato la Spada Diabolica Notte Eterna, Yun Che non era stato in grado di maneggiarla a causa del suo peso, né di sfruttare la sua forza. Ma in quel momento, la Spada Colpo Celeste Nemesi dei Diavoli gli sembrava incredibilmente leggera, anche se la sua potenza era così devastante che avrebbe potuto stupire i Cieli e stava facendo tremare l’intera Catena Montuosa.


“ROOAR ––”


Con un lungo ruggito simile a un tuono, una gigantesca Bestie Misteriose grande quanto una piccola collina balzò improvvisamente verso Yun Che, attaccandolo alle spalle. Non appena scattò verso di lui, Yun Che e l’area circostante vennero completamente avvolti da un’ombra gigantesca.


Yun Che non si voltò, ma la Spada Colpo Celeste Nemesi dei Diavoli si mosse all’indietro. Distorcendo l’aria, la feroce aura della spada distrusse il corpo dell’enorme Bestie Misteriose. Il sangue e la carne che esplosero a mezz’aria vennero portati via dalla tempesta di vento e atterrarono a qualche chilometro di distanza.


La rivoltante puzza di sangue attirava sempre più Bestie Misteriose. Molte auree si stavano dirigendo verso Yun Che, proprio come lui desiderava. Un allenamento tranquillo e graduale molto probabilmente lo avrebbe fatto sentire come se non stesse facendo progressi e, quindi, sul lungo periodo non sarebbe riuscito a restare calmo.


Aveva bisogno di essere in pericolo, o persino in situazioni di vita o di morte!


Anche questo gli era stato insegnato da Jasmine.


La Catena Montuosa dell’Anima Nera tremava leggermente. I ruggiti, le grida e gli ululati si diffusero rapidamente ovunque e si potevano sentire senza fatica. Innumerevoli alberi, schizzi di sangue e fiammate riempivano il cielo, disperdendosi a mezz’aria.


Per parecchio tempo, no ci fu un solo istante di silenzio.


I cadaveri di Bestie Misteriose intorno a lui erano sempre di più e le fiamme emesse dal suo spadone superavano anche i cinque chilometri di distanza. Yun Che stava cominciando a stancarsi, eppure ogni suo attacco era più violento del precedente e il suo sangue ribolliva sempre di più nelle sue vene.


Tuttavia, non sapeva che in alto nel cielo due occhi lo stavano guardando silenziosamente.


Piccola Jasmine si sedette con le gambe incrociate sopra una nuvola. Appoggiò le mani alle guance, fissando Yun Che senza mai battere le palpebre. Rimase immobile per parecchio tempo, osservandolo in silenzio e con serietà. Neppure lei sapeva perché qualcosa di così noioso avesse catturato la sua attenzione al punto da farla restare ferma, con lo sguardo serio, senza mai distrarsi.


Dopo un’ora, alla fine le grida delle Bestie Misteriose cessarono. Yun Che era a terra, in ginocchio, appoggiato al suo spadone. Sembrava sul punto di svenire, tanto ansimava. Accanto a lui, i resti dei cadaveri delle Bestie Misteriose erano impilati come una montagna e il fetore del sangue era così insopportabile che la maggior parte delle persone avrebbe vomitato all’istante.


Yun Che si appoggiò un masso in frantumi e cominciò a curare le sue ferite, con un’espressione spaventosamente calma… per qualsiasi altra persona, sarebbero state terribili, ma per lui erano semplicemente comuni.


“Gli assomiglia… davvero molto.” Mormorò sottovoce Piccola Jasmine, continuando a fissare Yun Che, senza accorgersi di avere gli occhi lucidi.
                                


                                



