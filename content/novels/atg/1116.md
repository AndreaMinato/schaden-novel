---
weight: 1116
title: Capitolo 1116 – Intrufolarsi nel Palazzo Sotterraneo
pubDate: 2025-02-03T07:52:46.916Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>Scusate se ho pubblicato a notte fonda, ma almeno è luuuuuuungo</strong></em>


<em><strong>-Alstor</strong></em>






Boom boom boom boom…


Il terreno cominciò a spezzarsi e vi si aprì una ragnatela di crepe, ma la Formazione Profound sigillante non si mosse di un millimetro. Tuttavia, gli esperti che la stavano attaccando riuscivano a percepire che si stava lentamente, ma inesorabilmente, indebolendo, a poco a poco, altrimenti non avrebbero continuato a farlo.


Tutti in quel momento erano concentrati sulla Formazione sigillante. Grazie alla sua straordinaria capacità d’occultamento, Yun Che si avvicinò senza che nessuno se ne accorgesse.


Yun Che rimase immobile. Diede un’occhiata al gruppo di persone e alla zona circostante, pianificando con attenzione la sua prossima mossa. A un certo punto, notò qualcuno e il suo sguardo si posò su di lui.


Sembrava avere più o meno la sua stessa età. Yun Che lo aveva notato perché la sua forza misteriosa era relativamente bassa, soltanto nella fase intermedia del Stadio Sovrano Misterioso, neppure nella Via Divina. Per poter entrare in quel regno segreto, si doveva possedere uno status prestigioso ed essere fra gli individui più importanti dei tre Reami Stellari, ma quel ragazzo era la persona più debole fra tutti i presenti. Era l’unico a non aver ancora intrapreso la Via Divina, quindi fra tutti quegli esperti spiccava molto.


Oltre a questo, i suoi abiti erano diversi da quelli di tutti gli altri. Indossava una veste viola finemente decorata e aveva un atteggiamento nobiliare. Dato che la sua forza misteriosa era così bassa, non poteva avvicinarsi molto ed era rimasto ai margini del gruppo. Di fronte a lui c’erano una decina di adulti, che stavano unendo le forze per creare una barriera protettiva intorno a lui. Si voltavano costantemente per controllare che stesse bene, come se fossero preoccupati per lui.


Era abbastanza chiaro che, sebbene la sua forza misteriosa fosse davvero bassa, doveva possedere uno status straordinario. Eccetto i tre setta ai vertici del Reame, nessun altro poteva portare i propri discepoli nell’Antico Regno del Mare Illusorio, e anche se avessero potuto, sicuramente avrebbero scelto quelli più brillanti e talentuosi, sui quali puntavano di più in assoluto. Qualcuno al Stadio Sovrano Misterioso non avrebbe neppure potuto esplorare quel luogo alla ricerca di tesori, anzi, sarebbe stato molto difficile anche solo proteggerlo e mantenerlo in vita.


Quindi, la spiegazione più probabile era che quel ragazzo fosse lì per assistere a quello spettacolo! Dopo essere stato informato, doveva essere andato lì apposta per osservare l’apertura del palazzo sotterraneo.


Per poterlo fare e avere il coraggio di farlo, doveva essere strettamente legato a uno dei Maestri dei tre setta. Forse era il figlio di uno dei principali Anziani, o forse persino di uno dei discendenti diretti dei Realm King.


Crack!!


Come se il cielo fosse stato squarciato in due, si sentì un boato assordante e una colonna di Energia Misteriosa si alzò fino a superare le nuvole. Tutti coloro che si trovavano sopra la Formazione Profound avevano espressioni entusiaste, ma nessuno di loro disse nulla. Incanalarono con forza la loro Energia Misteriosa e continuarono ad attaccare violentemente.


Sulla Formazione Profound si formarono delle crepe, che poi cominciarono a diffondersi rapidamente. Pochi secondi dopo, si sentirono di nuovo degli scoppi, sempre più ravvicinati. La Formazione Profound sigillante smise di ruotare e andò istantaneamente in frantumi.


Tutti quegli esperti si erano radunati per distruggere la Formazione Profound, e ora ci erano finalmente riusciti. Yun Che aggrottò la fronte, come se non avesse ancora pensato a un piano… soltanto i tre Realm King in persona sarebbero entrati. Tutti gli altri non erano fra le figure più prestigiose dei tre Reami Stellari. Quello era un territorio di proprietà di tutti e tre i Reami, quindi ovviamente l’Erba dell’Imperatore Immortale apparteneva ai tre Realm King…


<em>Come posso fare a rubare la cena a questi tre grossi squali… è assolutamente impossibile!</em>


Quando la Formazione Profound andò in pezzi, il terreno cominciò a tremare. Il ragazzo dalla veste viola al Stadio Sovrano Misterioso, ancora al centro del gruppo più distante, si lasciò prendere dall’entusiasmo. Spiccò il volo, cercando di guardare la scena da più in alto, ma non appena prese quota venne fermato da uno degli uomini di fronte a lui.


“Giovane Maestro! Non sia imprudente, è troppo pericoloso.” La guardia lo trattenne con ansia, dicendo: “Il Sigillo non si è ancora spezzato completamente e il Sovrano dell’Isola ha detto che, quando si romperà del tutto, probabilmente ci sarà una violenta esplosione di Energia Misteriosa. Per il suo bene, dovremmo allontanarci ancora di più.”


<em>Sovrano dell’Isola?</em> Quelle parole fecero inarcare le sopracciglia a Yun Che…<em> Il Sovrano dell’Isola del Regno della Foschia Azzurra – Mu Baimei?</em>


<em>Quello è il figlio di Mu Baimei?</em>


Il ragazzo vestito di viola scoppiò a ridere: “Haha, che sciocchezza. Il mio Onorevole Padre è qui con noi, come potrei essere in pericolo? Se indietreggiassimo, non credi che saremmo soltanto dei ridicoli conigli e che tutti ci prenderebbero in giro?”


La guardia sapeva di non poterlo fermare soltanto con le parole, ma non ebbe altra scelta se non gridare agli altri: “Tutti voi concentratevi al massimo, assicuratevi che il Giovane Maestro non corra pericoli!”


Tutte le persone del gruppo dei tre Realm King erano impazienti. Dopo una decina di secondi, alla fine ci fu una gigantesca esplosione, come se una montagna stesse collassando in un oceano. La Formazione era stata completamente distrutta, ma i suoi frammenti dovevano ancora dissiparsi. L’energia residua che si disperse intorno aveva una forza devastante e scagliò lontano alcuni pezzi di Formazione che non si erano ancora disintegrati.


“State tutti attenti!!”


Il gruppo più vicino all’epicentro indietreggiò e si difese senza troppa fatica. Alcuni dei frammenti residui che vennero scagliati via si diressero velocemente verso il gruppo di spettatori, riversando contro di loro una pioggia di esplosioni.


“Difendetevi con tutte le vostre forze!”


Il gruppo cominciò a gridare. I più forti spiccarono il volo, distesero le mani e unirono le forze per deviare i frammenti della Formazione. I più giovani rilasciarono subito la loro Energia Misteriosa per proteggersi.


Quelli erano soltanto i pezzi di una Formazione Profound distrutta, e la maggior parte di essi era già stata neutralizzata dal gruppo principale. Per quegli esperti, non erano affatto un pericolo. Anche se fossero stati colpiti in pieno volto, avrebbero riportato al massimo qualche ferita superficiale.


Ma fra tutti, c’era un’eccezione.


“Giovane Maestro, stia attento! Arrgghh!”


Varie decine di frammenti stavano precipitando verso il ragazzo vestito di viola. Tutte le guardie di fronte a lui stavano facendo del loro meglio per proteggerlo, ma dopo un’esplosione improvvisa la loro barriera venne spazzata via e loro vennero scagliati in aria. Un solo frammento superò le loro difese, dirigendosi dritto verso il ragazzo.


Era come se la Morte in persona si stesse avvicinando a lui. Anche se quel frammento di Formazione Profound conteneva poca energia, il ragazzo al Stadio Sovrano Misterioso non avrebbe mai potuto bloccarla. La sola aura era sufficiente a schiacciarlo come una montagna, lo aveva immobilizzato e il sangue gli si era gelato il sangue nelle vene. Non riusciva a muovere un muscolo e non poté fare altro che gridare dalla disperazione.


“Giovane Maestro!!”


“Chun’er!”


Vari membri dell’Isola gridarono scioccati, senza poter fare nulla. Anche Mu Baimei era a decine di chilometri di distanza e, anche se avesse potuto lacerare lo spazio e teletrasportarsi, ormai sarebbe stato troppo tardi.


Negli occhi di Yun Che comparve un bagliore. Nella sua mente comparvero rapidamente varie idee e, alla fine, scattò in avanti scagliando una freccia di Fiamme della Fenice.


Bang!!


La freccia di Fiamme colpì il frammento, distruggendolo. Anche se il ragazzo non era stato colpito direttamente, l’onda d’urto era comunque troppo forte per lui e venne scagliato via con violenza. Cadde a terra, scoppiando a gridare miserabilmente.


“Giovane Maestro!”


I membri dell’Isola rimasero senza parole per qualche istante, ma poi scattarono con agitazione verso il ragazzo e lo aiutarono il più in fretta possibile a rialzarsi. Alcuni controllarono ansiosamente le sue ferite.


Whoosh!


La zona venne travolta da una violenta raffica di vento e un uomo di mezza età vestito di verde scese dal cielo. Atterrò accanto al ragazzo dalla veste viola. Era il Realm King del Regno della Foschia Azzurra, il Sovrano dell’Isola, Mu Baimei! Appoggiò subito le mani sul petto del ragazzo e solo allora la sua espressione cominciò a diventare lentamente più tranquilla.


“Onorevole Padre…” guardando Mu Baimei, il ragazzo si sentì meno spaventato, ma subito dopo gridò dal dolore: “Ahia! Fa così male… credo di essermi rotto tutte e due le gambe…”


“Sovrano dell’Isola, la prego di non preoccuparsi. Il Giovane Maestro ha riportato ferite soltanto alla spalla sinistra e alla coscia destra. Quelle interne, invece, non sono affatto gravi e non è affatto in pericolo di vita. Guarirà completamente in al massimo due settimane.” Disse il capo delle guardie, facendo rapporto al Sovrano dell’Isola: “Per fortuna quell’uomo ci ha aiutato, altrimenti non oso… immaginare quali sarebbero state le conseguenze.”


“Cosa vorrebbe dire che le mie ferite non sono gravi, sto morendo!” si lamentò il ragazzo.


Guardandolo, Yun Che si portò una mano al mento e pensò: <em>A quanto pare ho salvato un idiota. Non mi sorprende… anche se è il figlio di un grande Realm King, ha accesso alle migliori risorse e altri privilegi, la sua forza misteriosa è così bassa…</em>


“Calmati, se ha detto che starai bene allora starai bene.” Mu Baimei sembrava volere incredibilmente bene a suo figlio. Lo consolò con qualche parola, poi si rialzò in piedi. Non se la prese con le guardie, che stavano tremando dalla paura per la loro negligenza, ma si diresse immediatamente verso Yun Che con un sorriso di gratitudine sulle labbra: “Grazie per averci aiutato, fratellino, se non fossi intervenuto mio figlio sarebbe morto qui e ora.”


Dopo aver finito di parlare, portò le braccia ai fianchi e rivolse a Yun Che un inchino di rispetto.


Quella cortesia stupì molto Yun Che. Quell’uomo di fronte a lui non era soltanto molto più vecchio, ma era anche un Realm King, il sovrano di un intero Reame Stellare. Anche se aveva salvato suo figlio, considerando la sua forza e il suo status, chiunque sarebbe sobbalzato di terrore vedendo quell’inchino.


Yun Che si inchinò frettolosamente a sua volta, con un’espressione incredula: “Sovrano dell’Isola Mu, non è niente. Questo ragazzino ha sentito parlare molto di lei. Poter salvare suo figlio è stata la mia fortuna. Non posso accettare un gesto così umile da parte sua, Sovrano dell’Isola.”


“Hahahaha, te lo meriti, ti devo la vita di mio figlio.” Mu Baimei ridacchiò. Era calmo, per nulla soverchiante o arrogante come era di solito chi regnava su un intero Reame Stellare. Subito dopo, si voltò: “Chun’er, sbrigati a ringraziare il tuo benefattore.”


“Aaah…” il ragazzo vestito di viola si stava ancora lamentando per il dolore. Osservò Yun Che con uno sguardo infuriato e gridò: “Perché mai dovrei ringraziarlo? Mi ha quasi ucciso! Se non fosse stato per lui e se tu fossi intervenuto di persona, Onorevole Padre, io ora non sarei… waaaahh… che male…”


Yun Che: “…”


“Sigh.” Mu Baimei scosse la testa e si voltò verso Yun Che: “Fratellino, per favore non offenderti. Mia moglie vizia mio figlio fin da quando era piccolo. Non ha ancora imparato a portare rispetto e a essere cortese. Questo Mu ti ringrazierà al posto di suo figlio, Mu Tangchun. In quanto alla faccenda di poco fa, prometto che ti ricompenserò generosamente.”


“Non oserei mai, non oserei mai.” Yun Che aveva ancora un’espressione terribilmente scioccata.


<em>Mu Tangchun? Non male, come nome.</em>


“Hehehehe.” A quel punto, si sentì improvvisamente una voce sarcastica: “Vecchio Mu, dato che tuo figlio è già mezzo morto, cosa ci fai ancora qui? Svelto, mandalo a casa a riposarsi. Se restasse qui troppo a lungo e morisse, sarebbe un peccato. Dopotutto è solo qualche piccolo filo di Erba dell’Imperatore Immortale. Come può essere paragonato alla preziosa vita di tuo figlio? Non sei d’accordo anche tu, Maestro Han?”


Mentre parlava, un uomo cominciò a scendere dal cielo. Il suo vistoso abito dorato rivelava la sua identità. Era il Realm King del Regno Immortale Meridionale – l’Imperatore Nanlie!


Accanto a lui c’era un uomo robusto, Han Kuan, il Realm King del Regno dell’Osservazione del Mare, che mormorò tranquillamente: “Sovrano dell’Isola Mu, dovrebbe tornare a casa e occuparsi a dovere di suo figlio.”


“Hohoho.” Mu Baimei non sembrava arrabbiato, anzi, sogghignò: “Temo che dovrò deludervi entrambi. Mio figlio ha riportato solo qualche lieve ferita, non è affatto in pericolo. Come potrei rimandare o annullare la nostra ricerca dell’Erba dell’Imperatore Immortale?”


“Hahahaha!” l’Imperatore Nanlie rise di gusto: “Vecchio Mu, ci hai davvero pensato bene. Dopotutto, se anche tuo figlio morisse potresti averne almeno altri dieci. Se invece fosse l’Erba dell’Imperatore Immortale ad andare persa, temo che non potresti sognare di rivederla per il resto della vita.”


“Tuttavia…” l’Imperatore Nanlie si voltò improvvisamente verso Yun Che: “L’aura vitale di questo ragazzino sembra indicare che abbia soltanto circa venticinque anni, eppure è già al Divine Soul Realm. Questo sarebbe sufficiente a renderlo famoso nei nostri tre Reami, ma questo sovrano non ricorda di averlo mai visto prima. In effetti, ha utilizzato una arte misteriosa del Fuoco, il che è davvero raro fra gli abitanti dei nostri tre Reami.”


In quei tre Reami Stellari composti quasi interamente da oceani, l’energia elementale dell’acqua era particolarmente intensa. Era un ambiente estremamente adatto alla coltivazione di arte misteriosa dell’acqua e dove, viceversa, chi praticava quelle del Fuoco era svantaggiato. In tutti e tre i Reami, nessuno delle sette più importanti usava arte misteriosa del fuoco. Erano molto rare anche fra quelli di medio livello.


Yun Che aveva soltanto poco più di vent’anni, eppure era già al Divine Soul Realm. In qualsiasi dei tre setta sovrani, sarebbe stato fra i migliori discepoli.


L’Imperatore Nanlie era infastidito dal fatto che Yun Che avesse salvato il figlio di Mu Baimei, quindi il suo tono non era affatto amichevole. Le sue parole suscitarono la curiosità di tutti i presenti, e Han Kuan borbottò accigliato: “Ragazzino, da che Reame Stellare e che setta provieni?”


Trovandosi al centro dell’attenzione, Yun Che sembrò andare nel panico. Era piuttosto agitato e disse, balbettando leggermente: “Buongiorno… a tutti voi, miei Signori. Questo ragazzino si chiama Ling Yun. V-vengo dal Regno Darkya. Stavo visitando il Regno dell’Osservazione del Mare, quando ho sentito dire che qui stava succedendo qualcosa di incredibile. Ero molto curioso, quindi… quindi, ecco…”


“Cosa?” le parole di Yun Che stupirono tutti.


“Vieni dal Regno Darkya? Come osi!?” Han Kuan divenne scuro in volto: “Come hai fatto a entrare qui? E perché?”


“La faccenda si fa complicata.” L’Imperatore Nanlie ridacchiò: “Stavolta abbiamo invitato tutti i più grandi setta dei nostri Reami Stellari e abbiamo aperto questo Regno Segreto. Abbiamo preso ogni genere di precauzioni, dato che entrare qui non è affatto facile. Non mi sarei mai aspettato che ci fosse davvero qualcuno così coraggioso. Tut tut.”


“Lasciamo perdere, lasciamo perdere. È solo una cosa di poco conto.” Mu Baimei fece dei cenni con le mani e si voltò verso Yun Che: “Anche se la tua forza misteriosa è straordinaria e hai salvato mio figlio, non vieni comunque da nessuno dei nostri tre Reami. In effetti non avresti dovuto entrare in questo Regno Segreto. Ma siccome non hai cattive intenzioni e hai persino salvato la vita di mio figlio, per stavolta chiuderemo un occhio. Ti dovresti unire agli altri setta ed esplorare questa zona. Se avrai fortuna e troverai qualche tesoro, ti diamo il permesso di tenerlo.”


L’espressione spaventata di Yun Che scomparve, sostituita da una di gioia: “Grazie, Sovrano dell’Isola Mu. Questo ragazzino non dimenticherà mai la sua grande gentilezza.”


“Adesso vai.” Rispose Mu Baimei, con una risata amichevole. Si voltò verso l’Imperatore Nanlie e Huan Kuan: “Vecchia volpe Nanlie, Maestro della setta Han, è ora di occuparci delle faccende importanti.”


La Formazione Profound sigillante era stata distrutta e, sotto di essa, era comparso un ingresso largo circa dieci metri. Una scalinata nera e verdastra conduceva sottoterra. Fin dove si riuscisse a vedere, tutto era nero come la pece ed era impossibile sapere che profondità raggiungesse.


“Questo palazzo sotterraneo è davvero immenso. Ecco perché l’aura dell’Erba dell’Imperatore Immortale è così debole.”


I tre Realm King si fermarono davanti all’ingresso. Alle loro spalle c’erano vari Anziani e coloro che avevano aiutato a distruggere la Formazione Profound. Gli altri setta si erano già allontanati, senza neppure l’intenzione di avvicinarsi.


Han Kuan fece un passo in avanti e rilasciò la sua percezione spirituale nel palazzo. Subito dopo, sul suo volto comparve un’espressione stupefatta: “L’aria è estremamente torbida!”


“Incredibile, è talmente sporca da limitare enormemente la forza misteriosa e la percezione spirituale.” Mu Baimei inarcò le sopracciglia.


“Questo palazzo sotterraneo non era mai stato scoperto. Probabilmente è rimasto sigillato per più di un milione di anni. Se l’aria non fosse stata così, allora sì che avremmo dovuto stupirci.” Commentò l’Imperatore Nanlie: “Oltre a questo, temo che all’interno ci saranno anche molti altri pericoli. Vecchio Mu, Maestro Han, voi due avete mogli, figli, figlie e famiglie. Perché rischiare la vita soltanto per un po’ di Erba dell’Imperatore Immortale? Lasciate che sia questo Sovrano a entrare e andare in avanscoperta.”


“Vecchia volpe Nanlie, questa tua abitudine da rincoglionito non cambierà mai.” Sbuffò Mu Baimei.


“Non dimenticate il nostro accordo.” Li ammonì Han Kuan: “La nostra forza è più o meno la stessa. Se dovessimo davvero affrontarci, non faremmo altro che ferirci e rimetterci tutti, senza ottenere nessun beneficio. Sono sicuro che lo sappiate bene.”


“Maestro Han, non si preoccupi.” Rispose Mu Baimei: “Una volta entrati nel palazzo sotterraneo, chi troverà per primo l’Erba dell’Imperatore Immortale potrà tenerla. Non cercheremo di rubarcela e non lotteremo fra noi per decidere chi debba prenderla. Se in questo palazzo è cresciuta dell’Erba dell’Imperatore Immortale, sicuramente ci saranno anche molti altri tesori preziosi. Chi troverà l’Erba dell’Imperatore Immortale non potrà prendere nient’altro. È un accordo di cui sono testimoni tutti gli anziani dei nostri tre setta. Sono sicuro che nessuno di noi abbia il coraggio di giocarsi la reputazione infrangendolo.”


“Haha, ottimo.” L’Imperatore Nanlie rise ancora una volta. Poi, fece un lungo passo in avanti ed entrò nel palazzo sotterraneo.


“Tutti voi, proteggete l’ingresso del palazzo, non lasciate avvicinare nessuno!” ordinò Mu Baimei, poi scese la scalinata insieme a Han Kuan.


L’aria era sporca e torbida, e man mano che scendevano la situazione peggiorava sempre più. Pochi secondi dopo, le loro sagome e le loro auree svanirono dalla percezione spirituale di tutti i presenti.


Yun Che non si allontanò molto. Aveva sentito tutta la loro conversazione. Quando i tre Realm King erano entrati nel palazzo, era stato più che felice di trovare un nascondiglio e diventare invisibile. Poi, si era diretto di nuovo in silenzio verso la scalinata, osservandola attentamente.


Da lontano, sembrava avvolta in una spessa e scusa cortina di fumo.


Ora, naturalmente, doveva entrare nel palazzo sotterraneo.


Tuttavia, per assicurarsi che non ci fossero imprevisti, i Realm King avevano ordinato ad alcuni degli Anziani di sorvegliare l’ingresso. Erano tutti al Divine Spirit Realm. In totale, c’erano otto guardie al Divine Spirit Realm!


Inoltre, erano tutti molto vicini alla scalinata. Se voleva entrare di nascosto nel palazzo sotterraneo, avrebbe dovuto passare minimo a sei metri da uno di loro.


Erano degli esperti al Divine Spirit Realm. Da così vicino, anche se avesse sfruttato al massimo il Riflesso Distruttore della Luna e il Fulmine Nascosto, molto probabilmente lo avrebbero scoperto.


E se lo avessero scoperto, non avrebbe avuto una seconda occasione. Figurarsi entrare nel palazzo, anche solo fuggire sarebbe stato difficile quanto ascendere ai Cieli.


Yun Che si avvicinò lentamente ma con decisione. Quando era a meno di trecento metri da loro, si fermò. Dopo qualche istante d’esitazione, scelse di restare immobile.


<em>No, impossibile! Anche se non sembrano particolarmente attenti, avvicinarmi così tanto… è troppo pericoloso.</em>


<em>Devo trovare un modo per farli allontanare… o per distrarli.</em>


<em>Dovrei assassinare alcuni dei loro subordinati…? Ma se lo facessi, rischierei di far alzare loro ancora di più la guardia.</em>


<em>Forse…</em>


ROAAARR!!!


Mentre Yun Che cercava di farsi venire in mente un’idea, un ruggito assordante risuonò a est. Anche se era piuttosto lontano, era comunque terrificante e incredibilmente forte.


Quel ruggito fece rabbrividire tutti i presenti. Gli Anziani a guardia dell’ingresso si voltarono verso est: “Era il ruggito di un drago!”


“Che sia il Drago Fluviale dalle Scaglie di Ferro che ci scappò cinquant’anni fa?” chiese seriamente uno degli Anziani del Regno dell’Osservazione del Mare.


“Xi Yuan! Qui basto io da solo. Svelto, raduna degli uomini, accerchiatelo e uccidetelo! Non lasciatelo scappare di nuovo, per nessun motivo!”


Il ruggito di quel drago aveva catturato l’attenzione dei membri dei tre setta sovrani. Tutti coloro che avevano raggiunto il Divine Spirit Realm spiccarono il volo e si diressero verso est. Delle otto guardie di fronte alla scalinata, cinque se ne andarono frettolosamente, lasciando lì solo altri tre Anziani, che concentrarono le loro percezioni spirituali verso sud.


Per Yun Che era un’opportunità donata dal cielo.


Restando invisibile, scattò in avanti senza esitare. Man mano che si avvicinava ai cento metri di distanza dagli Anziani, cominciò a rallentare i suoi respiri. Era sempre più vicino… sempre più vicino…


I tre Anziani stavano controllando l’area a sud. Erano stati distratti così tanto da quel ruggito da non accorgersi che qualcuno li aveva superati in silenzio, entrato nel palazzo come se niente fosse e sparendo nella foschia torbida.


Un fetore pungente raggiunse le sue narici, oltre all’intensa soppressione della sua forza misteriosa. Tuttavia, in un batter d’occhio scomparve senza lasciare traccia e anche il suo stato di invisibilità non si interruppe. Soltanto la sua percezione spirituale venne ristretta.


Finalmente era nel palazzo sotterraneo. Tirò un sospiro di sollievo e rimase invisibile. Di fronte a lui c’era solamente oscurità. Avanzò passo dopo passo sulla roccia fredda come il ghiaccio, senza fare alcun rumore e senza trovare il coraggio di farsi luce con del fuoco. Manteneva la sua percezione spirituale distesa al massimo, per percepire tutto ciò che lo circondava.


Non aveva dimenticato che erano i tre Realm King a essere entrati nel palazzo prima di lui.


Ognuno di loro poteva schiacciarlo senza fatica, come se fosse un insetto.


Non poteva lasciare che lo scoprissero. La foschia torbida limitava la sua percezione spirituale, ma anche quella dei tre Realm King. Questo lo rendeva molto più al sicuro.


Ora doveva evitarli e usare la Perla del Veleno Celeste per trovare l’Erba dell’Imperatore Immortale prima di loro.


Ma quel palazzo sotterraneo era immenso e la sua struttura era molto complicata. Se c’era una sola strada per raggiungere l’Erba dell’Imperatore Immortale, evitarli sarebbe stato impossibile.


Dopo essersi abituato al buio e alla foschia, Yun Che aumentò rapidamente il passo senza smettere di esaminare i dintorni. Ma dopo aver camminato per un po’, di fronte a lui non c’era ancora nient’altro che un interminabile corridoio. Non c’erano bivi, né sembrava esserci una fine. Yun Che cominciò a sentirsi a disagio.


A quel punto, sentì una voce lontana davanti a lui.


“Nanlie, vecchia volpe, a quanto pare il figlio di questo Sovrano è stato abbastanza fortunato da non morire. Devi essere davvero deluso.”


Era Mu Baimei.


“Mi sembra ovvio. Ogni volta che ripenso a quanto sono stato stupido a lasciare che la mia adorabile figlia sposasse quel tuo figlio inutile, provo una fitta al cuore.” Rispose con sarcasmo l’Imperatore Nanlie.


“Adorabile? Umpf, ma se hai cresciuto un maiale. Per quanto sia grassa e brutta, la consideri comunque il tuo tesoro.” Lo schernì Mu Baimei.


Entrambi si trattavano costantemente con ostilità. Da come si rivolgevano l’uno all’altro e si insultavano costantemente, sembravano addirittura odiarsi e volersi uccidere a vicenda, ma nonostante questo erano sempre tranquilli, come se ormai ci avessero fatto l’abitudine.


Yun Che aveva camminato abbastanza lentamente, ma li aveva comunque già raggiunti. Questo perché anche loro stavano avanzando con grande cautela, a causa della foschia.


Yun Che si fermò. A giudicare dalle voci e dalla sua percezione, era soltanto a circa trecento metri dai Realm King.


In qualsiasi altra situazione lo avrebbero scoperto, ma grazie a quella bizzarra foschia per il momento era al sicuro. Tuttavia, non osò comunque avvicinarsi ulteriormente. Rallentò ancora di più e ascoltò le loro voci, mantenendosi a una distanza costante e seguendoli in assoluto silenzio.


Non poteva fare altro, non potendo avanzare né tornare indietro.
                                


                                



