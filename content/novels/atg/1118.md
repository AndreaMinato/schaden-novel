---
weight: 11180
title: Capitolo 1118 – Mondo nel Terzo Strato
pubDate: 2025-02-03T07:52:46.916Z
tags:
    - atg
---


<em>Capitolo regolare,
Capitoli in coda 0, 0/10
-Schadenfreude</em>


Una volta che la luce color giada era apparsa, il miasma si dissipò lentamente, sciogliendosi strato dopo strato. Dopo un po' di secondi, ad un metro di distanza da Yun Che, il miasma verde scuro svanì completamente, lasciando dietro la solita oscurità e l'aria torbida.


Yun Che iniziò ad avanzare. Non stava camminando lentamente, ma il miasma velenoso si sarebbe dissipato ad ogni passo che faceva, strato dopo strato, come se fosse stato inghiottito da una fessura invisibile nello spazio.


L'Imperatore Nanlie aveva un'espressione incredula stampata sul volto. Tutti e tre i grandi Realm King non poterono trattenersi dal rivelare sguardi scioccate. Avevano tutti gli occhi puntati sulla pietra profound verde nelle mani di Yun Che.


Questo miasma velenoso era terrificante. L'avevano sperimentato personalmente. Quando Yun Che aveva detto di poterlo dissipare, nessuno di loro gli aveva creduto, incluso Mu Baimei che l'aveva permesso solo perché per sua natura non si sarebbe mai lasciato scappare un'opportunità. Chi avrebbe pensato che avrebbe assistito a questo miracolo.


"Questo..." Tutti e tre si scambiarono delle occhiate scioccate.


"Fratello, cos'è quella pietra che hai in mano? È così efficace!" Gridò Mu Baimei. In quanto realm king, i tesori ordinari non l'avrebbero mai stupito così tanto.


L'Imperatore Nanlie non poteva più ridere, sia lui che Han Kuan fissarono Yun Che.


Yun Che mostrò un'espressione allegra. Rispose frettolosamente: "Maestro dell'Isola Mu, questo è un oggetto che la mia maestra mi ha dato prima di andare ad allenarmi. Ha detto che questo oggetto contiene un potere purificante molto forte e che può purificare ogni cosa a parte il veleno diabolico della Divina Regione Settentrionale, perfino miasmi. Quando avete detto che il veleno era molto potente, in effetti mi sono preoccupato, ma questo oggetto è davvero come ha descritto il mio maestro. È ottimo!"


"Il tuo maestro? Qual è la tua identità? Hai detto che sei nato nel Regno Darkya, ma non ho mai sentito di un esperto abile nelle arti del veleno." Disse con tono cupo l'Imperatore Nanlie.


"Oh... in effetti provengo dal Regno Darkya, ma ho seguito il mio maestro da quando ero giovane e il mio maestro non proviene dal Regno Darkya. La sua identità... perché ha destato molte ostilità, prima che uscissi ad allenarmi, mi ha avvertito di non dire mai il suo nome. In quanto suo allievo, devo rispettare i suoi ordini, spero che le vostre maestà mi perdonino." Yun Che sembrava il ritratto della sincerità, ma in realtà stava dicendo caz***e.


"Capisco." Mu Baimei non chiese altre informazioni e annuì gentilmente. "Solo in base a questo tesoro, possiamo dire certamente che il tuo maestro dev'essere un potente esperto."


Yun Che camminò più velocemente e il miasma velenoso continuava a dissiparsi strato dopo strato. "Ringrazio il maestro dell'Isola Mu per le sue parole, ma questa pietra purificante non può essere considerata un tesoro miracoloso. Il maestro un tempo ha detto che poteva essere usata solo una volta. Una volta che il suo potere purificante viene rilasciato completamente, tornerà ad essere un'inutile pietra."


"Oh, è davvero un peccato." Rispose Mu Baimei, non era sicuro se credergli.


Dopo essere avanzato fino a due o tre chilometri, la "pietra purificante" nelle mani di Yun Che iniziò a diventare più scura e, in quel momento, il miasma velenoso iniziò ad assottigliarsi all'improvviso. Mentre Yun Che continuava a camminare, il miasma velenoso svanì in un istante. Di fronte a loro non c'era più un passaggio oscuro, ma una porta di pietra dall'aspetto incredibilmente pesante.


"Successo!" Yun Che gridò con gioia. "Fortunatamente questa distesa di miasma non era così lunga. Sembra che questa porta di pietra di fronte a noi sia l'uscita... oh, no... l'entrata!"


Pochi chilometri erano una distanza davvero breve per i praticanti del mistero della via del divino, ma questo veleno spaventoso aveva impedito ai tre grandi realm king di passare.


Dovevano contare su un giovane coltivatore al Divine Soul Realm per attraversare la zona del miasma. Tutti e tre i re erano rimasti impassibili, ma il loro sguardo era pieno di entusiasmo. Oltre la porta di pietra probabilmente... c'era l'Erba dell'Imperatore Immortale!


Finalmente avrebbero ottenuto una ricompensa per i loro sforzi.


Tuttavia non si precipitarono in avanti impulsivamente, ma si fermarono. Tutti e tre guardarono la pietra purificante nelle mani di Yun Che che aveva perso la sua brillantezza.


"Fratello, potresti lasciarmi dare un'occhiata alla pietra divina nelle tue mani? Ahah, non posso che provare curiosità nei confronti di una pietra così divina." Mu Baimei aveva un'espressione amichevole e le sue parole non erano affatto minacciose.


Dopo averlo sentito, Yun Che rispose immediatamente: "Naturalmente, non c'è problema."


Mentre parlava, porse senza esitare la pietra profound a Mu Baimei, la sua espressione tuttavia era un po' cupa. "Nonostante abbiamo purificato il miasma, temo di aver esaurito tutto il suo potere. Questo dopotutto era un dono del mio maestro..."


Mu Baimei sondò la pietra dopo averla ricevuta. Mostrò uno sguardo deluso quando percepì che in effetti era una pietra profound molto ordinaria. Inoltre aveva purificato l'area ad una grande velocità ed erano rimasti con Yun Che per tutto il tempo, quindi era impossibile che l'avesse cambiata sotto il loro naso.


Mu Baimei credette a Yun Che e gliela restituì. "È proprio un peccato, ma questo palazzo sotterraneo è riuscito a fare nascere l'Erba dell'Imperatore Immortale, quindi significa che ci sono molte altre meravigliose opportunità al suo interno. Potresti ottenere risorse ancora migliori di questa pietra speciale."


Yun Che annuì: "Lo penso anche io."


Quando fu sul punto di mettere da parte la pietra profound, risuonò una voce prepotente: "Lasciami dare un'occhiata!"


Prima che Yun Che potesse rispondere, quella pietra profound scomparì dal suo palmo e riapparì in mano all'Imperatore Nanlie. La guardò e con uno sbuffo deluso la rilanciò verso Yun Che: "Nonostante sia inutile ora, è qualcosa che il tuo maestro ti ha donato, conservala bene allora."


Dopo aver finito, fece un passo verso la porta di pietra.


Dato le reazioni degli altri due, Han Kuan naturalmente non provò più interesse nei confronti della pietra divina e seguì l'Imperatore Nanlie.


La porta di pietra era alta diverse decine di metri e possedeva un'aura molto antica. Nonostante fosse qui da molto tempo, non c'era nemmeno un granello di polvere sulla sua superficie. Era ricoperta da una serie di strani simboli, ma non c'era nessuna aura che indicasse la presenza di una formazione.


Forse un tempo esisteva, ma con il passare del tempo si era dissipata completamente.


"Sembra che non ci sia nessun sigillo." Dopo averla osservata per un po', l'Imperatore Nanlie si sporse in avanti all'improvviso. Un'ondata di Energia Misteriosa caricò verso la porta di pietra.


BOOOOM!!


Non ci furono ostacoli, né strani eventi come si aspettavano. Sotto il colpo di prova dell'Imperatore Nanlie, la porta di pietra spessa e pesante si frantumò, scagliando frammenti in ogni direzione. Raggi di luce brillarono nel passaggio oscuro di fronte ai loro occhi. I quattro ne furono sbalorditi.


Si trovavano sottoterra. Era normale che fosse buio, eppure questa luce sembrava provenire da fuori. Dietro la porta non c'erano delle rovine o i resti di un antico palazzo dall'aria torbida. Avevano trovato una prateria vasta e sconfinata. C'era un corso d'acqua, risuonava il cinguettio degli uccelli e si sentiva perfino il profumo dei fiori nell'aria. L'aria fresca e pulita portata dal vento era così in netto contrasto con l'odore denso e torbido da confonderli.


"Questo... è un regno segreto in un regno segreto?!" Disse a bassa voce Mu Baimei dopo essere rimasto fermo per un po' di tempo insieme agli altri due realm king.


L'Antico Regno del Mare Illusorio in origine era un mondo indipendente che risaliva all'Era degli Dei, ma di fronte a loro non c'era un qualche palazzo sotterraneo come si aspettavano. Ovviamente era un mondo completamente indipendente!


Un mondo indipendente in un mondo indipendente!


Questo significava che era un mondo in un terzo strato!


"Giusto... tuttavia non è interamente indipendente, l'aura di questo posto sembra essere connesso alle leggi dell'Antico Regno del Mare Illusorio, altrimenti non saremmo riusciti a percepire la presenza dell'Erba dell'Imperatore Immortale." Disse con tranquillità Han Kuan.


"Ahahahah, questo è meraviglioso!" L'Imperatore Nanlie rise e passò per la porta di pietra. Mu Baimei e Han Kuan non volevano essere lasciati indietro e lo seguirono subito.


Yun Che stava per seguirli, ma le sue sopracciglia fremettero all'improvviso. Si girò di scatto fissando l'oscurità dietro di loro.


La sua reazione destò l'attenzione di Mu Baimei. Si voltò e chiese: "Fratello, cosa succede?"


Yun Che si girò e scosse la testa: "Niente di che, probabilmente è la mia immaginazione. Avevo la sensazione che qualcuno ci fosse qualcuno dietro di noi."


Lo sguardo e la percezione spirituale di Mu Baimei sondarono dietro di loro. Ridacchiò: "A parte noi quattro, è impossibile che ci sia qualcun altro. Entra."


Era un mondo vasto e aperto, pieno di vegetazione rigogliosa. Anche con la visione di un Divine King era impossibile scorgerne la fine. L'aria era così pura da formare un grande contrasto con l'aria torbida di prima. Attorno cresceva ogni tipo di fiori esotici e vegetazione.


Sembrava un regno segreto di immortali. Potevano credere a stento di essere in un sotterraneo profondo e oscuro.


Le miriadi di mondi contenevano davvero molte meraviglie. Un regno segreto in un regno segreto; aveva davvero aperto gli occhi a Yun Che. I tre grandi Realm King di fronte a lui si levarono in aria. Non volevano perdere tempo a godersi il paesaggio. Rilasciarono il loro senso spirituale fino al limite, esaminando i dintorni.


"Eheh, eheheh, va bene! Quest'aura di alto livello indubbiamente è l'Erba dell'Imperatore Immortale!" Gridò con entusiasmo l'Imperatore Nanlie.


"L'aura è proprio quella, ma non rallegrarti così presto. È un imperatore tra le erbe, poteva disperdere la sua aura tra diversi tipi di fiori e fauna, camuffandosi. Trovarla non sarà facile e temo che una vecchia volpe come lei non avrà una fortuna del genere." Disse sfacciatamente Mu Baimei.


L'Imperatore Nanlie non perse tempo a rispondere. Si girò e partì.


Han Kuan non disse nulla e volò in un'altra direzione.


Mu Baimei non iniziò a volare immediatamente. Si girò verso Yun Che e sorrise: "Ling Yun, è stato grazie ai tuoi sforzi se siamo riusciti ad entrare in questa terra. Dato che abbiamo accettato di farti entrare, naturalmente non ci rimangeremo la nostra promessa. L'aura dell'Erba dell'Imperatore Immortale all'esterno è così debole, eppure qui è incredibilmente densa. Non ci sono dubbi che sia qui. Se avrai la fortuna di trovarla, allora apparterrà a te. Non te la ruberei. Se quei due cambiassero idea, non lo permetterei, puoi cercarla con tranquillità."


Yun Che espresse la sua gratitudine e si inchinò con entusiasmo: "Va bene. Il maestro dell'isola Mu è davvero benevolo, la rispetto davvero. La ringrazio per avermi dato questa opportunità."


Mu Baimei rise e scosse la testa: "Non menzionarlo. Se non fosse per te, non saremmo riusciti ad entrare. Dovremmo essere noi a ringraziarlo. Tuttavia, riguardo all'Erba dell'Imperatore Immortale, sei ancora molto giovane. Temo che non potrai rivaleggiare con noi tre vecchi nella ricerca, quindi assicurati di non dimenticare di cogliere altre opportunità nel caso si presentino."


"La ringrazio per il consiglio maestro dell'Isola Mu." Rispose Yun Che.


"Mn." Mu Baimei annuì per poi girarsi e volare in una direzione completamente diversa dagli altri due.


Dopo che i tre grandi realm king sparì dalla sua vista, Yun Che diventò impassibile. Alzò la mano sinistra e si guardò il palmo... una luce verde brillava ad intermittenza silenziosamente.


In base alla risposta della Perla del Veleno Celeste, sollevò la testa. Guardò dritto di fronte a sé e sorrise: "È molto vicina, l'Erba dell'Imperatore Immortale... è mia!"


Yun Che iniziò a volare dritto. Mu Baimei non si sbagliava, questo posto può fare nascere l'Erba dell'Imperatore Immortale e avrebbe contenuto molti altri tesori di alto livello, ma Yun Che non era distratto. Si precipitò dritto nella direzione che la Perla del Veleno Celeste gli aveva indicato, come se ritardare di un solo secondo gli avrebbe fatto perdere il tesoro.


Doveva ottenere l'Erba dell'Imperatore Immortale!


Finché avesse potuto appropriarsi dell'Erba dell'Imperatore Immortale, sarebbe stato un gran successo!
                                


                                



