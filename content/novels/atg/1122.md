---
weight: 11220
title: Capitolo 1122 – L’Antico Regno si Disintegra
pubDate: 2025-02-03T07:52:46.917Z
tags:
    - atg
---


<em><strong>Capitolo regolare, 10 in coda, 0/10 donazione</strong></em>


<em><strong>-Alstor, che sta iniziando ad avere l'allergia quindi prende gli antistaminici quindi ha ancora più fame e sonno del solito</strong></em>






Il gelo che permeava l’aria crebbe drasticamente insieme all'Energia Misteriosa di Mu Xuanyin. Quella terrificante energia glaciale sembrò raggiungere una sorta di punto critico e si trasformò in un campo di Energia Misteriosa visibile, che deformò e distorse notevolmente il dominio di Energia Misteriosa intorno a Piccola Jasmine.


Lentamente, ma costantemente, Piccola Jasmine avvertì che quell’energia glaciale si stava avvicinando.


Gridò dalla sorpresa. Il suo volto sempre sorridente divenne finalmente serio. Il suo dominio di Energia Misteriosa si espanse, respingendo l’energia glaciale nell’area circostante e indebolendola.


Ding!


Un bagliore blu lampeggiò debolmente, simile al crepuscolo mattutino di un’alba artica. La veste nivea di Mu Xuanyin volteggiò nel vento, mentre le sue braccia di giada danzavano. La Spada della Principessa Glaciale creò centinaia di sagome ghiacciate in pochi secondi, come se stesse assorbendo l'Energia Misteriosa di tutto il mondo, rompendo il silenzio e creando una furiosa tempesta di ghiaccio.


L’atmosfera cambiò repentinamente in tutto l’Antico Regno del Mare Illusorio. Persino a cinquecento chilometri di distanza, tutti gli esseri viventi sopravvissuti fino a quel momento poterono soltanto gridare dalla disperazione, travolti dalla terribile tempesta. Nel cuore della bufera si era concentrata un’energia glaciale potente quanto quella di un inferno ghiacciato, che le persone comune non avrebbero potuto immaginare neanche in dieci vite.


Piccola Jasmine indietreggiò rapidamente. Il suo dominio di Energia Misteriosa era stato schiacciato, distorcendosi poco alla volta, ma in pochi secondi tornò come prima. Né la terribile energia glaciale né la violenza della tempesta riuscirono a scalfirlo o a raggiungere l’esile ragazzina. Tuttavia, con il passare del tempo il suo stupore e la sua incredulità crescevano sempre più, finché non si trasformarono in completa confusione.


Anche se era soltanto il Realm King di un Reame Intermedio, Mu Xuanyin era famosa in tutti i Reami Superiori e i Reami Sovrani. Dopotutto, era pur sempre una potente Divine Master.


Qualsiasi Reame Stellare avesse tra le proprie fila un Divine Master non poteva essere preso alla leggera.


Ma la forza che Mu Xuanyin stava dimostrando superava tutte le aspettative di Piccola Jasmine, basate sulla sua fama e sulle voci sul suo conto.


Sebbene si stesse difendendo da migliaia di lame di ghiaccio, il dominio di Energia Misteriosa di Piccola Jasmine non cedette. Del resto, considerando il suo status e la sua potenza, era sicura che Mu Xuanyin non sarebbe riuscita a tenerle testa facilmente, sebbene fosse molto più forte del previsto. Quindi, stava utilizzando solo circa il trenta percento del suo potere.


l'Energia Misteriosa glaciale non si indebolì, ma la bufera e la tempesta di vento cominciarono a vacillare, come se Mu Xuanyin stesse facendo fatica a mantenerle al massimo della potenza. Piccola Jasmine sollevò o sguardo e stava per dire qualcosa, quando si sentì improvvisamente il grido di una Fenice di Ghiaccio. Subito dopo, delle ali ghiacciate si distesero e un anello di luce blu cominciò a scendere dal cielo, dirigendosi dritto verso di lei. In pochi istanti, tutto era diventato azzurro.


Quell'Energia Misteriosa del ghiaccio, che avrebbe dovuto già essere la più violenta e intesa, in quel momento esplose con una forza ancora più devastante.


“Eh, eh!?” l'Energia Misteriosa di Piccola Jasmine venne immediatamente soverchiata. Stava venendo lentamente sigillata dal ghiaccio, facendole perdere il controllo su di essa. Quell’energia glaciale mai vista prima, che sembrava composta da milioni di piccole lame di ghiaccio, penetrò nel dominio di Energia Misteriosa di Piccola Jasmine, raggiungendola, avvolgendo il suo corpo e trafiggendo direttamente la sua anima, facendola gridare dallo stupore.


L’anello di luce blu cominciò a restringersi, continuando a dirigersi verso Piccola Jasmine e limitando la sua forza misteriosa. In pochi secondi, era già a soli trenta metri da lei. Piccola Jasmine si irrigidì, sul suo volto era visibile una traccia di dolore. Finalmente, il bagliore nei suoi occhi divenne completamente diverso e nelle sue pupille brillò una luce azzurra eccezionalmente brillante.


BOOOOOM!!!!!


L’intero Antico Regno venne scosso dall’esplosione, molto più intensa di tutte le precedenti ripercussioni della loro battaglia. Tutte le creature all’interno del Regno rimasero assordate.


L’anello di luce blu venne ridotto in pezzi e tutta l’energia glaciale nel raggio di cento chilometri si disperse, come se una mano invisibile fosse scesa dai Cieli e l’avesse spazzata via.


Al suo posto, ora c’erano in tutta quell’area innumerevoli bagliori azzurri, che fischiavano e tremolavano come fulmini.


Mu Xuanyin si sentì come se fosse stata colpita da un martello caduto dai Cieli. Indietreggiò all’istante di circa cinquanta chilometri, ma anche quando si fermò l’espressione sul suo volto rimase impassibile.


Blu ghiaccio e azzurro acceso. I due colori erano simili, ma dividevano abbastanza chiaramente l’intero Regno Segreto in due metà.


Piccola Jasmine era rimasta immobile, ma non aveva più lo stesso sguardo compiaciuto di prima. In quel momento, fra le sue piccole e delicate mani c’era uno spadone azzurro semplicemente gigantesco.


La lama dell’arma era ancora più grande della ragazzina, lunga circa due volte la sua altezza. L’elsa e l’impugnatura erano molto spesse e sembrava quasi che le sue esili mani non riuscissero a stringerle adeguatamente.


Persino un uomo alto più di due metri e mezzo avrebbe fatto fatica a utilizzare un’arma così grande, figurarsi quella fragile ragazzina. Tuttavia, la spada e la ragazza sembravano stranamente in sinergia, come se fossero una cosa sola, o come se lo spadone potesse muoversi anche solo a ogni sua parola, seguendo ogni suo comando senza il minimo errore.


L’intero corpo dell’arma era in acciaio, ma era così lucido da sembrare quasi vetro. Un momento brillava con quello straordinario bagliore azzurro, e quello dopo sembrava così scura da non riflettere la luce. L’elsa era lunga trenta centimetri e la lama era incredibilmente affilata. Di fronte allo spadone azzurro c’erano due raggi di luce rossi come il sangue che si muovevano ritmicamente, ricordando le zanne di un lupo affamato.


Con quell’arma fra le mani, l’aspetto di Piccola Jasmine era completamente diverso. Se prima sembrava spensierata, ingenua e allegra, ora la sua sola aura era così terrificante da schiacciare completamente Mu Xuanyin.


La sua espressione, adesso, era di pura indifferenza. La sua aura non era più tranquilla e pacifica, ma l’esatto opposto.


Era terribilmente violenta e spietata!


Era come se dentro di lei un antico diavolo si fosse svegliato da un sonno millenario.


Il cielo si squarciò e la terra tremò, gli oceani ruggirono e tutti gli esseri viventi caddero in ginocchio. Sembrava la portatrice dell’apocalisse. Animata o inanimata, ogni cosa sembrava tremare dalla paura.


“La Spada Sacra del Lupo Celeste!” gli occhi di Mu Xuanyin brillarono.


Piccola Jasmine non rispose. Sollevò entrambe le braccia, portando in alto lo spadone azzurro… non c’erano tracce di rabbia o intento omicida, eppure la sua aura era comunque terribilmente minacciosa. Era come se sia lei che la sua arma fossero nati per combattere e la sua forza, una volta scatenata, potesse far tremare i Cieli.


Quando sollevò lo spadone, le innumerevoli luci azzurre nell’area circostante cominciarono a tremare lentamente. subito dopo, cominciò a formarsi nel cielo la sagoma di un lupo grande cinquanta chilometri.


“Cosa… cosa… cosa… cos’è quello!?”


I pochi sopravvissuti rimasti nell’Antico Regno del Mare Illusorio guardarono in cielo, senza neppure riuscire a rialzarsi in piedi. Fissarono il lupo blu, terrorizzati e increduli, con gli occhi spalancati.


Mu Xuanyin aggrottò la fronte e il suo sguardo si fece serio. Fece scattare delicatamente le braccia e la Spada della Principessa Glaciale cominciò a danzare di fronte a lei con traiettorie bizzarre. In un batter d’occhio, davanti a lei comparvero innumerevoli minuscole Formazioni Misteriose.


Al centro del gigantesco lupo blu, Piccola Jasmine fece finalmente la sua mossa. Lo spadone azzurro discese verso il basso. Le sue labbra rosa si mossero e disse, con la voce ancora distaccata ma con una freddezza e una decisione scioccanti:


“Heavenly Wolf Slash!”


Auuu!


Il lupo blu ululò al cielo, poi balzò improvvisamente verso Mu Xuanyin. Man mano che si avvicinava, si lasciava alle spalle una lunga linea blu che si dissipò soltanto parecchio tempo dopo.


Se Yun Che fosse stato lì, sarebbe sicuramente rimasto senza parole.


Quella tecnica era la stessa che Jasmine gli aveva insegnato personalmente. Era la prima tecnica del Tomo del Dio della Prigione Sirius, Heavenly Wolf Slash!


Ma sebbene fosse lo stesso attacco, in quanto a potenza, equilibrio e sostanza era migliaia di volte superiore a quello di Yun Che.


Se quando Yun Che utilizzava quella tecnica la sua potenza era paragonabile alla fiamma di una candela, allora quando a usarla era Piccola Jasmine la sua forza era sterminata quanto una galassia.


Mu Xuanyin indietreggiò. Ogni volta che usava il Riflesso Distruttore della Luna, lasciava nel punto di partenza un puro loto di ghiaccio.


L’enorme Lupo Celeste lacerò l’aria. Mu Xuanyin sembrava fin troppo piccola e fragile di fronte a esso, ma in quel preciso istante novantanove meravigliosi loti di ghiaccio comparvero di fronte a lei. Con la spada puntata verso il cielo, li fece sbocciare tutti nello stesso momento, avvolgendo il cielo in un brillante e freddo bagliore.


“Formazione del Cuore di Loto a Nove Estremità!”


Il mondo cadde nel silenzio e il bagliore blu emesso dai fiori di loto divenne molto più intenso. Tutti e novantanove cominciarono a ruotare circolarmente nella luce azzurra, come stelle comete in orbita, creando una grande Formazione Profound che imprigionò il gigantesco lupo. Il Lupo Celeste smise immediatamente id ululare e venne completamente sigillato, congelandosi a mezz’aria.


Crack!


Dopo alcuni istanti di silenzio, i fiori di loto e l’immagine del lupo esplosero contemporaneamente, riempiendo il cielo di luce blu e azzurra. La forza del lupo era diminuita notevolmente, ma possedeva ancora un’aura terrificante. Mu Xuanyin non si mosse.


Fece scattare in avanti la Spada della Principessa Glaciale, tagliando in due la sagoma del Lupo Celeste. Entrambe le metà la superarono, lacerando l’aria. Un secondo dopo, tutto ciò che c’era alle sue spalle venne distrutto e devastato.


“…?” ancora una volta, Piccola Jasmine rimase scioccata. Mu Xuanyin era davvero riuscita a fermare un attacco sferrato con la sua Spada Sacra del Lupo Celeste. Questo la stupì enormemente. Inoltre, non aveva neppure provato a schivare, aveva subito bloccato direttamente il colpo. Non sembrava neppure aver fatto molta fatica.


Per Piccola Jasmine, era inconcepibile.


La Spada Sacra del Lupo Celeste si sollevò di nuovo, sferrando un secondo fendente.


“Wild Fang!!”


BOOM BOOM BOOM!!!


Il Regno del Mare Illusorio cominciò a tremare ancora più violentemente. Tutti i superstiti rimasti poterono soltanto restare a guardare, mentre l’immagine di un gigantesco e incredibilmente forte lupo blu seminò distruzione per tutto il Regno.


BOOM!


CRACK CRACK!!


Si formò all’istante una grande lacerazione spaziale, come se fosse stata aperta da un fulmine improvviso. Si distendeva per oltre un terzo del Regno Segreto e si chiuse soltanto dopo parecchi secondi. Ormai il Regno del Mare Illusorio non stava solo tremando, sembrava ribollire.


I cieli si rivoltarono e la terra si capovolse completamente. Le montagne crollarono e gli oceani vennero tagliati in due. Le grida disperate di innumerevoli esseri viventi si interruppero di netto e ogni forma di vita venne sepolta in quel mondo sull’orlo del collasso.


Sia i praticanti del mistero arrivati dall’esterno che le Bestie Misteriose nate e cresciute in quel luogo morirono senza neppure sapere cosa li avesse uccisi.


Una catastrofe naturale? Ma come poteva esistere una catastrofe naturale così terrificante?


??? Com’era possibile che quel potere appartenesse a un essere vivente!?


Anche quando il Regno Segreto venne quasi tagliato in due da quella lacerazione spaziale, due sfere di luce azzurra rimasero chiaramente visibili. La percezione spirituale di Piccola Jasmine si distese per centinaia di chilometri, cercando di seguire gli spostamenti di Mu Xuanyin.


Aveva usato “Wild Fang”, una tecnica ancora più potente della prima, ma non era comunque riuscita a sconfiggere Mu Xuanyin. L’aveva soltanto costretta a indietreggiare di un centinaio di chilometri.


“…” negli occhi di Piccola Jasmine comparve un altro strano bagliore. Poi, nel suo sguardo feroce e violento sorse un desiderio di combattere ancora più intenso.


Riip!


Riiip!


Lo spazio venne lacerato brutalmente parecchie volte. Le due sagome azzurre percorrevano centinaia di chilometri ogni secondo, scontrandosi costantemente a mezz’aria e scambiando decine di colpi in breve tempo. Anche le immagini di una fenice di ghiaccio e di un lupo blu avevano cominciato a lottare, ribaltando il cielo e infrangendo le leggi naturali di quel piccolo mondo. L’area intorno alle due persone venne rapidamente avvolta da un vuoto innaturale, che seminava distruzione nel raggio di varie centinaia di chilometri, facendo sparire tutto ciò con cui entrava in contatto senza lasciare alcuna traccia.
                                


                                



