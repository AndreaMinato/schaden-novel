---
weight: 1123
title: Capitolo 1123 – Ritorno al Regno della Canzone Glaciale
pubDate: 2025-02-03T07:52:46.917Z
tags:
    - atg
---


<em><strong>Capitolo regolare, 10 in coda, 0/10 donazione</strong></em>
<em><strong>-Alstor</strong></em>


Non appena cominciò a riprendere conoscenza, Yun Che vide chiaramente di fronte a sé la sagoma di Mu Xuanyin.


Maestra!


Yun Che si sentì profondamente scosso e si sollevò di scatto, sedendosi con le gambe incrociate.


“Ah!” Si sentì un’esclamazione sorpresa e una giovane ragazza corse frettolosamente verso di lui gridando: “Yun Che, sei sveglio!”


Guardando la ragazza vestita di blu di fronte a lui, Yun Che rimase piuttosto sorpreso: “Sorella Maggiore… Xiaolan?”


In quel momento si trovava su un letto di ghiaccio. Vedeva ovunque i familiari cristalli ghiacciati del Regno della Canzone Glaciale. Respirando, avvertì il freddo e la purezza dell’aria. DI fronte a lui c’era Mu Xiaolan, sorridente, che non vedeva da mesi.


Quello era… il Trentaseiesimo Palazzo della Fenice di Ghiaccio… del Regno della Canzone Glaciale.


“Fantastico! Quando sei arrivato, eri svenuto. Temevo che fossi anche ferito gravemente, ma poi mi sono accorta che stavi bene.” Disse Mu Xiaolan, entusiasta, guardandolo con gli occhi spalancati e radiosi: “Dove sei stato per tutto questo tempo? Perché eri svenuto? La Maestra mi ha detto che stavi viaggiando per allenarti, quindi credevo che sarebbe passato qualche anno prima che ti prendessi la briga di tornare.”


Mu Xiaolan stava parlando senza sosta. Yun Che, ancora confuso, non riuscì a seguire tutto il suo discorso. Scosse la testa, cercando di ricordare cosa avesse visto prima di svenire, e chiese in tono indifferente: “Dov’è la mia Maestra?”


“Oh… la Maestra della setta non è ancora tornata. È stato il suo Drago Sacro a portarti qui.” Fissando l’espressione stranita di Yun Che, Mu Xiaolan esitò per qualche istante ma alla fine non riuscì a trattenere la sua curiosità: “Yun Che, è successo qualcosa?”


Yun Che scosse la testa, senza sapere come rispondere.


“Xiaolan, esci da questa stanza.”


Si sentì una voce tranquilla e gentile. Mu Bingyun entrò lentamente nella sala, con la sua solita freddezza e uno sguardo impassibile.


“D’accordo.” Anche se era molto curiosa, Mu Xiaolan se ne andò comunque ubbidientemente.


Mu Bingyun si diresse verso Yun Che, guardandolo con un’espressione combattuta.


Yun Che abbassò lo sguardo, senza trovare il coraggio di guardarla negli occhi. Questo perché sapeva di aver commesso un crimine imperdonabile, sebbene fosse in debito con lei e, soprattutto, sebbene lei fosse la sorella minore di Mu Xuanyin.


“Dove ti ha trovato la tua Maestra?” chiese Mu Bingyun, in un tono sorprendentemente gentile e amichevole.


“A est. Nel cuore dell’Isola del Mare Illusorio, in un Regno Segreto chiamato Antico Regno del Mare Illusorio.” Rispose Yun Che, ancora con la testa bassa, sentendosi in colpa.


“Me lo aspettavo…”


Yun Che: “…”


“Dov’è la tua Maestra? Perché non è ancora tornata?” Mu Bingyun gli porse altre domande.


Yun Che scosse la testa: “Non lo so, subito dopo averla vista mi sono accorto che era infuriata… e, subito dopo, mi sono risvegliato qui.”


“…” Mu Bingyun non chiese altro, ma non sembrava preoccupata. Dopotutto, considerando la forza di Mu Xuanyin, ovunque andasse non c’era bisogno di preoccuparsi per lei. Fissò Yun Che, respirando con un ritmo piuttosto irregolare, segno evidente del fatto che fosse piuttosto a disagio. La usa voce dolce e gentile assunse una sfumatura più fredda: “Yun Che, tutto ciò che hai fatto nel Regno del Dio della Fiamma… so tutto… eccetto la tua Maestra, sono l’unica a saperlo.”


Yun Che divenne scuro in volto: “Lo so… ho commesso un crimine imperdonabile.”


“Sì, è davvero un peccato imperdonabile.” La voce di Mu Bingyun tremò lievemente. Si voltò, temendo che se avesse fissato troppo a lungo Yun Che avrebbe perso il controllo sul suo cuore rimasto impassibile e gelido per mille anni: “La Maestra della setta non è soltanto il Realm King del Regno della Canzone Glaciale e la Maestra della setta della Fenice di Ghiaccio. È anche la persona più potente nata nel nostro Regno nelle ultime centinaia di migliaia di anni. Senza dubbio, ha lo status più prestigioso e la forza più grande fra tutti i membri del nostro Regno da molto tempo, persino gli imperatori di grandi nazioni non oserebbero mai osservarla direttamente, figurarsi avvicinarsi a più di trenta metri da lei. Se qualcuno la offendesse con anche solo una parola, sarebbe condannato a morte!”


“Ed è la tua Maestra!”


“Eppure, tu…”


Anche se stava dando le spalle a Yun Che, perse comunque la calma. Cominciò a tremare, e riuscì a riprendersi solo dopo parecchio tempo.


Anche se l’incidente era accaduto parecchi mesi prima, non riusciva comunque ancora ad accettarlo né a perdonare Yun Che.


Anche se fosse stata lei a essere “profanata” da Yun Che sei mesi prima, non sarebbe stata sconvolta come in quel momento.


Yun Che aveva ancora il capo chinato verso il basso. Non la contraddisse… non poteva farlo.


“La Maestra della setta era ferita gravemente ed era stata avvelenata dal sangue del Drago Cornuto. Non poteva difendersi in alcun modo, e dopo tu le hai voltato le spalle e sei fuggito. Avresti sicuramente potuto chiedere aiuto ai tre Maestri delle sette del Regno del Dio della Fiamma per liberarla dal sangue del Drago, quindi perché hai comunque scelto di…”


“Non mi fidavo di loro!” gridò Yun Che, sollevando lo sguardo: “Avevo paura che potessero approfittarsi della situazione e fare del male alla Maestra. E poi, non volevo che ci fosse il minimo errore, non volevo che la curassero con superficialità!”


Yun Che provava rancore verso Yan Wancang e gli altri, che avevano egoisticamente rifiutato di provare a salvarla. Li odiava così tanto da volerli persino uccidere e da non fidarsi di loro. Anche se avessero accettato di fare di tutto per salvarla, avrebbero sicuramente avuto dei secondi fini. Considerando il carattere orgoglioso e indomito di Mu Xuanyin, come avrebbe potuto accettarlo?


Mentre parlava, si fermò a metà frase e non seppe come continuare.


Infatti, ciò che aveva fatto a Mu Xuanyin era ben oltre un crimine ordinario.


“Oltre al fatto che non hai chiesto aiuto ai tre Maestri delle sette, c’è una cosa che non sai.” Rispose Mu Bingyun: “La Maestra della setta possiede una grande parte dell’Anima Originale della Fenice di Ghiaccio. Anche se aveva perso tutta la sua forza misteriosa ed era impazzita, il solo sangue del Drago Cornuto non era affatto una minaccia per la sua anima o la sua vita.”


Yun Che sollevò lo sguardo, scioccato.


“Hai commesso il peccato più disgustoso della storia del Regno della Canzone Glaciale. Eppure, bisogna ammettere che subito prima di farlo hai salvato la vita della Maestra della setta… senza di te, sarebbe sicuramente morta nella Prigione Infernale.”


Yun Che non poté fare altro che guardare la sua schiena, senza poter vedere il suo sguardo, ma riusciva comunque a percepire chiaramente i sentimenti contrastanti di Mu Bingyun.


“Nonostante questo, non riesco comunque a perdonarti.” Mu Bingyun sospirò debolmente: “La tua Maestra… è estremamente delusa e arrabbiata con te.”


“Lo so.” Rispose Yun Che, rassegnato, poi rise con autocommiserazione: “Ormai… non sono più degno di essere il suo discepolo. Maestra di Palazzo Bingyun, è stata lei a portarmi nel Regno della Canzone Glaciale e a prendersi cura di me. Non dimenticherò mai ciò che ha fatto per me, qualunque cosa accada. È solo che… non potrò mai più ripagare il mio debito.”


Mu Xuanyin… la differenza fra loro due… Yun Che non poteva essere considerato neppure una minuscola formica in confronto a lei.


Era come un mendicante disperato di fronte a una maestosa imperatrice. Non avrebbe potuto espiare il suo peccato neppure subendo per diecimila volte la morte dei mille tagli.


Non aveva semplicemente profanato il suo corpo immacolato, aveva anche distrutto il suo Yin vitale perfettamente intatto… inoltre, era superfluo dire che lei era anche la sua Maestra, con cui sarebbe stato per sempre in debito.


Quando aveva visto Mu Xuanyin era riuscito a percepire l’ira nei suoi occhi e, ormai, era pronto ad accettare qualsiasi punizione. Non aveva più alcuna intenzione di scappare.


Mu Bingyun rimase in silenzio per qualche secondo, poi disse: “Sai perché la Maestra della setta si trovava in quell’Isola del Mare Illusorio?”


“Deve aver percepito la mia aura.” Rispose Yun Che. Non sapeva come avesse fatto Mu Xuanyin a trovarlo. Quando era partito per il Regno Darkya, Huo Rulie aveva giurato di non rivelare dove fosse diretto. Poi, nel Regno Darkya aveva usato lo pseudonimo Ling Yun. L’unica a cui aveva rivelato il suo vero nome era Ji Ruyan.


Per evitare di far capire che proveniva dal Regno della Canzone Glaciale, non aveva usato il Canone della Fenice di Ghiaccio. Anche mentre si allenava, era sempre rimasto nelle zone più selvagge e nascoste della Catena Montuosa dell’Anima Nera.


“No.” Mu Bingyun scosse lentamente la testa: “Anche se ti ha cercato per tutto il tempo, il Regno degli Dei è incredibilmente vasto. Non è mai riuscita a trovare alcuna traccia di te. Il motivo per cui è andata nell’Isola del Mare Illusorio è che ha sentito dire che lì era comparsa dell’Erba dell’Imperatore Immortale. Per evitare che se ne impadronisse qualcun altro, ha scelto di andare personalmente a prenderla. Questo perché è assolutamente necessaria per aiutarti a raffinare la Penta Pillola di Giada dell’Universo.”


“…!” Yun Che rimase immobile, scioccato.


Lanciò un’ultima occhiata a Yun Che, poi se ne andò lentamente, commentando con voce fredda: “Piuttosto che il tuo crimine imperdonabile, a deluderla e ad averla fatta infuriare è il fatto che te ne sia semplicemente andato via, scappando dalle tue responsabilità.”


Mu Bingyun uscì dalla stanza, lasciando Yun Che pietrificato. Era come se la sua anima avesse lasciato il suo corpo. Dopo parecchio tempo, distese una mano e la appoggiò al petto. Qualcosa, nel suo cuore, tremava violentemente senza sosta.


“La Maestra non voleva uccidermi… è andata là… per aiutarmi a recuperare l’Erba dell’Imperatore Immortale…”


“Per… aiutarmi…”


………….


Crack!!


Crack!!


Crack!!


Il Regno Segreto era inondato da luce blu. Ogni grido della fenice e ogni ululato del lupo creavano devastanti lacerazioni in tutto il mondo, facendolo praticamente a pezzi.


Quello era un piccolo mondo indipendente, un Regno Segreto che aveva resistito al passare del tempo fin dall’Era degli Dei, eppure ora era stato ridotto a un desolato purgatorio di ghiaccio. Lo spazio stesso collassava continuamente e tutti gli esseri viventi al suo interno erano ormai morti. Persino le leggi della natura sembravano sull’orlo della distruzione.


Mu Xuanyin e Piccola Jasmine percepivano chiaramente che il Regno Segreto stava per implodere, ma non interruppero la loro brutale battaglia, continuando a combattere dal confine orientale a quello occidentale del Regno, poi fino a quello meridionale, senza sosta.


Mu Xuanyin era una potente Divine Master, una persona famosa in tutto il Regno degli Dei. Il Regno della Canzone Glaciale e quello del Dio della Fiamma conoscevano meglio di chiunque altro la sua forza. Ma in quel momento chiunque, da Yun Che ai tre Maestri delle sette del Regno del Dio della Fiamma, agli Anziani della setta della Fenice di Ghiaccio, sarebbero rimasti senza parole e non avrebbero creduto ai loro occhi se l’avessero vista.


Anche se Yun Che aveva rischiato la vita e l’aveva salvata quando era caduta nella trappola dei due Draghi Cornuti della Prigione Infernale, era comunque rimasta gravemente ferita e aveva esaurito la sua Energia Misteriosa. Nonostante questo, era comunque riuscita a uccidere forzatamente uno dei due Draghi e poi, utilizzando parecchia della sua Essenza del Sangue, aveva attivato l’Oblio della Luna Distrutta. Questo non aveva soltanto peggiorato le sue condizioni, ma aveva anche consumato gran parte della sua forza misteriosa e del suo talento.


E poi, a causa di Yun Che, aveva persino perso il suo Yin vitale…


La perdita della forza misteriosa, dell’Essenza del Sangue, del talento innato e dello Yin vitale, sommate alle sue gravi ferite e a tutti gli altri terribili danni che aveva riportato, erano il peggio a cui qualcuno come lei potesse sopravvivere. Yun Che aveva previsto che, probabilmente, sarebbe rimasta in coma per parecchi mesi. In quanto a recuperare la sua forza misteriosa, le sarebbero serviti parecchi anni, se non decenni o ancora di più.


Anche se si fosse ripresa, sarebbe stata per sempre più debole di prima e forse non avrebbe mai più ottenuto alcun progresso nella via del Profound.


Per qualcuno come lei, era senza dubbio un destino crudele e amaro.


Ma quella sua furiosa battaglia contro Piccola Jasmine dimostrava che era guarita completamente e che anche la sua forza misteriosa non era diminuita. Era qualcosa di assolutamente impossibile.


Anzi, oltre a non aver perso la sua forza misteriosa, era davvero ancora più forte di quando aveva affrontato i due Draghi Cornuti… e non di poco.


Ogni suo attacco conteneva una forza così terrificante da far tremare l’intero Regno Segreto. Sembrava che, figurarsi due Draghi Cornuti, ne avrebbe potuti uccidere facilmente anche tre!


Il Divine Master Realm era un livello che la maggior parte dei praticanti del mistero di tutto il Regno degli Dei non poteva neppure sognare di raggiungere. E per chi lo raggiungeva, ogni ulteriore passo in avanti richiedeva un talento straordinario e occasioni incredibilmente fortunate. Servivano millenni di fatica, che nessuna persona comune poteva immaginare.


Sei mesi non erano che un battito di ciglia per un Divine Master, ma in quel breve tempo Mu Xuanyin era guarita completamente dalle sue gravi ferite ed era persino diventata parecchie volte più potente!


Non era semplicemente viva e vegeta, sembrava essere completamente rinata!


Quel cambiamento andava contro ogni logica… persino i Realm King dei Reami Sovrani, individui in cima al Caos Primordiale, non ci avrebbero creduto.


La forza di Piccola Jasmine cresceva continuamente e ogni fendente del suo spadone sembrava rivoltare l’intero Regno Segreto, eppure non riusciva affatto a mettere in difficoltà Mu Xuanyin. Il suo sguardo era sempre più incredulo. Alla fine, nei suoi occhi esplose un bagliore scarlatto come il sangue.


“Bloodmoon Immortal Slayer Sword!!”


L’immagine del Lupo Celeste comparve di nuovo, ma stavolta non era blu. Era cremisi, come se fosse emerso da un lago di sangue all'inferno. Era interamente rosso, soprattutto i suoi due occhi furiosi e feroci che brillavano come lune insanguinate. Sembrava che quella sola luce fosse in grado di annientare interi mondi.


La veste bianca come la neve di Mu Xuanyin continuava a volteggiare in aria, facendola sembrare una dea celeste appena scesa dalla luna. Anche se il Regno Segreto stava per collassare, non era stata sporcata neppure da un granello di polvere. Quando la Spada della Principessa Glaciale puntò in avanti, ogni cosa si congelò. Nove anelli ghiaccio si formarono e si sovrapposero, creando una gigantesca formazione ghiacciate che si diresse verso l’immagine del lupo insanguinato.


Ding…


In un batter d’occhio, l’intero mondo perse la sua lucentezza e i suoni scomparvero. Ogni cosa, nel regno Segreto, dai vasti oceani alle pianure sconfinate, dai massi più grandi al più piccolo granello di sabbia, venne ricoperto dal ghiaccio e andò subito in frantumi. Un’infinita onda di polvere di ghiaccio si diffuse per tutto quel mondo distrutto.


Crack… crack… crack…


Migliaia di lacerazioni spaziali comparvero ovunque, distendendosi rapidamente, incontrandosi, combinandosi e crescendo. Dopodiché, l’Antico Regno del Mare Illusorio, che aveva resistito fino ad allora, alla fine collassò…
                                


                                



