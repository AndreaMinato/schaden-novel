---
weight: 11300
title: Capitolo 1130 – Jun Wuming, Spada Senza Nome (1)
pubDate: 2025-02-03T07:52:46.918Z
tags:
    - atg
---


<em><strong>Capitolo Sponsorizzato! Grazie mille Lorenzo! 7 in coda, 0/10 donazione</strong></em>


<em><strong>-Alstor</strong></em>






L'intera zona era dello stesso identico bianco pallido, senza eccezioni. Spiccava soltanto una Formazione Profound di teletrasporto, costruita in quel luogo chissà quando, che ruotava lentamente. Anche se non emetteva un bagliore molto forte, era comunque abbastanza vistosa.


Yun Che seguì Mu Bingyun e gli altri, che atterrarono proprio di fronte alla Formazione Profound. Guardandosi intorno, commentò con qualche dubbio: “La Maestra ha detto che anche i Reami Stellari vicini devono usare questa Formazione per raggiungere il Regno dell'Eternità. Quindi, perché non c'è nessuno?”


“Ovviamente, perché sono già andati.” Rispose Mu Huanzhi, ridacchiando con amarezza: “L’Assemblea Profound God comincerà fra tre giorni. Nessuno dei giovani che devono parteciparvi né dei membri di altri Reami che hanno ricevuto l'invito partirebbe mai così tardi.”


“Questa Formazione Profound di teletrasporto è stata costruita tre mesi fa. Quindi, i membri degli altri Reami devono essere già arrivati nel Regno dell'Eternità da parecchio. Un mese di anticipo non sarebbe neppure molto. Anche i praticanti del mistero degli altri setta del Regno della Canzone Glaciale in grado di partecipare sono partiti da parecchio. Fra tutti i Reami Intermedi e Inferiori, probabilmente saremo gli ultimi ad arrivare.” Aggiunse ridacchiando Mu Tanzhi.


“Capisco.” Naturalmente, avevano aspettato così a lungo solo per Yun Che.


“Non preoccuparti.” Sussurrò Mu Bingyun a Yun Che: “In fondo, il tuo obiettivo non è davvero… oh?”


Prima ancora di finire di parlare, Mu Bingyun inarcò improvvisamente le sopracciglia e si voltò. Come se anche loro avessero percepito qualcosa, anche Mu Huanzhi e gli altri Anziani si voltarono di scatto, guardando verso il cielo.


“Quest’aura… che sia…”


Pochi secondi dopo, in lontananza comparve nel cielo una sfocata sagoma cremisi. Divenne man mano sempre più grande, rivelandosi una gigantesca Arca Profound che continuò ad avvicinarsi. Sebbene fossero circondati dal freddo estremo tipico del Regno della Canzone Glaciale, potevano avvertire delle onde di calore sempre più intense.


“È la Divina Arca della Fenice della setta della Fenice del Regno del Dio della Fiamma!”


L'Arca Profound cremisi volò velocemente fino all'area sopra la Formazione Profound di teletrasporto, poi disegnò un cerchio nell'aria e infine se ne andò nella direzione opposta. Nello stesso istante, varie migliaia di persone scesero dal cielo. La maggior parte di loro indossava abiti rossi e ognuno aveva un'aura fiammeggiante, pura e incredibilmente intensa. Man mano che si avvicinavano al terreno, la tempesta di neve nel cielo diventava sempre più debole e rada e anche la temperatura si alzava gradualmente.


Alla guida del gruppo c’erano due persone, ovvero Yan Juehai e Huo Rulie in persona, Maestri rispettivamente della setta della Fenice e di quello del Corvo Dorato!


“Maestro Yan, Maestro Huo? Siete entrambi…” Mu Huanzhi e gli altri rimasero tutti stupiti vedendo Yan Juehai, Huo Rulie e i membri dei tre setta alle loro spalle.


Anche Yan Juehai e Huo Rulie sembravano sorpresi. Le due parti si salutarono, poi Yan Juehai diede un’occhiata ai membri della setta della Fenice di Ghiaccio e chiese, con qualche dubbio: “Il vostro onorevole setta sta partendo solo adesso per l’Assemblea Profound God? Dato che la Formazione Profound è stata costruita nel vostro Regno, pensavo che avreste raggiunto il Regno dell’Eternità il prima possibile.”


“E’ davvero una coincidenza incontrarvi qui.” Rispose Mu Huanzhi. Anche lui si stava chiedendo perché i membri del Regno del Dio della Fiamma stessero partendo così tardi.


“Giovane Yun!?” Huo Rulie non riuscì a trattenere l’entusiasmo quando vide Yun Che. scoppiò a ridere fragorosamente e ignorò tutti gli altri membri della setta della Fenice di Ghiaccio, dirigendosi verso di lui a grandi passi: “Qualche mese fa ho sentito dire che la tua Maestra ti ha catturato… e riportato alla setta, quindi mi sono molto preoccupato. Se non fossi stato troppo occupato coi preparativi per Poyun, sarei sicuramente venuto a salutarti. Hmm, dato che sei sano e salvo e sembri anche pieno di energie, posso stare tranquillo.”


“Maestro Huo.” Lo salutò Yun Che con un lieve sorriso.


“Ragazzo, si può sapere cosa ci fai qui? Non dirmi che anche tu vuoi…” la voce di Huo Rulie si interruppe di colpo. Mentre fissava Yun Che, i suoi occhi si spalancarono: “Divine Tribulation Realm!?”


“Oh?” Anche Yan Juehai spostò lo sguardo su di lui.


Tutti gli Anziani e i discepoli di punta del Regno del Dio della Fiamma stavano già fissando Yun Che, apertamente o di nascosto. Tutti coloro che avevano assistito alla battaglia che si era svolta sopra la Prigione Infernale non avrebbero mai potuto dimenticare come Yun Che avesse affrontato il Drago Cornuto per salvare Mu Xuanyin, sbilanciandolo con un solo fendente.


Ricordavano chiaramente che allora Yun Che aveva appena raggiunto il Divine Origin Realm, quindi rimasero incredibilmente sorpresi quando scoprirono che dopo soli due anni era già al Divine Tribulation Realm!


“Sei straordinario, ragazzo. Davvero straordinario.” Commentò Huo Rulie, sospirando con ammirazione.


Yun Che rispose con grande indifferenza: “Questo discepolo ha finalmente raggiunto il Divine Tribulation Realm solo poco tempo fa, grazie all’aiuto concessogli dalla sua Maestra, sono riuscito a malapena a ottenere i requisiti per entrare nl Regno dell’Eternità. Dato che tutti dovevano aspettarmi, la nostra partenza è stata rinviata fino a oggi. Maestro Huo, Maestro Yan, perché anche voi state partendo così tardi?”


Yan Juehai si limitò a sorridere, senza dire una parola, ma Huo Rulie rise di gusto e rispose, con un’espressione profondamente orgogliosa: “Hahaha, naturalmente per il mio caro Poyun. Che coincidenza, anche lui ha concluso da poco gli ultimi passaggi per un aumento di livello.”


“Fratello Yun!”


Mentre Huo Rulie rideva a squarciagola, anche Huo Poyun si avvicinò e raggiunse Yun Che. Non sembrava affatto cambiato dall’ultima volta, ma nei suoi occhi si intravedeva vagamente una luce scarlatta e dorata. Era sinceramente felice ed entusiasta: “Incontrarti di nuovo e poter partecipare insieme a te all’Assemblea Profound God è davvero grandioso.”


Yun Che squadrò Huo Poyun e stava per parlargli, quando all’improvviso percepì qualcosa di strano. Con sua grande sorpresa, vide che tutti gli Anziani e i Maestri di Palazzo della setta della Fenice di Ghiaccio, inclusi Mu Bingyun e Mu Huanzhi, sembravano increduli. Avevano delle espressioni scioccate, come se avessero visto un fantasma o uno spirito – Erano almeno dieci volte più sbalorditi di Huo Rulie e Yan Juehai quando avevano notato che lui aveva raggiunto il Divine Tribulation Realm.


Stavano tutti fissando Huo Poyun.


Yun Che si sentì mancare il fiato e osservò con attenzione Huo Poyun. Non riusciva a percepire il livello della sua forza misteriosa, ma avvertiva che la sua vaga aura era completamente diversa dall’ultima volta. Sembrava quella di un’altra persona: “Io sono riuscito con grande fatica a raggiungere il Divine Tribulation Realm, ma nel Regno dell’Eternità sarò fra i più deboli dei partecipanti e non ho alcuna speranza di superare nemmeno la selezione preliminare. Ma tu, Fratello Poyun… sicuramente sarai fra le stelle più brillanti dell’Assemblea.”


“Hehehehe.” Huo Poyun non negò con modestia, anzi, cominciò a ridere: “Ho ottenuto questo risultato solamente grazie al tuo aiuto, Fratello Yun. Se avessi avuto il tempo di lasciare la setta, sarei sicuramente venuto in visita nel Regno della Canzone Glaciale per ringraziare te e la tua Maestra.”


Huo Rulie rise a squarciagola. La reazione di Mu Bingyun e degli altri, oltre alle parole di Huo Poyun stesso, mostravano chiaramente che avesse fatto progressi inimmaginabili. Era piuttosto evidente che i tre setta erano riusciti ad attuare con successo il metodo segreto di cui avevano parlato. Inoltre, forse aveva avuto effetti ancora maggiori del previsto. Tuttavia, questo era stato possibile soltanto perché l’antico Drago Cornuto era stato ucciso.


Yun Che scosse la testa: “Di cosa stai parlando? Se il Maestro Huo non avesse rischiato la vita per aiutarmi, non sarei mai riuscito a salvare la Maestra, figurarsi a recuperare il cadavere del Drago Cornuto. Quindi, Fratello Poyun, non devi affatto sentirti in debito con me.”


Huo Poyun rispose tranquillamente: “Ammiro enormemente la tua generosità straordinaria, Fratello Yun. È la seconda volta che mi aiuti, quindi spero che un giorno potrò ripagarti. Altrimenti, non avrò mai pace.”


Sotto quel punto di vista, Huo Poyun e Huo Rulie erano molto simili.


Mu Bingyun distolse lo sguardo da Huo Poyun e commentò in tono indifferente: “Congratulazioni, Maestro della setta Huo. A quanto pare, la storia del Regno del Dio della Fiamma verrà presto riscritta.”


“No, è già stata riscritta.” Disse Mu Huanzhi. Il suo sguardo era ancora incredulo.


“Hahahaha.” Huo Rulie scoppiò di nuovo a ridere: “Voi del Regno della Canzone Glaciale avete il Giovane Yun, quindi non avete nulla da invidiarci. Ci vorrà un po’ perché la Formazione Profound si attivi. Dato che siamo nel Regno della Canzone Glaciale, nel vostro territorio, e siete anche arrivati per primi, ovviamente è giusto che ci precediate.”


“Discepoli del Regno del Dio della Fiamma, ascoltate il mio ordine. Indietreggiate tutti!”


Dei tre Maestri delle sette del Regno del Dio della Fiamma, erano venuti Huo Rulie e Yan Juehai, ma Yan Wancang, il Maestro della setta dell’Uccello Vermiglio, non c’era. Yun Che poteva immaginare vagamente perché non si fosse presentato… molto probabilmente, perché si si sentiva troppo in imbarazzo a mettere piede nel Regno della Canzone Glaciale e si sarebbe vergognato ancora di più se avesse incontrato Mu Xuanyin.


Dopotutto, mesi prima aveva ignorato le sincere richieste di aiuto di Yun Che, per sua orgogliosa testardaggine, e alla fine questo aveva messo in pericolo la vita di Mu Xuanyin. Eppure, Yun Che aveva comunque consegnato al Regno del Dio della Fiamma metà del corpo del Drago Cornuto che lui e la sua Maestra avevano ucciso rischiando di morire. Questo aveva fatto provare a Yan Wancang un’immensa gratitudine, ma anche una profonda vergogna.


Oltre a Huo Poyun, fra i discepoli del Regno del Dio della Fiamma c’erano anche Yan Mingxuan, il nipote di Yan Juehai, e Yan Zhuo, il figlio di Yan Wancang. Quando indietreggiarono tutti di qualche passo, i membri del Regno della Canzone Glaciale si accorsero che i giovani del Regno del Dio della Fiamma pronti a partecipare all’Assemblea Profound God erano ben seimila.


Erano quasi dieci volte i discepoli della setta della Fenice di Ghiaccio!


E per di più, erano comunque solo i partecipanti provenienti dai setta della Fenice, dell’Uccello Vermiglio e del Corvo Dorato. Oltre ai tre Grandi setta, nel Regno del Dio della Fiamma ce n’erano degli altri potenti quanto la setta della Fenice di Ghiaccio. Includendo anche loro, il rapporto fra i partecipanti dei due Reami Stellari era ben maggiore di dieci a uno.


La differenza fra la forza complessiva del Regno della Canzone Glaciale e di quello del Dio della Fiamma si poteva notare con un solo sguardo.


“Se la Maestra non fosse così forte, il Regno della Canzone Glaciale non sarebbe neppure in grado di tenere testa a quello del Dio della Fiamma.” Sospirò Yun Che.


I discepoli del Regno del Dio della Fiamma indietreggiarono di qualche passo e si misero in fila dietro al gruppo della setta della Fenice di Ghiaccio.


Yun Che osservò la Formazione Profound di teletrasporto e chiese, come se fosse sovrappensiero: “Quindi, questa Formazione non rimane attiva tutto il tempo?”


“Certo che no.” Rispose Mu Bingyun: “Queste Formazioni Misteriose sono state costruite dai Reami Sovrani per collegare l’intera Regione Orientale al Regno dell’Eternità, quindi è stata necessaria una quantità inimmaginabile di risorse. Persino i quattro Reami Sovrani farebbero fatica a mantenerle attive tutto il tempo. Quindi, si attivano solo una volta ogni due ore e si spengono dopo un paio di minuti. Una volta conclusa l’Assemblea Profound God, le Formazioni esauriranno l’energia e scompariranno automaticamente.”


“Anche alle Assemblee precedenti era così.”


“Capisco.”


Yun Che confrontò mentalmente ancora una volta il numero dei partecipanti dei tre setta del Regno del Dio della Fiamma e di quelli della setta della Fenice di Ghiaccio, poi chiese: “Maestra di Palazzo Bingyun, più o meno quanti saranno in totale i partecipanti a quest’Assemblea Profound God?”


Mu Bingyun rispose: “La restrizione d’età è sempre rimasta la stessa, con il limite fissato a sessant’anni, ma stavolta la forza misteriosa minima è stata alzata dal Divine Soul Realm al Divine Tribulation Realm. Anche se c’è un solo grande Realm di differenza, questo ridurrà il numero di partecipanti di quasi diecimila volte.”


“Di solito all’Assemblea Profound God partecipano varie centinaia di miliardi di praticanti del mistero, ma stavolta non sarete in più di cinquanta milioni.”


“…” Yun Che rimase a lungo in silenzio.


“Questa restrizione sulla forza misteriosa è particolarmente elevata soprattutto per i giovani praticanti del mistero dei Reami Inferiori. Anzi, per loro potrebbe essere persino definito un requisito eccessivo. Ci sono solo una manciata di Reami Inferiori con almeno un centinaio di discepoli in grado di partecipare all’Assemblea, e molti fra i Reami più deboli non hanno potuto inviare neppure un solo partecipante.”


“In quanto ai Reami Intermedi, quelli come il Regno del Dio della Fiamma hanno decine di migliaia di discepoli al Divine Tribulation Realm. Ma non sono in molti ad averne così tanti. In quanto al nostro Regno della Canzone Glaciale…” Mu Bingyun si interruppe, poi sospirò lievemente e riprese con rammarico: “Siamo fra i Reami Intermedi con meno partecipanti in assoluto.”


“E i Reami Superiori, invece?” domandò Yun Che.


“Ci sono quarantamila Reami Stellari nel Regno degli Dei, di cui novemila nella nostra Regione Orientale. Fra questi novemila, i Reami Superiori non sono neppure cinquecento. Tuttavia, almeno il settanta percento dei partecipanti di quest’Assemblea Profound God proverranno sicuramente da quei cinquecento Reami Superiori!”


“I discepoli provenienti dagli altri ottomila Reami Inferiori e Intermedi non saranno neppure il trenta percento del totale!”


“C’è davvero un divario così enorme?” Yun Che rimase scioccato.


“Ancora più grande di quanto tu possa aspettarti.” Rispose a bassa voce Mu Bingyun: “In passato, l’Assemblea Profound God si è sempre tenuta ogni tremila anni, ma stavolta ne sono passati solo settecento. Dato che anche i preparativi sono stati molto veloci, ci saranno molti meno partecipanti. Anche il fatto che si tenga nel Regno dell’Eternità è inusuale. Quindi, tutti sanno bene che l’obiettivo di quest’Assemblea è diverso da quello delle precedenti. Come minimo, sappiamo che il fine principale è di selezionare mille giovani praticanti del mistero che potranno entrare nella Perla dell’Eternità.”


“Per questo motivo, se non fosse stato per il fatto che il Regno dell’Eternità intende comunque mostrare rispetto ai Reami Inferiori e Intermedi, credo che avrebbero tranquillamente alzato la forza misteriosa minima al Divine Spirit Realm. Ma se l’avessero fatto, l’Assemblea avrebbe interessato esclusivamente i Reami Superiori e non avrebbe avuto nulla a che vedere con noi.”


Yun Che: “…”


“Yun Che, sei nel Regno degli Dei da troppo poco tempo e non sei neppure mai entrato davvero in contatto con i Reami Superiori. Quando saremo nel Regno dell’Eternità, potrai almeno ampliare i tuoi orizzonti e capire davvero che tipo di luogo è il Regno degli Dei.”
                                


                                



