---
weight: 1135
title: Capitolo 1135 – Regno dell’Eternità
pubDate: 2025-02-03T07:52:46.919Z
tags:
    - atg
---


<em><strong>Capitolo regolare, 6 in coda, 0/10 donazione</strong></em>


<em><strong>-Alstor</strong></em>


<em><strong>P.S. scusate ragazzi, ieri è saltata la programmazione e me ne sono accorto solo stamattina dopo essere arrivato in università, ho ricaricato il capitolo il prima possibile</strong></em>






Jun Wuming volava davanti a Jun Xilei. Era rimasto in silenzio fin da quando aveva lasciato la zona in cui si trovava la Formazione Profound e anche Jun Xilei aveva tenuto lo sguardo abbassato per tutto il tempo, senza dire una parola.


Fra loro due c’era un’atmosfera che in passato non c’era mai stata.


I due stavano volando a una velocità moderata e, a un certo punto, oltrepassarono i confini del Regno della Canzone Glaciale.


Fu allora che Jun Wuming si fermò. La sua barba bianca ondeggiava al vento e aveva lo sguardo fisso davanti a sé.


Jun Xilei si fermò alle sue spalle. Non chiese né disse nulla, continuando a tenere lo sguardo verso il basso come prima.


Forse non sarebbe riuscita a superare quell’umiliazione e quella vergogna per il resto della vita. Inoltre, aveva dovuto sopportarle per via di qualcuno di cui si fidava.


Non credeva affatto che fosse per “allenare il cuore della spada” o altro…


“Sigh.” Jun Wuming si lasciò sfuggire un sospiro molto lieve: “Escludendo il Regno della Canzone Glaciale, il più vicino dei Reami Stellari con una Formazione di Teletrasporto è il Regno della Fiama Cerulea, che abbiamo già visitato. Anche se è abbastanza lontano, dovremmo riuscire ad arrivarci in tempo.”


Jun Xilei: “…”


“Cough… cough… cough…”


Non appena finì di parlare, Jun Wuming tremò improvvisamente dalla testa ai piedi e tossì debolmente. Subito dopo, i suoi colpi di tosse si fecero molto più intensi e la sua voce divenne roca.


“Cough… cough… cough…”


Poi, cominciò addirittura a provare dolore mentre tossiva.


Jun Xilei era sinceramente sorpresa. Raggiunse prontamente Jun Wuming: “Maestro, cosa… cosa succede?”


“Cough…”


Jun Wuming sembrava essersi finalmente ripreso, dopo aver tossito con forza per qualche istante. Abbassò lentamente la mano con cui si era coperto la bocca…


Con suo grande stupore, Jun Xilei vide alcune tracce di sangue sul suo palmo.


Era così scioccata che divenne pallida come uno spettro e non riuscì a dire nulla per parecchio tempo.


“Prima, il tuo Maestro stava per usare la sua energia della Spada per intimorire Mu Xuanyin, ma… prima che potessi rilasciarla, lei l’aveva sigillata istantaneamente all’interno del mio corpo. Per quanto il tuo Maestro abbia tentato di costringerla a fuoriuscire, è stato tutto inutile. Al contrario, l’energia della Spada ha finito per ferire il tuo Maestro stesso.”


Jun Wuming aveva un tono molto indifferente, ma per Jun Xilei ognuna di quelle parole fu come un fulmine a ciel sereno.


Cos’era l’energia della Spada del Re della Spada? Aveva raggiunto il livello più alto del Regno degli Dei e possedeva un’energia della Spada così potente da essere senza pari in tutto il Caos Primordiale. Era semplicemente impossibile credere che… l’energia della Spada di qualcuno del genere fosse stata sigillata all’istante al suo corpo, impedendogli di rilasciarla.


“Come… com’è possibile?” balbettò Jun Xilei, incredula.


“Proprio per questo motivo, prima ho dovuto prendere quella decisione.” Disse Jun Wuming, chiudendo gli occhi.


“Maestro… Maestro, è successo solo perché lei non ha utilizzato tutto il suo potere, vero? È solo il Realm King di un Reame Intermedio, come potrebbe sigillare all’istante la sua energia della Spada… come… come può essere degna di essere paragonata a lei?” chiese Jun Xilei, agitata.


“Se fosse stato così, perché mai il tuo Maestro avrebbe ceduto e sopportato l’umiliazione?” rispose Jun Wuming, sospirando. Se si fosse voltato, Jun Xilei avrebbe potuto vedere sul suo volto un’espressione spaventata: “Il Realm King del Regno della Canzone Glaciale, Mu Xuanyin… mi ha fatto provare una sensazione terrificante, ho percepito di non avere alcuna possibilità di riuscire a sconfiggerla.”


C’erano soltanto una manciata di persone in tutta la Regione Orientale in grado di spingere Jun Wuming a usare la parola “terrificante”.


“…” Jun Xilei era completamente senza parole. Rimase così per parecchio tempo, poi disse sovrappensiero: “Si deve essere… sbagliato. Forse… forse ha usato un qualche trucco per fingere di essere più forte.”


“Haha.” Jun Wuming ridacchiò della sua ingenuità: “Il tuo Maestro ha cinquantamila anni e conosce innumerevoli tecniche in grado di ingannare gli occhi altrui, di alterare la propria aura e di confondere la percezione dell’avversario. Sono assolutamente certo che quella sensazione non era falsa.”


Ascoltando Jun Wuming, Jun Xilei capì finalmente perché avesse ceduto così tanto alle richieste di Mu Xuanyin… anche se prima aveva già pensato a quella possibilità, dopo un solo istante l’aveva scartata. Persino dopo aver sentito le parole di Jun Wuming in persona, trovava ancora difficile crederci e accettarlo.


“Maestro, una volta mi ha detto che nella Regione Orientale, includendo anche i Reami Sovrani, ci sono al massimo dieci persone che lei non è in grado di battere. Non mi dirà che… quella donna è già diventata così potente? Intendo dire che… in fondo, non è soltanto il Realm King di un mediocre Reame Intermedio!?”


“…” Jun Wuming non disse nulla, ma il suo silenzio lasciava intendere chiaramente la risposta.


“Anche se… anche se fosse davvero così forte, in quanto ad anzianità e reputazione nella Regione Orientale, è comunque molto inferiore a lei. In passato, quando questa discepola ha visitato con lei il Regno dell’Eternità, persino l’Imperatore dell’Eternità era estremamente con lei. Come può lei, il Realm King di un Reame Intermedio, aver davvero osato… offenderla e insultarla in quel modo, Maestro!?”


La voce di Jun Xilei era carica d’odio, ma Jun Wuming rispose scuotendo lentamente la testa: “Lei’er, devi capire una cosa. In questo mondo, la tua dignità dipenderà sempre e solo dalla tua forza. Il luogo d’origine o l’anzianità di una persona non valgono nulla, di fronte a un potere soverchiante. Credi davvero che il tuo Maestro è così rispettato e ammirato da tutti per la sua anzianità? Se non fosse per il livello raggiunto dalla mia forza misteriosa e per i miei successi nell’Arte della Spada, anche se fossi dieci volte più anziano di un’altra persona, questa non si degnerebbe neppure di prendermi sul serio.”


“Nessuno ha torto, in ciò che è accaduto oggi, né tu né nessun altro.” Disse Jun Wuming, rassegnato: “Se fossimo stati di fronte a un ordinario Realm King di un Reame Intermedio, figurarsi offendere i suoi abitanti, avresti potuto persino menomarli. Non se la sarebbero minimamente presa e, anzi, sarebbero stati ancora più terrorizzati e ti avrebbero guardato con ancora più rispetto. Ma, siccome Mu Xuanyin ha raggiunto un livello superiore a quello del tuo Maestro, affrontarli si è inaspettatamente rivelato un grave errore.”


“Non importa quando si nasce, se si ottengono grandi risultati si viene rispettati in ogni caso. Non c’è niente di male a guardare dall’alto in basso i deboli, ma offendere i forti comporta sempre delle conseguenze… ecco perché innumerevoli creature viventi, compresi gli umani, cercano continuamente di diventare più forti, per tutta la vita.”


Non era la prima volta che Jun Xilei lo sentivo dire, ma stavolta la fecero rabbrividire cento volte più intensamente che in passato. Tuttavia, non riusciva ancora ad accettare l’accaduto e commentò a bassa voce: “Per questa discepola è impossibile essere saggia quanto lei, Maestro. Però…. Non riesco ad accettare ciò che è successo.”


Ciò che non poteva accettare non era il fatto che Mu Xuanyin le avesse dato uno schiaffo, ma… che avesse dovuto inginocchiarsi di fronte al suo debole discepolo. Per lei era un insultato indelebile e insopportabile.


“Haha, Mu Xuanyin è davvero una persona particolare. Forse è l’unica al mondo ad avere un carattere così estremo, nonostante abbia raggiunto un tale livello di coltivazione.”


“Ho vissuto a lungo, e ormai percepisco che la mia vita sta per giungere al termine. Lei, al contrario, è ancora giovane e non ha vissuto per neppure due quinti della mia età. Quindi, ha un potenziale illimitato. Dato che non mi resta molto tempo, sono destinato a restare più debole di lei fino alla fine dei miei giorni.” Giunto a quel punto, anziché sospirare con amarezza, sorrise leggermente: “Ma sotto un certo aspetto, lei è molto inferiore a me.”


“Lei’er, si tratta proprio di te.”


Jun Wuming guardò con soddisfazione e orgoglio la sua unica Erede, che aveva cercato disperatamente per metà della sua vita: “Il tuo Maestro è più debole di lei, ma che sia per il Sangue Divino, per le tecniche di coltivazione, o per i limiti imposti dal destino, il suo successore non sarà mai paragonabile a te. Quindi, non ho alcun rimpianto.”


“Il tuo Maestro non può in nessun modo aiutarti a cancellare l’insulto che hai ricevuto oggi, ma in futuro, quando sarà il tuo momento, persino se Mu Xuanyin dovesse avere migliaia e migliaia di successori sarà costretta a inchinarsi sotto alla tua spada… quindi, per che motivo adesso dovresti sentirti frustrata?”


Pensando al gruppo di discepoli della setta della Fenice di Ghiaccio, i più forti dei quali erano solo al Divine Tribulation Realm, e al suo discepolo diretto di nome Yun Che, che era solo al primo livello del Divine Tribulation Realm Jun Xilei si sentì molto rincuorata. Fu come se quel pensiero avesse riportato l’equilibrio nella sua mente, e disse con sincerità: “Non si preoccupi, Maestro. Questa discepola non disonorerà mai il proprio nome di Erede del Re della Spada. Un giorno, questa discepola restituirà loro l’insulto che abbiamo ricevuto, mille volte di più!”


“Haha, temo che quando sarai abbastanza forte da riuscirci, dovrai succedere al tuo Maestro e diventare la Regina della Spada. Indipendentemente da ciò che è successo oggi, quelle persone ti sembreranno così insignificanti che probabilmente non ti preoccuperai neppure più di loro.” Commentò Jun Wuming, sorridendo.


“Settecento anni fa, anche se il livello della forza misteriosa di Mu Xuanyin era straordinario, era ancora molto inferiore a quello della mia. È assolutamente impossibile che sia diventata così potente in poche centinaia di anni con mezzi ordinari. Il motivo per cui non si presenterà all’Assemblea Profound God è, sicuramente, perché non vuole attirare attenzioni pericolose.” Disse Jun Wuming, riflettendo.


“Lei’er, non parlare a nessuno di ciò che è successo oggi. Soprattutto, non dire nulla riguardo a Mu Xuanyin. Non ha umiliato di fronte a tutti il tuo Maestro solo perché lo rispetta e ha voluto lasciare intatto il suo onore. Tuttavia, questo può anche essere considerato una sorta di avvertimento.”


“Capisco, lo terrò a mente.”


…..


Quando entrarono nella Formazione Profound, attraversarono lo spazio confinato, dopodiché rimasero tutti improvvisamente abbagliati. Di fronte ai loro occhi comparve gradualmente un mondo completamente diverso.


Non appena vide lo spazio di fronte a sé cambiare, Yun Che sentì il suo cuore battere all’impazzata. Dopo tre anni, aveva finalmente… davvero fatto un passo avanti nella sua ricerca di Jasmine. Anzi, era un grande, immenso passo.


La sagoma vestita di rosso che compariva continuamente nei suoi sogni non si era mai sfocata nella sua memoria né nella sua anima, neppure per un istante.


Ma il mondo di fonte ai suoi occhi lo lasciò senza parole, insieme agli altri discepoli della setta della Fenice di Ghiaccio.


Era completamente diverso da come lo aveva immaginato. Di fronte a lui c’era un mondo dai colori pallidi, che sembrava immenso e vuoto. Non riuscivano a immaginare la grandezza e il prestigio di quel Reame Sovrano, e non c’era neppure un lembo di terra, da nessuna parte.


La zona circostante era bianca, vuota e immensa, non se ne vedeva la fine. Anche sotto ai loro piedi c’era solo… una barriera di luce.


All’interno della barriera c’erano persino alcuni raggi di luce che si muovevano lentamente.


Tuttavia, i volti di Mu Bingyun, Mu Huanzhi e gli altri erano tranquilli. Mu Huanzhi si voltò: “Questo è un mondo esterno indipendente, che il Regno dell’Eternità ha aperto temporaneamente in occasione dell’Assemblea Profound God. Anche se non è il Regno dell’Eternità vero e proprio, non è molto distante.”


“Seguitemi attentamente. Questo non è il Regno della Canzone Glaciale, quindi nessuno ha il permesso di vagare qua e là da solo.” Disse in tono solenne Mu Huanzhi.


Dietro di loro, Huo Rulie comparve insieme a Huo Poyun e li raggiunse, proseguendo con il gruppo della setta della Fenice di Ghiaccio.


Il solo nome del Regno dell’Eternità faceva mancare il fiato a chiunque. Tutti i discepoli della setta della Fenice di Ghiaccio lì presenti erano i più eccezionali della nuova generazione del Regno della Canzone Glaciale, che nel loro Reame potevano andare ovunque volessero. Ma una volta lì, nel profondo del cuore si sentirono tremendamente minuscoli e inferiori, sebbene non fossero ancora entrati nel Regno dell’Eternità. A ogni passo, quella sensazione diventava sempre più schiacciante.


Ma non solo i discepoli, anche le auree dei prestigiosi Anziani e Maestri di Palazzo stavano venendo chiaramente limitate, in quel luogo.


Sopra l’infinita barriera di luce utilizzata come pavimento, riuscivano a intravedere vagamente le sagome di altri praticanti del mistero. Alcuni si muovevano in grandi gruppi, altri insieme a poche altre persone e altri ancora erano completamente soli.


“Il Regno dell’Eternità fu l’ultimo a diventare un Reame Sovrano, tra i quattro della Regione Orientale.” Disse a bassa voce Mu Bingyun a Yun Che: “Inizialmente era un Reame Superiore, ma circa seicentomila anni fa tra le sue fila comparve un uomo con un fisico divino estremamente speciale. Secondo le leggende più antiche, si trattava di un corpo speciale in grado di garantire la protezione dei Cieli, ma in seguito quelle storie vennero confermate e si provò che lo possedeva davvero.”


“Quell’uomo trovò per caso la Perla dell’Eternità e ne divenne il Maestro. In seguito, l’intero Reame Stellare ricevette la benedizione della Perla dell’Eternità e il suo nome venne cambiato, appunto, in ‘Regno dell’Eternità’. Di conseguenza, la forza del Reame crebbe rapidamente. Non solo divenne un Reame Sovrano, ma la sua potenza complessiva riuscì a superare quella dei Regni degli Dei Stellari e degli Dei Lunari. In seguito, divenne persino il Reame Sovrano più rispettato della Regione Orientale.”


“Quando quell’Antenato del Regno dell’Eternità morì, la Perla dell’Eternità continuò a proteggere il Regno giorno e notte. Ci sono persino alcune voci assurde, che si sentono abbastanza spesso, secondo cui invece quell’Antenato di seicentomila anni fa non è ancora morto e aiuta la Perla dell’Eternità a mantenere il suo potere. Si dice che viva nascosto all’interno della Perla stessa, e che sia questo il motivo per cui essa ha continuato a proteggere il Regno dell’Eternità.”


“Hahahahaha.” Mentre ascoltava Mu Bingyun, Mu Huanzhi, che era al suo fianco, scoppiò a ridere: “Sono solo sciocchezze inutili, inventate da qualcuno che si annoiava. Soltanto i Draghi possono vivere per centinaia di migliaia di anni. Nessun essere umano potrebbe mai sopravvivere così a lungo.”


“Ha ragione, Grande Anziano.” Rispose Yun Che, trovandosi d’accordo, ma le parole di Mu Bingyun secondo cui quell’uomo “possedeva un fisico divino in grado di garantire la protezione dei Cieli” gli fecero venire subito in mente una persona…


Ma quel pensiero scomparve dopo un solo istante, e non ci ripensò più.
                                


                                



