---
weight: 1139
title: Capitolo 1139 – Campo di Battaglia dell’Eternità
pubDate: 2025-02-03T07:52:46.919Z
tags:
    - atg
---


<strong>Capitolo regolare, 4 in coda, 0/10 donazione
-Alstor</strong>






“Meiyin, cos’ha di speciale quel ragazzo di nome Yun Che?”


Non passò molto tempo prima che la ragazza vestita di blu chiedesse spiegazioni a quella accanto. Il suo tono era cauto, siccome sapeva bene che la ragazzina che teneva per mano non avrebbe mai fatto nulla senza un motivo preciso. Inoltre, era estremamente raro che rivolgesse la parola a qualcun altro di sua iniziativa.


“Quel Fratellone Yun Che è molto forte e anche abbastanza strano.” Rispose la ragazzina.


“Molto forte? Strano?”


“Per farla breve, è più potente di quanto possa sembrarti, Sorellona… e anche di molto.” La ragazzina aveva le sopracciglia inarcate, come se stesse riflettendo su qualcosa, e inclinò la testa di lato. Tuttavia, nel suo tono c’era senza dubbio una certezza assoluta.


Le sue affermazioni non erano semplicemente incomprensibili, ma sembravano anche piuttosto insensate. Chiunque le avrebbe sottovalutate ridacchiando, ma la ragazza vestita di blu corrugò la fronte, come se non avesse alcun dubbio della loro sincerità: “A quanto pare o ha un talento incredibile, o possiede qualche arte misteriosa speciale.”


“Hmm… però, non devi preoccuparti di lui. La sua forza misteriosa è troppo debole, in fondo. Anche se dovrebbe essere molto più forte di quanto sembra, non è comunque in grado di sconfiggere qualcuno al Divine Spirit Realm, figurarsi te, Sorellona. Solo che… non riesco a spiegare a parole cos’abbia di strano, ecco perché lo trovo così misterioso.”


La ragazzina ci pensò ancora per un po’, poi disse improvvisamente: “Oh, giusto! Un attimo fa ha continuato a guardarmi dritto negli occhi, e anche per parecchio.”


“Ha avuto il coraggio di guardarti dritto negli occhi?”


La ragazzina vestita di blu assunse un’espressione decisamente più sorpresa di prima: “Che abbia una forza mentale particolarmente forte? Yun Che… teniamolo d’occhio, per il momento.”


“No!” la ragazzina scosse la testa: “Quello che devi tenere d’occhio ancora di più è l’altro ragazzo, quello di nome Huo Poyun, Sorellona.”


“Lui? Per quale motivo?”


“Perché il suo Sangue, le sue Vene Misterioses e la sua Anima sono molto strani. Anche se la sua forza misteriosa è al settimo livello del Divine Spirit Realm, la sua forza effettiva è molto maggiore. Sicuramente ha ereditato un Sangue Divino eccezionale, oltre a una grande quantità d’essenza di Spirito Divino. Inoltre, nel suo sangue è presente anche qualche traccia d’essenza di Drago. Quindi, è decisamente parecchio più forte di quanto ti sembri, Sorellona. Forse, potrebbe anche riuscire a mettermi leggermente in difficoltà.” Disse in tono molto serio la ragazzina.


Per chiunque, la differenza fra il settimo e il decimo livello del Divine Spirit Realm sarebbe sembrata insormontabile, come se fossero due mondi completamente diversi. Quelle parole, soprattutto se pronunciate da una ragazzina di quindici anni, normalmente sarebbero state prese per uno scherzo.


Tuttavia, la ragazza vestita di blu rimase in silenzio. Poi, annuì lievemente con la testa: “Capito. A quanto pare quest’Assemblea Profound God è davvero piena di tigri in agguato e draghi nascosti.”


Se Huo Poyun, Huo Rulie, Yan Wancang e gli altri avessero sentito le parole della ragazzina, sarebbero sicuramente impalliditi dallo stupore.


Le eredità divine di Huo Poyun erano il più grande segreto del Regno del Dio della Fiamma. Ma non era sfuggito nulla agli occhi della ragazzina, come se fosse stato tutto scritto sulla sua faccia.


Il tempo trascorse lentamente e l’inizio dell’Assemblea si fece sempre più vicino. La Regione Orientale era sempre più tranquilla e tutti i membri dei suoi novemila Reami Stellari, così come innumerevoli altri praticanti del mistero, erano impazienti. Quell’Assemblea era il più grande, straordinario e prestigioso raduno di praticanti del mistero della Regione Orientale. Inoltre, quell’Assemblea era la più speciale di sempre. Anche solo poter partecipare era in sé un onore per la maggior parte delle sette e dei Reami Stellari. Se fossero persino riusciti a ottenere una buona posizione durante il torneo, anche solo nelle selezioni preliminari, avrebbero potuto brillare con gloria per il resto delle loro vite.


Persino i più prestigiosi Reami Stellari erano impazienti di poter guadagnare fama e migliorare la loro posizione.


Finalmente, giunse il giorno dell’inizio dell’Assemblea Profound God.


Il cielo tremò, dopodiché la Voce dell’Eternità scosse il firmamento e si diffuse per l’intero campo di battaglia della competizione preliminare, oltre che per ogni angolo della Regione Orientale.


“Dopo soli settecento anni, è giunto il momento di una nuova Assemblea Profound God. Quella di quest’anno sarà diversa da quelle del passato. Non servirà solamente a mostrare a tutti la grande forza della nuova generazione, ma potrebbe anche essere l’occasione in cui verrà determinato il futuro della Regione Orientale.”


“Il livello di forza misteriosa minimo per partecipare è stato alzato al Divine Tribulation Realm. In totale, cinquantuno milioni e trecentoventimila partecipanti sono stati ammessi alle selezioni preliminari. Tutti loro sono giovani straordinari, provenienti da tutta la Regione Orientale eccetto i Reami Sovrani.”


Oltre cinquanta milioni di partecipanti potevano sembrare molti, ma in confronto ai cento mila miliardi di praticanti del mistero complessivi dei novemila Reami Stellari della Regione Orientale, in realtà erano estremamente pochi. Ognuno di coloro che erano stati ammessi all’Assemblea Profound God era senza dubbio un genio. Quelli provenienti dai Reami Inferiori e Intermedi, in particolare, erano abbastanza talentuosi da essere famosi in regioni piuttosto vaste.


Per esempio, qualunque discepolo della setta della Fenice di Ghiaccio che avesse raggiunto il Divine Tribulation Realm prima dei sessant’anni avrebbe potuto diventare uno studente della Sala Sacra, il massimo grado per i membri della nuova generazione.


“Quest’anno il numero dei partecipanti è molto inferiore rispetto al passato, quindi anche la competizione si svolgerà diversamente dal solito. Le battaglie preliminari si terranno nella Perla dell’Eternità…”


Anche se tutti sapevano già da tre anni che gli scontri si sarebbero tenuti nella Perla dell’Eternità, sentendolo di nuovo ogni singolo partecipante si lasciò prendere dall’entusiasmo. Quello era ovviamente uno dei principali motivi per cui innumerevoli di loro si erano allenati con tutte le loro forze, senza esitare a pagare qualsiasi prezzo pur di raggiungere il Divine Tribulation Realm in tempo. Non speravano davvero di ottenere delle buone posizioni in classifica, ma volevano solo entrare in contatto con l’aura e le leggi naturali all’interno della Perla dell’Eternità, dato che si trattava di un’opportunità eccezionale che si sarebbe potuto ottenere una volta sola anche in diecimila vite.


Dopotutto, la Perla dell’Eternità risaliva all’Era Primordiale, era al livello dei Veri Dei… o forse, ancora più in alto.


Tuttavia, le parole che la Voce dell’Eternità pronunciò subito dopo gettarono una secchiata d’acqua gelida su tutti i partecipanti.


“… delle proiezioni di tutti i concorrenti verranno inviate nella Perla dell’Eternità. Saranno proiezioni complete, perciò i partecipanti potranno portare con sé tutto ciò che possiedono. Oltre al fatto che così nessuno morirà davvero, non subirete neppure alcun danno ai vostri veri corpi, qualsiasi cosa accada all’interno della Perla dell’Eternità.”


I partecipanti erano scioccati. Quindi, le battaglie si sarebbero svolte nella Perla dell’Eternità, ma a dire il vero vi sarebbero entrate solo delle loro proiezioni, non i loro veri corpi…? Dal momento che sarebbero stati solamente delle proiezioni, era quasi impossibile che sarebbero riusciti a percepire l’aura o le leggi della natura interne alla Perla.


Poi, la Voce dell’Eternità fece gelare il sangue nelle vene alla maggior parte dei concorrenti.


“Nel primo round delle battaglie preliminari, le proiezioni di tutti i partecipanti saranno assegnate casualmente a un totale di mille diversi campi di battaglia. In ognuno di essi ci sarà lo stesso numero di concorrenti, ma solo dieci fra loro potranno passare alla fase successiva; gli altri verranno eliminati, senza eccezioni!”


WHOAAA –––––


Come se fosse stata improvvisamente colpita da un fulmine, l’intera Regione Orientale fu avvolta dalla confusione.


C’erano in totale mille campi di battaglia, ma per ognuno di essi ci sarebbero stati solamente dieci vincitori e tutti gli altri concorrenti sarebbero stati eliminati… quindi, in media, solo un partecipante ogni cinquemila sarebbe passato alla seconda fase!


Alla fine, solamente in diecimila avrebbero superato il primo round e oltre cinquanta milioni di partecipanti sarebbero stati eliminati!


Un tasso di eliminazione così alto era troppo alto persino per essere definito “esagerato”. Era semplicemente disumano.


Anche in passato la percentuale di eliminazioni al primo round dei preliminari era alta, ma si aggirava comunque intorno a un vincitore ogni cento, molto, molto meno esagerata che uno ogni cinquemila.


“Dato che il livello minimo di forza misteriosa era stato alzato al Divine Tribulation Realm, solamente cinquanta milioni di giovani si sono qualificati a quest’Assemblea, ognuno dei quali è davvero un genio… non è un po’ troppo crudele selezionarne solo uno ogni cinquemila già al primo round dei preliminari?”


“Eliminare tutti tranne i diecimila migliori in un solo round, è… è…”


“Quest’Assemblea Profound God è davvero solamente per i più forti in assoluto, per i giovani più straordinari della Regione Orientale. Anche se tutti loro sono senza dubbio molto talentuosi, la maggior parte di loro non sarà altro che un ostacolo insignificante sulla strada dei più potenti.” Sospirò con rammarico un uomo anziano, che aveva assistito a parecchie delle precedenti Assemblee Profound God.


“A quanto pare tutti i nostri discepoli verranno eliminati già al primo round dei preliminari.” Mu Hanyu diede un’occhiata a tutti i suoi Fratelli e Sorelle Minori, con molta amarezza.


Non stava sottovalutando il gruppo alla sua guida. Fra i discepoli della setta della Fenice di Ghiaccio che si erano qualificati all’Assemblea, lui e Mu Feixue erano i più forti, ma erano solo all’ottavo livello del Divine Tribulation Realm. Era una forza misteriosa straordinaria nel Regno della Canzone Glaciale, ma all’Assemblea Profound God non sarebbe bastata neppure per classificarsi ai primi centomila posti, figurarsi i primi diecimila.


“Quest’Assemblea Profound God è davvero strana. È completamente diversa da tutte le precedenti. Solo in diecimila supereranno il primo round… ho la sensazione che siamo venuti soltanto per fare numero.” Commentò sorridendo amaramente un discepolo della setta della Fenice di Ghiaccio.


“Non pensateci troppo. L’Assemblea Profound God si tiene ogni tremila anni ed è una grande fortuna avere l’opportunità di parteciparvi. Consideratela come la più difficile prova che abbiate dovuto affrontare fino a oggi. Anche se verremo sicuramente eliminati, verremo comunque valutati sulla base dei nostri risultati… non disonorate voi stessi né la setta! Date il massimo!” disse in tono solenne Mu Hanyu.


“Sì! Hai ragione, Fratello Maggiore!” risposero all’unisono i discepoli della setta della Fenice di Ghiaccio. I loro spiriti combattivi ardevano con forza, mentre aspettavano l’inizio della crudele selezione preliminare.


“Quindi, finalmente sta per iniziare.” Huo Poyun guardò verso il cielo. Il suo sguardo fiammeggiante splendeva di orgoglio ed entusiasmo. Il suo obiettivo era riuscire a ottenere una delle prime mille posizioni in classifica. Agli altri la selezione preliminare poteva sembrare incredibilmente spietata, ma superare il primo round era ben al di sotto del suo obiettivo per quell’Assemblea Profound God.


“Fratello Poyun, fai del tuo meglio.” Disse sinceramente Yun Che. in quanto a lui, non gli importava nulla del campo di battaglia o dell’organizzazione del torneo. Figurarsi uno ogni cinquemila, anche se a superare il primo round fosse stato un partecipante ogni cinque lui sarebbe stato comunque eliminato subito.


La Regione Orientale fu avvolta dal caos durante quella breve pausa della Voce dell’Eternità. Parecchi raggi di luce bianca scesero dal cielo e avvolsero i corpi dei partecipanti.


Subito dopo, il mondo intorno a loro divenne di un bianco pallido e la luce che li avvolgeva si disperse. Nell’aura dell’ambiente circostante qualcosa cambiò lievemente, facendo intuire che si trovavano in un altro mondo.


Inoltre, ad arrivare in quel luogo non erano stati i loro corpi ma solo le loro proiezioni.


Nella mente di Yun Che comparve spontaneamente un pensiero:


“Campo di battaglia numero 9.”


Yun Che aprì gli occhi e si guardò intorno. Si trovava in una città antica. C’erano ovunque dei muri crollati e rovinati, il cielo sterminato era grigio come la cenere e il terreno era secco. Sembrava una città fantasma abbandonata, diversa da quella in cui si trovava prima, ma al tempo stesso vagamente simile.


In lontananza, a parecchi chilometri da lui, c’era chiaramente una gigantesca barriera. Sembrava aver avvolto completamente quella città, rendendo impossibile lasciarla.


Quello non era altro che il mondo interno della Perla dell’Eternità… il campo di battaglia numero nove, fra i mille che erano stati preparati per la selezione preliminare!


Dato che si trovava lì, quello non doveva essere più il suo vero corpo, ma solo la sua proiezione.


Yun Che provò a intuire come il suo corpo e la sua forza misteriosa si comportassero in quel luogo. Non c’era alcun problema e non riusciva neppure a percepire di essere solo una proiezione. Distese la sua mano sinistra e avvertì chiaramente la presenza della Perla del Veleno Celeste e della Spada Colpo Celeste Nemesi dei Diavoli. Poteva persino utilizzare gli oggetti all’interno della Perla del Veleno Celeste.


Come c’era da aspettarsi da una proiezione creata dalla Perla dell’Eternità, era davvero assolutamente perfetta.


Altre persone cominciarono a comparire intorno a Yun Che, una dopo l’altra, avvolte dalla luce bianca. Anche loro osservarono la zona circostante e quelli che sarebbero stati i loro avversari nella selezione preliminare. Alcuni avevano uno sguardo serio, altri confuso, altri ancora molto sicuro. Tuttavia, nessuno agì impulsivamente.


Guardandosi intorno, Yun Che vide solamente volti sconosciuti. Considerando che c’erano mille campi di battaglia e ognuno veniva assegnato casualmente a uno di essi, era poco probabile che incontrasse qualcuno che conosceva, soprattutto considerando che innanzitutto conosceva davvero pochi dei concorrenti.


Inoltre, non vide nessuno più debole di lui.


Il primo livello del Divine Tribulation Realm era, dopotutto, il requisito minimo per partecipare all’Assemblea… era fra i più deboli in assoluto dei cinquanta milioni di concorrenti.


Quindi, ovviamente tutti coloro che posavano lo sguardo su di lui lo osservavano con disprezzo e sdegno. Addirittura, alcuni sembravano quasi deriderlo.


Poco dopo, nel cielo risuonò la Voce dell’Eternità.


“La zona in cui vi trovate è la Città Principale di ogni campo di battaglia, l’unica area sicura. Qui non compariranno né entreranno Bestie Misteriose e la forza misteriosa di ognuno di voi sarà ristretta al vostro stesso corpo, così che non possiate attaccarvi a vicenda.”


“Al di fuori della Città Principale, dovrete combattere.”
                                


                                



