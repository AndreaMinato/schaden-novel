---
weight: 11410
title: Capitolo 1141 – Numero Uno nella Regione Orientale
pubDate: 2025-02-03T07:52:46.920Z
tags:
    - atg
---

"Fratello, sembra che noi due siamo due compari, uh." Xiao Mo si girò e guardò Yun Che con uno sguardo brillante. Sembrava piuttosto entusiasta di aver incontrato un "compare".


"Sei venuto anche tu a menare il can per l'aia?"


Menare il can per l'aia...?


Yun Che si accigliò... cosa intendeva dire questa persona?


"Coff, coff." Dopo aver capito che l'altra parte potrebbe aver frainteso, Xiao Mo riformulò la sua frase: "Vorrei dire... nemmeno tu intendi entrare nel campo di battaglia?"


"Non sono interessato," Rispose Yun Che con un tono molto piatto.


"Sì, sì, ho davvero capito cosa intendi!" Dopo essersi accertato della forza misteriosa di Yun Che, gli occhi di Xiao Mo brillarono e annuì con comprensione. "Abbiamo una coltivazione così schifosa e verremmo picchiati a sangue se entrassimo nel campo di battaglia. Bisognerebbe coltivare per rafforzare il corpo e prolungare la durata della nostra vita. Allenare lo spirito, temprare la mente e le battaglie all'ultimo sangue sono tutti inutili. Invece che fare tutta questa roba, sarebbe meglio godersi il paesaggio e cantare un poema. Non sembra splendido?!"


Yun Che: "...??"


"Ahahah!" Xiao Mo rise fragorosamente. "Non ho mai pensato che ci sarebbe stato qualcuno con una forza misteriosa ancora più schifosa della mia... Ehem, intendo, non credevo che avrei incontrato un compare ed è davvero destino che ci siamo incontrati. Oh giusto! Mi chiamo Xiao Mo. Come dovrei chiamarti fratello?"


"Yun Che." Dato che aveva la sensazione che il suo interlocutore fosse svitato, la risposta di Yun Che era stata un po' fredda.


"Così sei il fratello Yun!" Xiao Mo si avvicinò a Yun Che e lo squadrò: "Yun Che... Mmh, è un buon nome! Yun (nuvola), spensierato e indifferente, Che (acqua limpida), limpido e scintillante. Solo dire queste due parole mi rinfresca la mente e mi fa pensare al testo di un poema meraviglioso..."


"!@#%..." Yun Che rabbrividì. Non aspettò che l'altra parte iniziasse a cantare e disse prontamente con tono freddo: "Dato che vuoi coltivare la forza misteriosa solo per rafforzare il tuo corpo e prolungare la durata della tua vita, e non sei interessato ad allenare il tuo spirito, temprare la tua mente o fare combattimenti all'ultimo sangue, allora perché stai partecipando a questa Assemblea Profound God?"


Era chiaro che Yun Che non credeva alle parole di Xiao Mo.


"Sigh, è davvero una storia triste." Xiao Mo sospirò per poi dire con un'espressione piena di rimpianto. "Tre anni fa, ho sentito che questa sessione dell'Assemblea Proofund God si sarebbe tenuta dentro la Perla dell'Eternità. Di conseguenza, ho iniziato a desiderare di partecipare, pensavo che sarei riuscito a beneficiare dell'aura immortale del leggendario tesoro divino e così mi sono sforzato molto per arrivare qui. Chi avrebbe pensato che sarebbero entrate solo le nostre proiezioni nella Perla dell'Eternità...? Cavolo, ora sono fottuto!"


"..." Questo motivo era un po' credibile.


"Fratello Yun, sei venuto per il mio stesso motivo?" Chiese piuttosto frettolosamente Xiao Mo, vedendo che Yun Che non aveva detto nulla.


Yun Che scosse la testa: "Non sono interessato alla Perla dell'Eternità. Sono venuto qui per fare un viaggio nel Regno dell'Eternità."


"Oh, sono totalmente d'accordo! C'è comunque il Regno dell'Eternità." Annuì ancora una volta Xiao Mo. "Nonostante non siamo riusciti ad entrare nella Perla dell'Eternità, possiamo comunque entrare e passeggiare per il Regno dell'Eternità poi. Il nostro viaggio qui sarebbe stato inutile dopotutto. L'Assemblea Profound God e la classifica sono insignificanti. Invece di combattere contro questi tipi tutto il giorno per un mese, preferirei cercare ispirazioni nel sonno."


"..." Yun Che guardò con significato Xiao Mo. Iniziò ad avere la sensazione che nonostante questa persona fosse un po' frivola, non sembrava che stesse parlando senza pensare o si stesse inventando storie... stava dicendo proprio la verità.


Ma... aveva davvero coltivato fino al Divine Tribulation Realm solo per rafforzare il suo corpo e prolungare la sua vita?


Normalmente parlando, se una persona non aveva intenzione di perseguire la via del profound e stesse solo contando sul suo talento, sarebbe stato quasi impossibile coltivare fino al Divine Tribulation Realm prima dei sessant'anni.


"Dato che siamo compari che hanno lo stesso obiettivo, che ne dici di vagare insieme per il Regno dell'Eternità dopo i preliminari? Oh, giusto!"


Come se gli fosse venuto in mente qualcosa, gli occhi di Xiao Mo iniziarono a brillare: "Si dice che dentro il Regno dell'Eternità esistano quei pezzi grossi che hanno raggiunto il supremo stadio di Divine Master! Oh mio dio, Divine Master! Quelli sono i sovrani del mondo. Ho sentito che un Divine Master può distruggere con noncuranza un intero continente. Sono semplicemente degli dei cavolo! Chiunque potrà vedere un pezzo grosso così leggendario, potrebbe morire senza rimpianti. Non lo pensi anche tu?!"


Yun Che mostrò un sorrisetto: <em>Divine Master... Non solo ne ho vista una... ma me la sono anche fatta!


Vabbè. Non mi crederebbe nemmeno se glielo dicessi.</em>


"Mmh, certamente è un evento che si aspetta con impazienza." Rispose Yun Che.


Poteva aver detto così, ma il suo tono sembrava indifferente. Xiao Mo non era uno sciocco, così rise imbarazzato e disse: "Oh, mi sono quasi dimenticato. Dato che il fratello Yun proviene dal Regno degli Dei, il livello di un Divine Master dev'essere familiare e forse ne hai visto anche uno."


Dato che Yun Che aveva potuto vedere le informazioni su Xiao Mo, anche lui poteva fare lo stesso naturalmente. Prima di entrare nel campo di battaglia, Yun Che aveva inserito il Regno della Canzone Glaciale come suo luogo di origine.


"No," Yun Che scosse la testa. "Non provengo davvero dal Regno degli Dei, ma da un piccolo pianeta che nessuno conosce in un distante regno inferiore."


Sentendo queste parole, gli occhi di Xiao Mo brillarono e si entusiasmò all'improvviso: "È vero? Anche io, anche io, cavolo! Provengo da un posto chiamato Terra, che è un pianeta molto piccolo e distante. Non c'è assolutamente nemmeno una persona nel Regno degli Dei che ne ha sentito parlare."


Il Regno degli Dei era l'esistenza di più alto livello, al di sotto c'erano i regni e le regioni stellari ordinari e ad un grado ancora più inferiore c'erano i pianeti. Si poteva dire che fossero la parte di più basso livello nel Caos Primordiale, ma il loro numero totale era incredibilmente enorme, arrivavano a biliardi di unità.


"...In un pianeta normale, è quasi impossibile anche coltivare la via del divino. Come mai la tua forza misteriosa è aumentata così tanto?" Chiese Yun Che.


"Beh... probabilmente non mi crederai." Sorprendentemente Xiao Mo non mostrò nessuna intenzione di nascondere il motivo e riferì a Yun Che. "Il posto in cui ero nato non aveva nulla come la via del profound e non c'erano coltivatori. Anche la durata media della vita era molto bassa, meno di cent'anni."


"Tuttavia, quando avevo sette anni, ho incontrato una persona eccentrica." Xiao Mo alzò la testa e mostrò un'espressione piena di emozioni contrastanti. "Mi ha riferito che era un mio antenato di trentacinque generazioni fa. Ha detto che il mio scheletro era puro e sbalorditivo, e che sono un genio sbalorditivo che capita solo una volta ogni mille anni. Poi, ha riversato molti metodi di coltivazione nella mia mente e se n'è andato subito dopo."


Yun Che: "...?"


"Inizialmente ho pensato che fosse uno strano folle, ma quando ho provato a coltivare seguendo i metodi che mi ha lasciato, ho notato che diventavo forte giorno dopo giorno. Di conseguenza, sono passati oltre trent'anni da quando ho iniziato a coltivare e ho raggiunto il mio attuale livello di coltivazione."


L'espressione di Yun Che cambiò drasticamente. "Hai coltivato fino a questo livello solo praticando i metodi di coltivazione che ha lasciato quell'uomo, in trenta brevi anni... sembra che la persona che hai incontrato sia straordinaria."


"Ripensandoci, indubbiamente era una persona straordinaria. Molto probabilmente era anche vero che era un mio antenato di trentacinque generazioni fa. Sfortunatamente ero giovane e ignorante allora." Xiao Mo sospirò con rimpianto. "Mi ha detto che il suo cognome era Xiao e che si definiva un Esperto della Spada Inseguitore delle Stelle. Dopo che sono arrivato nel Regno degli Dei, ho trascorso molto tempo a chiedere di lui e nessuno ha ancora sentito di questo nome."


Xiao Mo non sembrava una persona molto cauta. Aveva riferito in modo indiscreto molte informazioni a Yun Che, una persona che aveva appena incontrato.


"Se non fosse per il fatto che sto coltivando, non avrei mai saputo che esisteva un mondo così enorme all'esterno e che la via del profound era la chiave fondamentale di questo mondo enorme. Specialmente nel Regno degli Dei, la tua posizione è determinata dal tuo livello." Xiao Mo scosse la testa. "In realtà non mi piace davvero una società del genere. Perciò, quando l'Assemblea Profund God sarà terminata e avrò finito di vagare per il Regno dell'Eternità, dovrei tornare nella mia terra natìa, la Terra. Immagino che non lascerò più quel mondo."


"Anche se è insignificante, è comunque il posto da cui provieni, quindi è insostituibile." Disse Yun Che con emozione. In questi anni in cui era via dalla Stella Polo Blu, avrebbe pensato al suo mondo d'origine giorno e notte.


"È naturale. Inoltre, anche se non alleniamo la via del profound nel mio mondo d'origine, la terra, abbiamo una scienza e una tecnologia di altissimo livello, assolutamente di gran lunga superiore alla tua immaginazione."


"Scienza e tecnologia?"


Con un'espressione orgogliosa, Xiao Mo continuò a parlare: "Ad esempio, avete bisogno di quelle costosissime Pietre dell'Immagine Profound per registrare un'immagine, ma nella nostra terra, basta una piccola telecamera per farlo. Inoltre non c'è assoluto bisogno di preoccuparsi che sia scoperta a causa della profound aura."


"A quanto si dice, durante questa sessione dell'Assemblea Profound God, un oggetto di nome tavola stellare trasmetterà le informazioni sulla competizione ad ogni grande regno stellare. Nella nostra terra invece è molto facile guardare una trasmissione dal vivo da ogni parte del mondo. È cento volte più conveniente laggiù. Inoltre non abbiamo bisogno di giade di trasmissione del suono per comunicare con gli altri. Un cellulare farà... Uhh, beh sì, il cellulare ha delle restrizioni di segnale e dev'essere ricaricato, quindi certamente la giada di trasmissione del suono è certamente migliore."


"..." Mentre lo ascoltava in silenzio, Yun Che pensò: <em>Di che ca**o sta parlando questo tipo? Ha davvero qualche rotella fuori posto?</em>


Vedendo la reazione impassibile di Yun Che, Xiao Mo roteò gli occhi e disse con frustrazione: "Lo sapevo già che non mi avresti creduto. Perché non mi parli del pianeta in cui sei nato?"


"È solo un regno stellare molto ordinario. Se non altro non esistono la scienza e la tecnologia che hai menzionato, quindi è inutile parlarne." Disse Yun Che. Dopo aver ricevuto l'avvertimento di Mu Xuanyin, nonostante non provasse imbarazzo nel dire che proveniva da un regno inferiore, sicuramente non avrebbe menzionato il nome Stella Polo Blu.


Mentre i due conversavano l'uno con l'altro mostrando atteggiamenti contrastanti, uno indifferente e l'altro entusiasta, il campo di battaglia fuori dalla città principale si accese ancora di più. Da lontano si potevano sentire ruggiti e gli ululati disperati di ogni tipo di bestia profound. Quei rumori avrebbero fatto tremare continuamente lo spazio.


Dentro la città principale, scie di luce bianca discesero dal cielo. Erano tutti coltivatori che erano andati incontro a morte violenta e che erano stati mandati nella città principale a resuscitare. Dopo averlo fatto, la maggior parte di queste persone rilasciò dei ruggiti feroci, ma non osarono rimanere nella città principale nemmeno un po' e ancora una volta si precipitarono come pazzi nel campo di battaglia.


Se fossero rimasti nell'area della città principale, avrebbero perso velocemente le sfere spirituali.


Con il passare del tempo, sempre più scie di luce bianca furono trasmesse nella città principale. In meno di un giorno di tempo c'erano stati almeno diecimila bagliori bianchi.


Questo era solo il primo giorno della competizione, che indubbiamente sarebbe dovuto essere il più "moderato". Considerando quanto era terrificante solo il primo giorno, era difficile immaginare quanto sarebbe diventata disperata la situazione dopo.


D'altra parte, Yun Che e Xiao Mo erano diventati due pigroni che non sarebbero dovuti esistere in questo mondo brutale.


Xiao Mo mosse il palmo e immediatamente uno schermo di luce apparì di fronte a lui. Su di esso c'erano delle scritte dettagliate, una lista.


Il primo nome in classifica naturalmente attirava di più l'attenzione.


Luo Changsheng - Origine: Regno del Sacro Universo, Sfere Spirituali: 21.600, livello nella zona: 1, posizione generale: 1.


"Che ca**o?! Oltre ventimila sfere spirituali?!" Xiao Mo si lasciò scappare un urlo esagerato. "Non è passato nemmeno un giorno cavolo. Come previsto da Luo Changsheng... è proprio il numero uno!"


"Luo Changsheng..." Yun Che fissò questo nome per un po'. Si ricordò che Mu Bingyun aveva menzionato che era uno dei quattro giovani della Regione Orientale.


"Mi ricordo di lui. È uno dei quattro giovani divini della Regione Orientale."


"No no no! Non uno di loro, il più forte tra di loro!" Lo corresse con solennità Xiao Mo.
