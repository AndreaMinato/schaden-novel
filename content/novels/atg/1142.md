---
weight: 11420
title: Capitolo 1142 – La Classifica del Primo Giorno
pubDate: 2025-02-03T07:52:46.920Z
tags:
    - atg
---


<em><strong>Capitolo regolare, 4 in coda, 0/10 donazione</strong></em>


<em><strong>-Alstor, che vi ringrazia per gli auguri </strong></em>&lt;3






Anche se Xiao Mo aveva detto di non voler continuare a praticare la Via del Profound, dal suo tono e dai suoi occhi erano chiari il suo entusiasmo, il suo rispetto e la sua ammirazione per Luo Changsheng: “Da quando sono arrivato nel Regno degli Dei, ho sentito innumerevoli volte il nome del ‘Giovane Maestro Changsheng’. Gli altri tre giovani divini della Regione Orientale sono Shui Yingyue del Regno Luce di Gemma, Jun Xilei, l’Erede del Re della Spada, e Lu Lengchuan del Regno del Cielo Velato. Si dice che ognuno di loro abbia le proprie debolezze e i propri punti di forza, perciò è molto difficile dire con certezza quale sia il più forte fra loro. Tuttavia, Luo Changsheng è pubblicamente riconosciuto come il più potente dei quattro e come il miglior praticante del mistero della nuova generazione della Regione Orientale.”


“Come c’era da aspettarsi, in effetti è al primo posto della classifica generale! Degno della sua reputazione… per avere più di ventimila sfere spirituali, probabilmente deve aver ucciso più di cento Bestie Misteriose al Divine Spirit Realm completamente da solo. Dannazione, non è passato neppure un giorno intero… Sss!” Xiao Mo rabbrividì dalla paura: “E’ davvero terrificante.”


Il Giovane Maestro Changsheng – Luo Changsheng del Regno del Sacro Universo era il più forte tra i quattro giovani divini della Regione Orientale. In un solo giorno era difficile dimostrare appieno la propria forza, eppure lui era comunque riuscito a conquistare senza difficoltà il primo posto della classifica generale. Non c’era dimostrazione migliore della sua potenza straordinaria.


Yun Che guardò più in basso.


Shui Yingyue – Origine: Regno Luce di Gemma. Sfere Spirituali: 20491. Classifica nella zona: 1. Posizione generale: 2.


Jun Xilei – Origine: Padiglione della Spada del Cuore di Diaspro. Sfere Spirituali: 19438. Classifica nella zona: 1. Posizione generale: 3.


I primi tre posti in classifica erano stati monopolizzati dai giovani divini della Regione Orientale!


Questo dimostrava chiaramente a tutti che il nome “Quattro Giovani Divini” non era un titolo senza significato.


Xiao Mo fece scattare il palmo della mano e di fronte a loro comparve la classifica della loro zona. Yun Che conosceva bene il nome al primo posto.


Wu Guike – Origine: Divino Regno Marziale. Sfere spirituali: 15849. Classifica nella zona: 1. Posizione generale: 19.


“Wu Guike…Oh! Ho sentito parlare di lui! È il figlio del Realm King del Divino Regno Marziale e il più potente fra tutti i membri della nuova generazione del Reame Stellare!” gridò Xiao Mo: “Non pensavo di essere stato assegnato allo stesso campo di battaglia di qualcuno di così potente. Mi chiedo se avrò l’opportunità di vederlo.”


Xiao Mo non sapeva molto sul Regno degli Dei, ma tutte quelle persone erano gli individui più forti della nuova generazione, famosi da parecchio in tutto il Caos Primordiale. Sarebbe stato strano se non avesse saputo nulla su di loro.


Yun Che inarcò leggermente le sopracciglia… non era sorpreso dal fatto che Wu Guike fosse primo nella loro zona, ma non si aspettava che la sua posizione generale fosse così alta.


Quanto doveva essere tremendamente incredibile per… classificarsi al diciannovesimo posto nella nuova generazione dell’intera Regione Orientale!?


Anche se era solo una classifica provvisoria, che poteva cambiare in qualsiasi momento, ed era trascorso meno di un giorno, era comunque chiaro che Wu Guike fosse straordinariamente forte.


Inoltre, sembrava quasi che avesse ottenuto quel risultato senza neppure fare sul serio.


Tuttavia, Yun Che si riprese rapidamente dalla sorpresa e poi non ci pensò più. Non apparteneva allo stesso mondo di quelle persone. Una volta concluso il round preliminare, avrebbe fatto di tutto per realizzare il suo desiderio e, forse, a quel punto avrebbe lasciato il Regno degli Dei.


Una volta tornato alla Stella Polo Blu, di tanto in tanto sarebbe andato nel Regno della Canzone Glaciale per salutare Mu Xuanyin. Eccetto questo, non avrebbe più avuto altri contatti col Regno degli Dei. Il suo cuore era sempre appartenuto alla Stella Polo Blu.


Fuori dalla Perla dell’Eternità, tutti i Reami Stellari della Regione Orientale erano piuttosto caotici e agitati.


I membri del Regno della Canzone Glaciale e di quello del Dio della Fiamma che si erano recati nel Regno dell’Eternità risiedevano negli alloggi a loro riservati. Tuttavia, dato che i campi di battaglia erano nella Perla dell’Eternità, ovviamente non potevano vedere direttamente cosa stesse succedendo e potevano fare affidamento solo sugli schermi stellari, come chiunque altro.


“Diamo un’occhiata alla classifica provvisoria di questa prima giornata.”


Tutti i membri dei due Reami erano di fronte allo stesso schermo stellare. Huo Rulie distese una mano e toccò la luce brillante, pensando a ciò che desiderava vedere. Subito dopo, comparvero le informazioni riguardanti i discepoli che aveva cercato:


Yan Mingxuan – Origine: setta della Fenice del Regno del Dio della Fiamma. Classifica nella zona: 105. Posizione Generale: 98432.


Yan Zhuo – Origine: setta dell’Uccello Vermiglio del Regno del Dio della Fiamma. Classifica nella zona: 42. Posizione generale: 44600.


“Hahahahaha.” Huo Rulie rise rumorosamente: “Congratulazioni, Maestro della setta Yan. Direi che è un ottimo inizio.”


Yan Juehai rispose con un sorriso accennato e un cenno della testa, in tono molto soddisfatto: “Il risultato di Xuan’er tutto sommato è passabile, considerando che è il primo giorno. Per lo meno, non è uscito dai primi centomila posti. Zhuo’er, invece, è stato straordinariamente bravo. Quando il Maestro di setta Yan lo saprà, sarà sicuramente molto felice.”


“Quel giovane Yan Zhuo non ha soltanto un talento straordinario, ma si impegna anche con tutto sé stesso. Ha raggiunto il Divine Spirit Realm solo tre mesi fa. Senza dubbio, è raro che qualcuno con la sua forza misteriosa ottenga un risultato così buono. Ma anche il fatto che Mingxuan sia fra i primi centomila è davvero, davvero straordinario.” Li lodò Huo Rulie, senza trattenersi.


C’erano oltre cinquanta milioni di partecipanti, la cui forza misteriosa andava dai primi livelli del Divine Tribulation Realm al decimo del Divine Spirit Realm. Ma quelli al Divine Spirit Realm erano molti meno di quelli al Divine Tribulation Realm.


Se i concorrenti fossero stati divisi in base alla loro forza misteriosa, il numero di partecipanti in ogni gruppo sarebbe diminuito progressivamente, con una rapidità estrema. La maggior parte di loro era ai primi livelli del Divine Tribulation Realm e a ogni livello c’era una brusca diminuzione geometrica nel loro numero. Una volta raggiunto il Divine Spirit Realm, questo calo era ancora più sconcertante.


Persino fra i partecipanti al Divine Spirit Realm, la maggior parte erano ai primi livelli. Erano in pochi ad averne raggiunto la fase intermedia e quelli nella fase avanzata erano molto, molto rari… In quanto all’ultimo livello del Divine Spirit Realm, solo i quattro giovani divini lo avevano raggiunto ed era il picco assoluto della forza misteriosa dei concorrenti.


In quanto a numeri, i partecipanti al Divine Spirit Realm erano solamente circa cinquantamila, a malapena un millesimo del totale. Tutti gli altri, quasi cinquanta milioni, erano al Divine Tribulation Realm.


Di conseguenza, era normale che a ogni livello del Divine Tribulation Realm ci fossero parecchi milioni di differenza nel numero di partecipanti. Quindi Yan Mingxuan, il nipote di Yan Juehai, doveva aver superato gran parte dei concorrenti con la sua stessa forza misteriosa per riuscire a classificarsi tra i primi centomila posti. Era sicuramente un risultato incredibile.


Ma per quanto lottasse disperatamente o fosse fortunato, sicuramente non sarebbe mai riuscito a raggiungere i primi cinquantamila. Era una parte della classifica che apparteneva solamente a chi aveva raggiunto il Divine Spirit Realm.


Anche se c’era un solo livello di differenza tra il nono del Divine Tribulation Realm e il primo del Divine Spirit Realm, il divario era enorme. Era praticamente impossibile superarlo.


Anche il risultato di Yan Zhuo, che si era classificato poco oltre la posizione numero quarantamila pur essendo al primo livello del Divine Spirit Realm, poteva essere definito straordinario.


Dall’altro lato dello schermo stellare, anche i membri della setta della Fenice di Ghiaccio stavano cercando i nomi dei loro discepoli.


“Hanyu è circa alla posizione numero un milione e ottocentomila settanta. Non è comunque male.” Mu Tanzhi annuì leggermente, ma subito dopo sentì Mu Huanzhi gridare con entusiasmo accanto a lui: “Feixue… è circa alla posizione numero cinquecentoventi mila!”


Si era classificata fra il primo milione! Inoltre, era quasi fra i primi cinquecentomila!


“Hahahaha!” Mu Huanzhi non poteva che sentirsi pazzo di gioia e disse ridendo a squarciagola: “Avrei dovuto aspettarmelo, da mia nipote. È davvero straordinaria.”


Mu Bingyun mostrò uno dei suoi rari e lievi sorrisi: “Per essere a quella posizione, deve aver surclassato parecchi avversari al nono livello del Divine Tribulation Realm. Feixue è stata davvero brava.”


Pur essendo all’ottavo livello del Divine Tribulation Realm Mu Hanyu era a oltre un milione di posizioni più in basso di lei. Avevano la stessa forza misteriosa, ma la reale differenza fra la loro forza era chiara, di fronte a quel risultato. Dopotutto, Mu Feixue era un’erede diretta del Sangue della Fenice di Ghiaccio, quindi era molto migliore di Mu Hanyu sotto ogni aspetto.


In realtà, il Regno della Canzone Glaciale non aveva molti partecipanti. Eccetto Mu Hanyu e Mu Feixue, tutti gli altri erano fra i primi dieci milioni o anche più in basso, come c’era da aspettarsi.


Menter Mu Huanzhi e gli altri festeggiavano per i risultati, le espressioni di Yan Juehai e gli altri si fecero molto più serie. Huo Rulie distese le mani verso lo schermo stellare parecchie volte, ma senza riuscire a fare altro per parecchio tempo.


“Maestro della setta Huo, lasci che sia io a farlo.” Disse Yan Juehai.


“No, lo farò io!” Huo Rulie inarcò improvvisamente le sopracciglia e pensò: Regno del Dio della Fiamma, Huo Poyun!


CLANG!!


Non appena i pensieri di Huo Rulie entrarono nello schermo stellare, questo emanò un lampo di luce e subito dopo comparvero delle parole.


Huo Poyun – Origine: setta del Corvo Dorato del Regno del Dio della Fiamma. Classifica nella zona: 1. Posizione generale: 179.


Yan Juehai e Huo Rulie rimasero entrambi con lo sguardo perso nel vuoto, soprattutto il secondo, che aveva gli occhi quasi fuori dalle orbite. Dopo essere rimasto in assoluto silenzio per qualche istante, scoppiò improvvisamente a ridere come un folle, facendo quasi tremare il cielo per il rumore.


“Centosettantanovesimo! Centosettantanovesimo! È fra i primi mille… tra i primi mille!” gridò a gran voce Huo Rulie. La sua barba tremava freneticamente e da tutto il suo corpo schizzavano qua e là scintille di fuoco. Sembrava un pazzo che avesse perso la ragione, non aveva affatto l’atteggiamento di un Maestro di setta.


“No, non è semplicemente fra i primi mille. È tra i primi duecento.” Lo corresse Yan Juehai, sorridendo.


“Esatto! Hai ragione! È tra i primi duecento, tra i primi duecento!” Huo Rulie annuì immediatamente. Non riusciva a controllarsi, tanto scoppiava d’entusiasmo, e agli angoli dei suoi occhi si potevano persino intravedere vagamente delle lacrime di gioia: “Yun’er… mio bravo Yun’er, ben fatto, davvero ben fatto! Fra i primi duecento… haha… hahahahaha!”


Il suo terribile nervosismo di prima si era trasformato in una gioia senza fine. Non solo Huo Poyun non li aveva delusi, ma aveva anche dato loro un’enorme sorpresa che non avrebbero mai osato sperare si avverasse. Tutti gli Anziani del Regno del Dio della Fiamma erano incredibilmente felici di quel risultato. Le fragorose risate di Huo Rulie sembravano far tremare il cielo e risuonavano in tutta la zona circostante. Non gli importava più del fatto che quello era il prestigioso ed enorme Regno dell’Eterntià.


“Svelti, comunicate subito al Maestro di setta Yan le buone notizie!” ordinò con entusiasmo un Anziano della setta del Corvo Dorato.


“Non ce n’è bisogno.” Disse Yan Juehai sorridendo: “Anche se non è qui con noi, sicuramente anche il Maestro di setta Yan è curioso di sapere come stia andando Poyun. Ci sono parecchi schermi stellari anche nel Regno del Dio della Fiamma, quindi probabilmente lo saprà già.”


“No, no, è ancora presto per festeggiare.” Huo Rulie stava cercando di trattenersi, ma non riuscì a non sogghignare: “Dopotutto, è solo il primo giorno e la competizione deve ancora iniziare davvero, quindi per adesso è difficile superare gli altri. Raggiunta la fase finale del round, i concorrenti cominceranno a lottare e derubarsi, perciò il divario fra le varie posizione crescerà secondo dopo secondo. Sarà solo allora che la battaglia inizierà davvero… Sss! Sì, esatto… è presto per festeggiare. Yun’er, fai del tuo meglio! Non accontentarti! Assicurati di restare fra i primi mille!”


Mentre i membri del Regno del Dio della Fiamma esultavano a squarciagola, quelli del Regno della Canzone Glaciale rimasero in disparte, con sguardi combattuti, senza eccezioni. Erano felici di sapere che una delle loro discepole fosse poco oltre le prime cinquecentomila posizioni, eppure Huo Poyun era davvero centoventisettesimo.


Era davvero fra i primi duecento classificati…


Quell’informazione lasciò tutti esterrefatti. Per i discepoli della setta della Fenice di Ghiaccio, figurarsi le prime duecento posizioni… anche solo le prime duemila, ventimila, o persino duecentomila… erano un sogno irrealizzabile e non avevano la minima speranza che si avverasse.


“Ah, è davvero invidiabile.” Mu Huanzhi non poté che sospirare, emozionato.


“Impossibile, questo è impossibile!” Disse Mu Tanzhi, scuotendo la testa.


“Oh, giusto, qual è la posizione di Yun Che?” gli chiese Mu Huanzhi.


“Fatemi dare un’occhiata.” Mu Bingyun toccò lo schermo stellare e pensò: Regno della Canzone Glaciale, Yun Che.


Anche se Yun Che aveva la forza misteriosa minima, in fondo era straordinario. Inoltre, tutti i membri della setta della Fenice di Ghiaccio sapevano che era straordinariamente talentuoso nell’uso dell’elemento del Ghiaccio e la sua reale forza non era affatto rispecchiata dalla sua forza misteriosa. Forse, avrebbe dato loro una piacevole sorpresa.


Mentre tutti guardavano con curiosità, il nome di Yun Che comparve sullo schermo di luce.


Yun Che – Origine: Regno della Canzone Glaciale. Sfere spirituali: 0. Classifica nella zona: 51302. Posizione generale: 51299954.


“Questo… questo…” Mu Huanzhi e gli altri erano senza parole.


Era ultimo e, soprattutto, non aveva nessuna sfera spirituale! Era chiaro che Yun Che, senza alcun dubbio, non avesse neppure messo piede sul campo di battaglia da quando era cominciata l’Assemblea!


“Lasciate perdere. A quanto pare, a Yun Che non interessa partecipare all’Assemblea Profound God.” Commentò con indifferenza Mu Bingyun. Con un cenno della sua mano, lo schermo scomparve: “Lasciamogli fare come preferisce.”


Anche se era piuttosto delusa, Mu Bingyun non era molto sorpresa dal comportamento di Yun Che.
                                


                                



