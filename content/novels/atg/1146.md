---
weight: 11460
title: Capitolo 1146 – Gravi Notizie dal Cielo 2
pubDate: 2025-02-03T07:52:46.920Z
tags:
    - atg
---


<em><strong>Capitolo regolare, 3 in coda, 0/10 donazione</strong></em>


<em><strong>-Alstor</strong></em>






Dato che Wu Guike aveva bloccato Yun Che, ma non l’aveva attaccato, era chiaro che non avesse intenzione di ucciderlo. Espirò rumorosamente, cercando di calmarsi un po’. Riuscendo a malapena a trattenersi dal tagliare Yun Che in migliaia di pezzi, disse in tono terribilmente tetro: “Se accetto le tue condizioni… come intendi garantirmi che il filmato registrato sulla Pietra non venga mai alla luce in futuro!?”


Considerando la situazione, non poteva fare altro che acconsentire alle richieste di Yun Che, anche se era estremamente arrabbiato e disperato.


Yun Che aveva detto la verità. Anche se sarebbe stata una terribile vergogna lasciarsi uccidere, questo non gli avrebbe impedito di passare facilmente al secondo round dei preliminari e non avrebbe avuto ripercussioni sulle fasi seguenti del torneo. Quindi, in effetti non avrebbe perso nulla.


Ma se Yun Che avesse davvero mostrato a qualcuno la registrazione, sicuramente Wu Guike non sarebbe riuscito a sopportarne le conseguenze.


<em>Perché c’è un’altra Pietra Profound dell’Immagine identica a quella dell’ultima volta? Che sia quella che ho scambiato per la Divina Giada del Budda delle Nove Stelle, poi data a qualcun altro dal Dio Stellare del Lupo? No! Quando ho ricevuto quella Pietra, l’ho esaminata per assicurarmi che fosse quella vera e subito dopo l’ho distrutta. Quindi, c’è una sola possibilità…</em>


<em>Quella volta, il Dio Stellare del Lupo doveva avere due copie della Pietra Profound dell’Immagine!</em>


In quanto a come fosse finita nelle mani di Yun Che, Wu Guike era talmente in preda alla confusione che non ci pensò neppure.


“Non ho alcun modo di garantirlo.” Rispose senza esitare Yun Che.


“Tu…”


“Grande Giovane Maestro Wu.” Disse sorridendo: “Mi crederesti se ti dicessi che distruggerò la Pietra Profound dell’Immagine dopo che avremo stretto l’accordo? Inoltre, non sono così sciocco da consegnartela, dato che sarebbe come firmare la mia condanna a morte. Al contrario, la custodirò con cura, per evitare che un giorno finisca nelle mani di uno sconosciuto o nelle tue, Giovane Maestro Wu.”


“Tuttavia, non ti devi preoccupare.” Continuò con calma Yun Che: “Io, Yun Che, non ho mai avuto contrasti con te, in passato. Giovane Maestro Wu, fra noi non c’è un odio profondo o un amaro rancore. Ho scelto di ricorrere a questo metodo spregevole solo perché non ho altre alternative. Se non mi causerai mai problemi, Giovane Maestro Wu, sicuramente non vorrò mai rischiare la mia vita e diventare un tuo nemico mortale. Forse, ho persino più paura io di te che qualcuno veda questa registrazione. Non credi?”


SNAP.


Si sentì un rumore secco e assordante. Wu Guike si era davvero spezzato una delle dita della mano destra.


Anche se con vari giri di parole, Yun Che in sostanza gli aveva detto: <em>Non mi importa se mi credi oppure no! Devi fare come ti ho chiesto e non rinuncerò neppure al mio asso nella manica. Così in futuro non potrai cercare di vendicarti, e potrò anche ricattarti di nuovo ogni volta che vorrò.</em>


Che razza di accordo a senso unico era!?


Il tempo continuava a scorrere senza sosta e la fine del primo round dei preliminari poteva essere annunciata in qualunque istante. Yun Che si sentiva ancora più agitato e impaziente di Wu Guike, ma il suo sguardo era calmo. Il tono della sua voce era indifferente, talvolta più pacato e talvolta più aggressivo. Passo dopo passo, aveva fatto cadere in trappola Wu Guike, mostrandosi deciso o debole al momento giusto…


Quindi, per riuscire a convincere Wu Guike, aveva esaurito tutta la sua energia fisica e mentale.


“Grande Giovane Maestro Wu, faresti meglio a decidere il prima possibile.” Disse molto lentamente Yun Che, come se non gli importasse nulla della questione: “Questo round potrebbe finire fra pochi secondi. Se dovesse accadere, avrai sprecato la tua unica occasione!”


Pronunciò le ultime parole in tono minaccioso, scioccando fortemente Wu Guike.


“D’acc… d’accordo!” il volto di Wu Guike era scarlatto e stava tremando senza controllo. Anche sommando tutta la rabbia e l’umiliazione che aveva provato nel corso della sua vita, probabilmente non sarebbe stato paragonabile a cosa stava sopportando in quel momento: “Accetto!”


“Tuttavia, Yun Che… tieni bene a mente che farai meglio a custodire quella Pietra Profound dell’Immagine come se fosse tuo padre. Se qualcuno dovesse vedere la registrazione… anche se dovessi fuggire fino ai confini del Caos Primordiale, mi assicurerò comunque di farti rimpiangere d’essere venuto al mondo!”


“Mi congratulo con te, Grande Giovane Maestro Wu, hai fatto la scelta giusta.” Rispose Yun Che, con un sorriso inquietante: “Occupiamocene subito, allora.”


SNAP!


Wu Guike si ruppe un altro dito, in preda alla rabbia, ma non provò alcun dolore. Espirò rumorosamente qualche volta e fece appello a tutto il suo autocontrollo per costringersi in qualche modo a ignorare l’umiliazione e il risentimento che provava.


BANG!


Dopo una debole esplosione d’aria, il campo di Energia Misteriosa che stava imprigionando Yun Che si disperse. Poi, Wu Guike cominciò a ritrarre rapidamente la sua Energia Misteriosa, senza dire una parola, fino a restare senza alcuna difesa.


Ma stava ancora tremando dalla testa ai piedi, con tutte le vene così gonfie da sembrare sul punto di scoppiare.


La resa di Wu Guike e le condizioni in cui si trovava fecero scoppiare dalla gioia Yun Che. Anche lui aveva le mani che tremavano lievemente. Camminò con calma fino a dietro Wu Guike, raccolse la sua Energia Misteriosa e sferrò il suo attacco senza pietà, colpendolo al centro della schiena.


BOOM!!


Normalmente, per Yun Che sarebbe stato praticamente impossibile ferire Wu Guike. Ma ora che aveva ritratto tutta la sua Energia Misteriosa difensiva, non avrebbe mai potuto resistere all’attacco alla massima potenza di Yun Che, che l’aveva colpito direttamente al corpo. Si sentì una gigantesca esplosione e l’intero centro del tronco di Wu Guike venne distrutto, mentre pezzi di carne e sangue schizzavano ovunque. Mentre era a mezz’aria il suo corpo si divise in due metà, che volarono molto lontano prima di cadere a terra.


“Non… farti mai… più vedere… da me…”


Mormorò in tono cupo la metà superiore del corpo di Wu Guike, per poi sparire senza traccia fra la luce bianca.


Contemporaneamente, un secondo raggio di luce bianca scese dal cielo, colpendo Yun Che e facendo salire rapidamente il numero delle sue sfere spirituali, che si fermò solo dopo aver raggiunto un milione e novecentocinquantamila.


Fino a quel momento era stato l’ultimo classificato del campo di battaglia numero nove, ma in quell’istante il suo punteggio salì esplosivamente fino a raggiungere la quarta posizione… inoltre, era solo a meno di centomila sfere spirituali dal terzo in classifica.


Wu Guike aveva subito una perdita terribile, ma rimase comunque il primo classificato della zona.


Yun Che espresse il desiderio di vedere la classifica della sua zona e questa comparve subito davanti ai suoi occhi. Guardando il suo nome al quarto posto, Yun Che sorrise soddisfatto. Il gelo soffocante e schiacciante che prima si era propagato per la sua gola e il suo petto era scomparso nel nulla, senza lasciare traccia.


Il destino gli aveva fatto uno scherzo crudele, ma alla fine era riuscito a cavarsela.


“Direi che i Cieli lasciano sempre una via d’uscita.” Mormorò Yun Che, sorridendo lievemente.


Anche se Wu Guike era un individuo prestigioso, dal talento straordinario e dalla forza misteriosa terrificante, era troppo arrogante e spregevole. Non solo, aveva anche avuto una relazione con la sua stessa zia. Quindi, Yun Che lo trovava davvero disgustoso.


Ma in quel momento, agli occhi di Yun Che, Wu Guike non era altro che un angelo sceso dal cielo per aiutarlo!


Neppure la Principessa Caizhi avrebbe mai potuto immaginare che le due Pietre Profound dell’Immagine che aveva dato a Yun Che per gioco lo avrebbero aiutato a superare una situazione così disperata dopo così poco tempo.


E l’effetto farfalla generato dalla questione non avrebbe cambiato solo la vita di Yun Che, ma anche… il destino del Regno degli Dei.


…………..


All’interno del Regno dell’Eternità, negli alloggi del Divino Regno Marziale.


“Maestro della setta, è successo qualcosa di strano.”


Disse un uomo anziano, inchinandosi alle spalle di un individuo di mezza età. Gli riferì quello che era appena accaduto: “Un attimo fa, la posizione in classifica del Giovane Maestro Guike è scesa improvvisamente e anche il numero delle sue sfere spirituali è diminuito del trenta percento.”


“Oh?” L’uomo di mezza età si voltò verso il suo interlocutore. Indossava una veste color oro brillante e le sue sopracciglia erano inarcate come mezzelune. Aveva un’aria decisamente nobile, che avrebbe suscitato in tutti rispetto e ammirazione. Il suo titolo, se pronunciato ad alta voce, sarebbe stato sufficiente a spaventare a morte innumerevoli praticanti del mistero del Regno degli Dei.


Era il grande Realm King del Divino Regno Marziale, il padre biologico di Wu Guike – Wu Sanzun!


“Quindi, Ke’er è stato sconfitto? Haha, beh, è interessante.” Wu Sanzun non era affatto sorpreso o arrabbiato, ma al contrario sembrava intrigato.


“Nella zona del Giovane Maestro Guike, non dovrebbe esserci nessuno in grado di tenergli testa. Anzi, nessuno di neppure lontanamente paragonabile a lui. Questo vecchio servitore crede che il Giovane Maestro sia stato sorpreso da una calamità naturale mentre era distratto, o che abbia incontrato una Bestie Misteriose di livello estremamente alto.” Ragionò con calma l’uomo anziano.


“Neanche questo è un male.” Rispose con indifferenza Wu Sanzun: “Anche se Ke’er ha un talento straordinario, nel corso della sua vita non ha mai incontrato difficoltà, così è diventato troppo arrogante. Affrontare le conseguenze dei suoi errori non potrà che fargli bene. Nella sola classifica dei round preliminari non c’è alcuna differenza tra il primo e il decimillesimo posto, quindi non abbiamo nulla di cui preoccuparci.”


“Questo vecchio servitore è d’accordo con lei.” L’uomo anziano si inchinò di nuovo: “In tal caso, Maestro della setta, credo le convenga riposarsi. Questo vecchio servitore si congeda.”


L’improvvisa diminuzione del numero di sfere spirituali di Wu Guike e della sua caduta nella classifica, ovviamente, attirò l’attenzione di molte persone. Dopotutto, Wu Guike era un individuo straordinario che era stato fra i primi venti classificati. Sarebbe stato difficile non notare che il suo nome era improvvisamente scomparso.


Ma non ci furono grandi reazioni. Tutti pensarono che fosse semplicemente stato sconfitto. In quanto a come fosse successo… non importava neppure al Divino Regno Marziale, figurarsi agli altri.


Del resto, quello era solo il primo round dei preliminari. Proprio come aveva detto Wu Sanzun, non c’era alcuna differenza fra l’ottenere il primo o il decimillesimo posto in classifica.


Tuttavia, tutti i concorrenti che si trovavano nella zona numero nove videro chiaramente un nome sconosciuto apparire senza preavviso al quarto posto della classifica. Inoltre, per una incredibile coincidenza, le sfere spirituali in suo possesso erano esattamente uguali in numero a quelle perse da Wu Guike.


Nella città principale del campo di battaglia numero nove, Xiao Mo stava fissando scioccato il nome “Yun Che”, comparso improvvisamente fra i primi posti della classifica. Prima ancora che potesse riprendersi dallo stupore, un raggio di luce bianca toccò terra non molto lontano da lui. Pochi secondi dopo, una persona cadde fuori da esso. Quando Xiao Mo espresse il desiderio di sapere chi fosse, di fronte a lui comparve subito il nome “Wu Guike”.


“Yun… Che…” mormorò con odio Wu Guike, rosso in volto e con un’espressione tetra. La sua aura era in preda al caos, come se stesse per impazzire.


Xiao Mo continuò a fissare Wu Guike con lo sguardo perso nel vuoto per qualche secondo. Quando lo sentì pronunciare il nome “Yun Che”, tornò di nuovo a fissare la classifica e confrontò il numero di sfere spirituali delle due persone…


Parecchio tempo dopo, sollevò lo sguardo e mormorò: “A quanto pare c’è stato un qualche accordo disonesto e misterioso.”


BOOM – Bang - - - -


Lo spazio tremò e le nuvole vennero spazzate via improvvisamente. La Voce dell’Eternità risuonò ovunque, annunciando la conclusione del primo round dei preliminari: “Giovani concorrenti, per ora la vostra battaglia si conclude. Il primo round è terminato. I primi dieci classificati di ogni campo di battaglia rimarranno nella loro zona, mentre gli altri se ne andranno. I vostri veri corpi ricompariranno davanti a varie grandi Formazioni Misteriose di Teletrasporto fuori dal Regno dell’Eternità. Speriamo che questa esperienza, alla quale avete dedicato tutta la vostra forza e il vostro impegno, vi arricchisca e vi sia di beneficio per tutta la vita.”


CLANG!!


Non appena la Voce dell’Eternità ebbe finito di parlare, un bagliore bianco scese dal cielo, coprendo il sole e la volta celeste, avvolgendo tutti i concorrenti.


Le innumerevoli proiezioni sparse per i vari campi di battaglia, che fossero dei partecipanti o delle Bestie Misteriose, si dissolsero rapidamente. Il sipario calò su quella feroce competizione durata per un mese… ma non per tutti.


Infatti, c’erano ancora le proiezioni di diecimila concorrenti. Erano ancora sui loro campi di battaglia, esattamente come prima, aspettando l’inizio del secondo round.


Quelli erano i concorrenti migliori fra oltre cinquanta milioni di geni della Regione Orientale. Ognuno di loro era senza alcun dubbio un prodigio straordinario, in grado di diventare famoso in tutto l’universo. Ma per la gloria di quei diecimila vincitori, avevano dovuto esserci oltre cinquanta milioni di sconfitti.


Quando le loro proiezioni scomparvero e si svegliarono, erano già fuori dal Regno dell’Eternità. Sotto i loro piedi c’era lo schermo di luce su cui avevano camminato anche al loro arrivo. Poco distante, c’erano delle Formazioni Misteriose di teletrasporto che li avrebbero riportati ai loro Reami Stellari d’origine.


Gli eliminati, ovviamente, non ricevettero l’attenzione delle masse. Tutti erano già concentrati sul secondo round dei preliminari, che sarebbe stato ancora più combattuto.


I rumori delle feroci battaglie erano scomparsi, così come i ruggiti e gli ululati delle Bestie Misteriose. L’intero campo di battaglia era avvolto dal silenzio. Dopo essersi accertato di essere ancora nella Perla dell’Eternità, Yun Che si calmò del tutto. Fino a quel momento, era stato ancora piuttosto preoccupato. Dopotutto, le proiezioni erano create dalla Perla dell’Eternità. Forse, c’erano delle regole severe e precise, che poteva aver infranto. Quindi, forse sarebbe stato squalificato per aver barato…


<em>A quanto pare, mi preoccupavo senza motivo.</em>


“Finalmente potrò entrare nel Regno dell’Eternità. Classificato fra i primi diecimila dell’intera Regione Orientale, huh…” commentò Yun Che con un sorriso, prendendosi gioco di sé stesso. Dopotutto, aveva ottenuto quel risultato attraverso metodi spregevoli: “Non mi importa cosa succederà. Ora, posso entrare nel Regno dell’Eternità.”


Non appena lo ebbe pensato, la Voce dell’Eternità risuonò di nuovo nel cielo.


“Giovani concorrenti ancora sui campi di battaglia, preparatevi con tutte le vostre forze e la vostra volontà. Senza dubbio siete l’orgoglio della Regione Orientale, nonché il suo futuro, ma solo mille di voi potranno entrare nella Perla dell’Eternità e trascorrere tremila anni al suo interno.”


“Il prossimo round determinerà chi saranno quelle mille persone!”


Sentendo la Voce dell’Eternità, tutti i partecipanti rimasti s’infiammarono. Fuori dai campi di battaglia, chi era stato eliminato o non aveva potuto partecipare provò invidia, bramosia e amarezza.


Era la prima volta nella storia della Regione Orientale che veniva offerta l’occasione di entrare nella Perla dell’Eternità. Un praticante del mistero avrebbe potuto passare da uno “stadio embrionale” a livelli miracolosi in un solo passo! Chiunque avesse anche la più minima volontà di percorrere la Via del Profound non avrebbe potuto resistere a una tentazione simile!


Per un’opportunità del genere, non avrebbero esitato neppure a lottare fino a restare in fin di vita. Nessun prezzo sarebbe stato eccessivo, neppure perdere metà della propria forza vitale!


“Per il prossimo round, verrete tutti inviati nello stesso campo di battaglia. Lì, non ci saranno calamità naturali, né Bestie Misteriose, né altri fattori che possano ostacolarvi. Ci saranno solo la città principale, dove sarete al sicuro, e il campo di battaglia. Le regole sono le stesse del primo round. Anche le sfere spirituali in vostro possesso resteranno a voi nel nuovo campo round.”


Yun Che stava ascoltando in silenzio, ma al contrario degli altri non sembrava affatto teso. Al contrario, era molto più tranquillo di quanto non fosse stato da parecchio tempo.


Ma ciò che la Voce dell’Eternità disse subito dopo lo fece impallidire all’improvviso, e quasi scoppiò a imprecare a squarciagola.


“Solo mille concorrenti usciranno vittoriosi dal secondo round dei preliminari. Questi mille giovani scelti dai Cieli verranno inviati nel Regno dell’Eternità, dove si terrà l’ultima fase del torneo. Dopo la battaglia finale, entreranno nella Perla dell’Eternità e il loro destino cambierà nell’arco di soli tre anni. Gli altri novemila concorrenti, che non supereranno i round, usciranno dal campo di battaglia e i loro veri corpi saranno espulsi dal Regno dell’Eternità.”
                                


                                



