---
weight: 11480
title: Capitolo 1148 – Divino Imperatore dell'Eternità
pubDate: 2025-02-03T07:52:46.920Z
tags:
    - atg
---


<em>Capitolo regolare,
4 in coda (2 Lorenzo +1 Kevin+ 1 Roberto), 0/10 donazione</em>
<em>-Schadenfreude</em>


Mentre la seconda fase dei preliminari iniziava, il periodo di calma nel Regno dell'Eternità terminò.


Tutti gli esperti della Divina Regione Orientale che erano stati invitati a guardare la competizione avevano lasciato le loro residenze e stavano volando tutti in una direzione: il centro del Regno dell'Eternità, la città dell'Eternità, dove vivevano l'imperatore e i "guardiani".


Tutti sapevano che era il luogo più sacro in assoluto.


La Torre dell'Eternità svettava per quindicimila chilometri ed era localizzata al centro della città. Sotto di essa c'era l'oggetto più sacro nella Divina Regione Orientale, la Perla dell'Eternità.


Accanto c'era il Palco degli Dei ampio centocinquanta chilometri, era stato chiamato così perché i partecipanti del torneo avrebbero avuto i requisiti per ricevere il titolo di dio.


Questa arena era anche il campo di battaglia finale per le sessioni precedenti dell'Assemblea Profound God. Stavolta dopo la terza fase dei preliminari sarebbero apparsi trentadue giovani che si sarebbero guadagnati il titolo di dio. Dopodiché si sarebbe svolta la battaglia finale degli dei.


Attorno era stata lasciata un'area incredibilmente grande dove c'erano dei posti per gli spettatori. Anche se la zona era enorme, era sempre rimasta vuota visto che nemmeno una persona su cento milioni della Divina Regione Orientale poteva avere l'onore di guardare la battaglia da lì.


Oggi nel palco degli dei che era rimasto silenzioso per molto tempo iniziò il giorno più animato che ci fosse mai stato negli ultimi secoli.


Una grande quantità di persone arrivava da ogni direzione diversa. La coltivazione di ogni figura era più sbalorditiva dell'altra, ma in questa città dell'eternità tutti avevano limitato le loro aure profound e stavano anche volando in modo particolarmente lento.


Quando raggiunsero lo spazio riservato al pubblico, queste persone atterrarono con cautela e presero posto. Naturalmente non potevano scegliere un'area qualunque; il criterio della disposizione era stato eccezionalmente severo. Ogni posto proiettava una luce profound appariscente. Erano stati impressi i nomi di diversi regni stellari e gli ospiti provenienti dallo stesso mondo erano stati disposti nella stessa zona. Persone di regni stellari differenti non erano state mescolate insieme.


La disposizione era separata ulteriormente in livelli: Regni Stellari Superiori, Intermedi e Inferiori.


I primi potevano portare al massimo tremila persona, quelli intermedi cinquecento e quelli inferiori cento.


Per quanto riguardava i Regni Sovrani, naturalmente potevano invitare quante persone volevano.


A nord c'erano i posti dei regni stellari superiori, a sud di quelli intermedi e ad ovest di quelli inferiori.


Ad est c'era l'area riservata esclusivamente ai quattro grandi Regni Sovrani.


Quando tutti i coltivatori arrivarono, evitarono con attenzione la zona nel lato est. Figuriamoci volare sopra di loro, non osarono nemmeno avvicinarsi all'area.


Questo indubbiamente era un segno del potere assoluto e della deterrenza rappresentata dai regni sovrani.


Mentre arrivavano sempre più persone, i posti nei tre lati non erano più vuoti come prima. Il Regno dell'Eternità era sempre stato particolarmente "taccagno" con gli inviti. Tutte le persone che i regni stellari superiori potevano portare non avrebbero superato i 1,4 milioni.


I regni stellari inferiori erano i più numerosi nella Divina Regione Orientale, ma avevano il minor numero di inviti, solo poche centinaia di migliaia .


Non c'erano dubbi che ogni presente fosse un individuo di alto livello nel suo rispettivo regno stellare; un realm king o un signore, qualcuno dall'identità onorabile o una posizione estremamente rispettabile.


Tuttavia questi individui che avrebbero guardato dall'alto i loro rispettivi mondi, quando arrivarono nel Regno dell'Eternità si comportarono con discrezione e non mostrarono alcun orgoglio. Il Palco degli Dei era diventato il luogo d'incontro di esperti, ma c'era un silenzio assoluto. Finché i membri dei regni sovrani non si fossero presentati, nessuno avrebbe fatto rumore.


Era passato molto tempo e tutti i posti con l'impronta di luce profound si erano riempiti, ognuno di essi mostrava il nome del regno stellare a cui erano assegnati. Fu quando tutti i grandi regni stellari arrivarono che finalmente l'atmosfera si animò un po'. Ci furono saluti o lusinghe, alcuni discutevano per tastare il terreno. Le persone ostili tra di loro, nonostante non avrebbero assolutamente osato causare problemi in questo posto, si scambiarono occhiate fredde e parole di derisione.


Visto che i regni sovrani che non erano ancora arrivati, quelli superiori naturalmente erano i più potenti tra la folla. La gente dei regni stellari della parte settentrionale stava osservando l'area a sud e ad ovest. I regni stellari inferiori, visto che erano gli individui di rango più basso, indubbiamente erano i più cauti, ma non provavano risentimento o insoddisfazione per l'atteggiamento dei regni stellari di livello superiore. Invece lo trovarono solo naturale e ragionevole. Questo era un mondo dove il forte veniva rispettato, quindi persone che loro che provenivano da regni stellari inferiori potevano solo essere umili.


"Feixue e gli altri dovrebbero essere già tornati a casa," Disse con noncuranza Mu Huanzhi nell'area del Regno della Canzone Glaciale. Sembrava che non fosse davvero di cattivo umore. La posizione di Feixue era ancora vicina alla 500.000esima posizione alla fine della prima fase, un risultato che superava di gran lunga le sue aspettative. Naturalmente ne era molto contento.


"Temo che... Yun Che possa essere rimasto indietro." Disse preoccupata Mu Bingyun.


"Mm? Per quale motivo?" Mu Huanzhi si accigliò.


"Aveva sempre sperato di entrare nel Regno dell'Eternità e dare un'occhiata a questo posto. Era anche l'obiettivo principale dietro la sua partecipazione all'Assemblea Profound God. Chi avrebbe pensato che una volta eliminati si sarebbe stati espulsi immediatamente? Dovrebbe essere stato molto riluttante ad andarsene così." Rispose Mu Bingyun. Era già troppo tardi per rimpiangere di non aver scelto di portarlo nel Regno dell'Eternità come un membro del pubblico.


"Non possiamo farci niente. Nessuno oserebbe disubbidire alle regole del Regno dell'Eternità," Disse Mu Huanzhi. Poi aggiunse con un'espressione perplessa: "È inquieta per questo?"


Mu Bingyun scosse la testa e non disse nulla.


Era convinta che, data la natura di Yun Che, sicuramente non sarebbe stato disposto ad arrendersi così facilmente. Temeva che avrebbe potuto commettere un'azione sciocca e impulsiva.


"Spero che potrà accettare ciò che è successo. Ci sarà sempre qualche modo per esaudire il suo desiderio..." Mu Bingyun sospirò tra sé e sé.


La posizione in classifica di Yun Che era aumentata rapidamente quando aveva ucciso Wu Guike all'ultimo momento, ma un mese fa aveva un punteggio di zero sfere spirituali accanto al suo nome e questo chiaramente significava che non era nemmeno entrato nel campo di battaglia. Mu Bingyun e gli altri l'avevano visto e naturalmente in seguito non avevano controllato più la sua posizione nella competizione e credevano quindi che fosse stato già eliminato.


 "È passato molto tempo dall'inizio della seconda fase dei preliminari. Mi aspetto che questa battaglia sarà estremamente feroce visto che competeranno per essere uno di quei mille prescelti." Mu Huanzhi disse: "È un peccato che non abbiamo tavolette stellari qui e non possiamo vedere la situazione nel campo di battaglia."


"Ahah, direi che non ha più niente a che fare con noi." Rispose sorridendo Mu Tanzhi con un po' di amarezza.


"Maestro della setta Huo, la trasmissione del suono del Regno dell'Eternità ha menzionato che discuteremo di un grande evento che riguarda il futuro della Divina Regione Orientale. Ne ha sentito parlare?" Chiese Mu Huanzhi a Huo Rulie, che non era molto lontano.


Le aree dei Regni della Canzone Glaciale e del Dio della Fiamma erano adiacenti, ma i capi e i discepoli che li seguivano del secondo avevano tutti dei coloriti rosei e degli sguardi insolitamente brillanti. Anche Yan Juehai, che era il più capace di controllare le sue emozioni stava sorridendo radiosamente.


Per quanto riguardava Huo Rulie, aveva un sorriso tutto denti stampato in faccia. Se un estraneo l'avesse visto in questo momento, non avrebbe creduto che fosse un maestro della setta di un regno stellare intermedio, sarebbe stato sorprendente se non l'avesse considerato un pazzo.


Si era anche perso la domanda di Mu Huanzhi e continuava a sorridere come uno scemo. Quando il suo sguardo incontrò quello dei membri dei regni stellari superiori, non solo non lo distolse, ma li fronteggiò con un atteggiamento retto e intrepido: <em>Il MIO discepolo è entrato tra i primi mille posti dell'intera Divina Regione Orientale nei preliminari! Ha continuato e ha battuto almeno l'ottanta per cento di voi regni stellari superiori! Perché dovrei avere ancora paura di voi?!</em>


Yan Juehai gettò un'occhiata verso Huo Rulie, per poi rispondere con un sorriso: "Non abbiamo ottenuto informazioni nemmeno noi. Tuttavia dovremmo scoprirlo presto."


Mu Huanzhi annuì e poi porse i suoi rispetti: "Offro di nuovo le mie congratulazioni."


Questa sessione dell'Assemblea Profound God era diversa da quella di prima. Visto che notizie di ogni genere di movimento insolito del Regno dell'Eternità e di diceria aveva iniziato a diffondersi da molto tempo, i presenti avevano intuito quale sarebbe stato il grande evento che il Regno dell'Eternità aveva menzionato.


Era passato molto tempo prima che tre figure umane apparissero all'orizzonte all'improvviso. Quando si avvicinarono al Palco degli Dei, alcuni tra il pubblico iniziarono ad esclamare.


"Sono i tre Anziani del Regno del Mistero Celestiale!"


I tre erano piuttosto vecchi e avevano capelli e barbe bianche, indossavano tutti lunghi abiti identici color giada.


Questi tre anziani erano delle esistenze molto famose nella Divina Regione Orientale che avevano l'influenza più grande nel Regno del Mistero Celestiale.


Mo Yu, Mo Wen, Mo Zhi.


"Il Regno del Mistero Celestiale è arrivato finalmente, ma sembra... che siano venute solo tre persone?" Disse Mu Tanzhi.


"Ahah, sono arrivati tutti e tre gli Anziani del Regno del Mistero Celestiale. C'è bisogno di altre persone?" Disse Mu Huanzhi con un sorriso.


I tre Anziani del Regno del Mistero Celestiale volarono sopra il palco degli dei e annuirono lievemente alla folla in segno di saluto. Dopodiché tutti li guardarono sorpresi mentre atterravano nei posti ad est.


"L'area ad est? Intendono sedersi laggiù? Cosa..." Gli esperti di tutti i regni stellari si scambiarono delle occhiate scioccate e confuse.


Il Regno del Mistero Celestiale poteva avere una posizione speciale tra i regni stellari superiori e, in particolare i tre Anziani erano piuttosto riveriti perfino dai realm king dei quattro regni sovrani, ma la parte orientale dell'area era sempre stata riservata ai regni sovrani. Il Regno dell'Eternità non aveva mai fatto un'eccezione. Era davvero troppo sorprendente che fosse stato loro permesso di prendere posto lì.


"Sembra che il grande evento di questo torneo abbia qualche rapporto con il Regno del Mistero Celestiale, uh." Disse Yan Juehai. Era perso nei suoi pensieri mentre si ricordava della diceria che aveva sentito diversi anni fa e di cui era difficile accertarsi.


Fu in quel momento che Huo Rulie disse all'improvviso: "Prima ho sentito per caso che, visto che hanno violato gli insegnamenti del loro antenato e hanno indagato troppo sui misteri del cielo, i tre Anziani del Regno del Mistero Celestiale hanno perso molti anni di vita a causa di una punizione divina e ora rimangono loro meno cento anni di vita."


"Prima pensavo che fosse una diceria senza fondamento, ma a giudicare dalle loro condizioni ora..." Percependo l'aura vitale anormale che proveniva dai tre Anziani del Regno del Mistero Celestiale, Huo Rulie annuì lentamente: "Sembra che sia vero."


Dopo che arrivarono, i tre Anziani si sedettero in silenzio e chiusero gli occhi senza dire una parola, sembravano degli alberi rinsecchiti.


Passò un'ora e poi il vento che soffiava per il palco degli dei si fermò all'improvviso.


Anche le nuvole che vagavano nel cielo si bloccarono e poi si incresparono lentamente. Un lieve campo di forza che sembrava una debole brezza si avvicinò lentamente poco a poco.


In un batter d'occhio il palco degli dei si ammutolì. Sembrava che tutte le voci fossero state risucchiate in una fessura spaziale. Un momento dopo, tutte le persone di molti regni stellari da ogni lato dell'area si alzarono allo stesso tempo. I giovani coltivatori che erano ancora confusi furono sollevati velocemente dai membri della generazione più vecchia.


"Ahah, sono arrivato tardi e ho fatto aspettare tutti per così tanto tempo."


Tra le nuvole e la nebbia vorticanti, apparì all'improvviso un vecchio. Indossava degli abiti semplici e grigi, e aveva un aspetto gentile e amichevole. Mostrava un lieve sorriso disinvolto mentre scendeva gradualmente di quota.


Era stata questa persona molto vecchia che aveva fatto alzare gli occhi a tutti i signori della Divina Regione orientale, che si stavano inchinando per salutarlo.


"Porgiamo i nostri rispetti all'Imperatore dell'Eternità!"


Gridarono all'unisono. Non avevano usato nessuna forza misteriosa, ma le loro voci erano tonanti. I giovani praticanti del mistero che avevano seguito i membri della generazione più vecchia ne furono così scossi che i loro cuori iniziarono a battere freneticamente e si agitarono.


Imperatore... dell'Eternità?!


<em>È l'Imperatore dell'Eternità? Uno dei quattro realm king dei regni sovrani e il sommo capo del Regno dell'Eternità?!</em>


Avevano aspettato con impazienza questo giorno da molto tempo, ma ora erano increduli di fronte a questo mito che era apparso di fronte ai loro occhi... Per un po' ebbero difficoltà ad accettare di stare vedendo personalmente questo individuo leggendario.


Mille persone seguivano l'Imperatore dell'Eternità. Le aure di questi mille era così vigorosa che perfino i realm king dei regni stellari superiori non osavano guardarli negli occhi.


Questo perché erano i "guardiani" e i "giudici" del Regno dell'Eternità.


I giudici punivano le persone o i regni stellari che commettevano gravi colpe.


Per quanto riguardava i guardiani, nonostante il loro numero fosse inferiore a quello dei giudici, la posizione che avevano nei Regni dell'Eternità e della Divina Regione Orientale era equivalente agli Dei Stellari e agli Dei Lunari. Uno qualsiasi di loro era un esperto terrificante a cui perfino i realm king dei regni stellari superiori si sarebbero dovuti inchinare. A parte la Perla dell'Eternità, erano la risorsa più efficace e anche la colonna portante del Regno dell'Eternità.


"Siete venuti tutti da lontano e avete anche aspettato un intero mese. Dev'essere stato davvero difficile. Per favore prendete posto, non c'è bisogno di una tale cortesia." L'Imperatore dell'Eternità atterrò lievemente nel posto principale dell'area orientale. Sorrideva lievemente mentre faceva un segno di saluto. Non c'era il minimo segno di prepotenza nel suo atteggiamento o nelle sue parole, anche il suo sguardo che mostrava saggezza era profondo e trasparente come acqua limpida.
                                


                                



