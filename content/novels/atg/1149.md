---
weight: 11490
title: Capitolo 1149 – Dei Stellari e Dei Lunari
pubDate: 2025-02-03T07:52:46.921Z
tags:
    - atg
---


<em><strong>Capitolo regolare, 4 in coda, 0/10 donazione
-Alstor (scusate, non mi ero accorto che ieri non si fosse pubblicato il capitolo. Stasera, dopo cena, ne pubblico un altro</strong></em> :) <em><strong>)</strong></em>


<em>
</em>
Dopo l’arrivo dell’Imperatore dell’Eternità, dei Guardiani e dei Giudici, l’atmosfera che aleggiava sul Palco dell’Eternità si era fatta terribilmente seria. Nessuno osava fare il minimo rumore e tutti gli occhi erano puntati sull’Imperatore dell’Eternità.


In quanto uno dei quattro grandi imperatori della Regione Orientale, fra gli individui ai vertici dell’intero Caos Primordiale, avrebbe dovuto avere un aspetto e un atteggiamento divini, così soverchianti da schiacciare il mondo intero. Tuttavia, per quanto lo guardassero, tutti vedevano semplicemente un uomo piuttosto anziano e di buon carattere, che non avrebbe potuto sembrare più ordinario. Se l’avessero incontrato per strada, sicuramente non lo avrebbero osservato con attenzione e si sarebbero dimenticati subito di lui.


Cosa significava lasciare da arte la propria magnificenza e tornare a un aspetto naturale e ordinario? Forse, non c’era esempio migliore dell’Imperatore dell’Eternità per spiegarlo.


Anche se non era il più forte dei quattro grandi imperatori della Regione Orientale, era comunque senza dubbio il più rispettato. L’Antenato del Regno dell’Eternità era stato accettato come Maestro dalla Perla dell’Eternità, che anche dopo la sua morte aveva continuato a proteggere il Regno dell’Eternità per innumerevoli generazioni. Ovviamente, il motivo principale per cui lo aveva fatto era che il Regno dell’Eternità non aveva mai smarrito la retta via.


Negli innumerevoli anni di storia del Regno dell’Eternità, i suoi Giudici avevano punito molti criminali nel Regno degli Dei, salvando parecchi Reami Stellari. Era impossibile sapere in quante persone li ammirassero e provassero per loro un’immensa gratitudine. Se ci fosse stata una terra santa nella Regione Orientale, sicuramente sarebbe stata il Regno dell’Eternità.


Se gli altri Reami Sovrani – il Regno del Monarca Brama, il Regno degli Dei Stellari e il Regno degli Dei Lunari – si fossero fatti dei nemici, il resto della Regione Orientale avrebbe osservato il conflitto facendo però di tutto per non restarvi coinvolto. Tuttavia, se qualcuno avesse osato affrontare il Regno dell’Eternità, l’opinione pubblica sarebbe divampata. Sarebbe stato quasi come opporsi alla legge della natura.


Quindi, il Palco degli Dei era avvolto dal silenzio. Non perché tutti temessero l’Imperatore dell’Eternità, ma perché lo rispettavano profondamente.


L’Imperatore dell’Eternità sollevò lo sguardo e disse sorridendo: “Dato che siete già arrivati, onorevoli ospiti, vi prego di farvi avanti.”


“Hahahaha!”


Appena ebbe finito di parlare, una risata divertita risuonò ovunque. Nel frattempo, si creò una corrente d’aria e un raggio di luce stellare accecante abbagliò tutti, scendendo dal cielo come una cometa.


“Umpf!”


Da un altro lato, si sentì contemporaneamente anche uno sbuffo indifferente. Il cielo sembrò aprirsi e un raggio di pura luce bianca molto più delicata dell’altra discese lentamente, ricordando una luna nel buio della notte.


La luce lunare e quella stellare inghiottirono immediatamente l’area circostante, facendo sembrare sbiadito tutto ciò che c’era nella zona in cui si sovrapponevano.


“Quelli sono…”


“Sono arrivati i regni degli Dei Lunari e degli Dei Stellari!!”


Da ognuna delle due colonne di luce uscì lentamente una persona. Dalla luce stellare comparve un uomo alto, che sembrava di mezza età. Anche se stava sorridendo, i suoi occhi erano simili a gelide stelle e nessuno osò guardarli direttamente.


Era il Realm King del Regno degli Dei Stellari, uno dei quattro grandi imperatori della Regione Orientale – l’Imperatore degli Dei Stellari!


L’uomo che uscì dal raggio di luce lunare sembrava molto più giovane. Era incredibilmente bello e i suoi tratti quasi divini ispiravano una sconfinata riverenza e una certa affabilità.


Era il Realm King del Regno degli Dei Lunari, uno dei quattro grandi imperatori della Regione Orientale – l’Imperatore degli Dei Lunari!


I due Imperatori comparvero nello stesso istante, con il chiaro intento di competere l’uno con l’altro.


Nella Regione Orientale tutti sapevano che c’erano da tempo forti tensioni fra i due Reami.


Questo era dovuto principalmente al grande scandalo avvenuto nel Regno degli Dei Lunari circa trent’anni prima. Dopo la morte del Dio Stellare del Lupo, i loro contrasti si erano fatti ancora più frequenti e violenti. Se l’Assemblea Profound God non avesse riguardato il futuro dell’intera Regione Orientale e il Regno dell’Eternità non avesse fatto da mediatore, sicuramente il Regno degli Dei Lunari e quello degli Dei Stellari non avrebbero mai accettato di partecipare insieme, figurarsi sedere in posti vicini fra loro.


Quando il pubblico vide l’Imperatore degli Dei Lunari, ovviamente oltre a provare rispetto nei suoi confronti ripensarono allo “scandalo”. In quell’occasione, il suo matrimonio con Yue Wugou, che possedeva il Divino Corpo Immacolato, era stato così grandioso da attrarre quasi l’attenzione di Reami Stellari provenienti dalle altre Regioni. Ma questo aveva soltanto reso ancora più terribile la sua tragedia.


Yue Wugou era scomparsa e poi era tornata senza più il suo yin vitale. Pur essendo l’Imperatore degli Dei Lunari, aveva davvero subito un’umiliazione che anche il più comune degli uomini avrebbe trovato insopportabile, diventando lo zimbello dell’intera Regione Orientale…


Erano passati solo circa trent’anni da allora e tutti ricordavano bene l’accaduto. Eppure, molti grandi Reami Stellari avevano ricevuto con loro grande sorpresa degli inviti al suo prossimo, sfarzoso matrimonio. Stavolta, aveva invitato ancora più Reami della precedente, attirando la curiosità di tutti e dando vita a innumerevoli ipotesi.


Sull’invito era stato scritto chiaramente che il matrimonio si sarebbe tenuto poco dopo l’Assemblea Profound God.


Mancavano solo due mesi, eppure nessuno sapeva ancora chi fosse la sua futura moglie.


Con la discesa dal cielo dei due Imperatori, l’atmosfera si fece ancora più pesante. Nessuno osava parlare né respirare troppo rumorosamente.


Anche se l’Assemblea Profound God era il più prestigioso evento legato alla via del Profound, i quattro Reami Sovrani non avevano il permesso di parteciparvi come concorrenti, dunque eccetto il Regno dell’Eternità che la organizzava gli altri tre Reami Sovrani di solito inviano solamente qualche Anziano o Maestro di Palazzo insieme a un gruppo di discepoli. Individui al livello degli Dei Lunari e Stellari si presentavano molto raramente, figurarsi i tre Imperatori.


Ora che erano arrivati tre dei quattro Imperatori, non era escluso che si presentasse anche il più forte fra loro, l’Imperatore del Monarca Brama. Quell’Assemblea doveva essere sicuramente di vitale importanza, molto più di quanto tutti avessero immaginato.


Il pubblico era tanto serio quanto carico d’entusiasmo. Che razza di onore era poter partecipare a un evento del genere e vedere di persona tutti e quattro gli Imperatori insieme!?


Sia l’Imperatore degli Dei Lunari che quello degli Dei Stellari salutarono contemporaneamente l’Imperatore dell’Eternità e poi volarono rapidamente fino ai posti a loro riservati. Non parlarono fra loro, né si guardarono, come se stessero fingendo a vicenda che l’altro non esistesse.


Le due colonne di luce stellare e lunare scese dal cielo non si erano ancora dissipate e ne uscirono parecchie persone, che poi si separarono e raggiunsero una ad una i loro posti a sedere. Erano molto simili ai Guardiani e ai Giudici del Regno dell’Eternità, siccome ognuno di loro possedeva un’aura terrificante. Se avesse guardato qualcuno anche solo per una frazione di secondo, probabilmente gli avrebbero fatto gelare il sangue nelle vene.


Fino a quel giorno, i praticanti del mistero che non avevano mai visto nessun membro dei Reami Sovrani non avevano idea di quanto fossero davvero terrificanti. Non solo i quattro Imperatori, ma chiunque avesse a che fare con un “Reame Sovrano” sembrava un mostro dalla forza esagerata.


“Le persone sedute accanto e dietro all’Imperatore degli Dei Stellari… sono per caso… i leggendari Dei Stellari?” chiese un discepolo della setta della Fenice di Ghiaccio, con la voce tremante. Infatti, quando pochi secondi prima aveva guardato verso di loro, aveva avuto la sensazione di precipitare in un abisso. Aveva cominciato a tremare senza controllo e si era sentito sul punto di svenire.


“Esatto.” Mu Huanzhi annuì e abbassò la voce il più possibile: “Dei dodici Dei Stellari e dodici Dei Lunari, ne sono venuti quattro da ognuno dei due Regni. È un evento senza precedenti.”


“No, contando anche l’Imperatore degli Dei Stellari, ce ne sono cinque.” Lo corresse Mu Bingyun.


Anche l’Imperatore degli Dei Stellari era uno dei dodici Dei Stellari. Possedeva il potere del Dio Stellare Capo e, dato che era l’Imperatore, ovviamente era il più forte fra gli Dei Stellari.


Nella Regione Orientale, i dodici Dei Stellari erano praticamente come i Veri Dei del passato. Circolavano molte voci e storie su di loro, ed erano tutti delle vere e proprie leggende.


Ora cinque di loro erano di fronte al pubblico e persino i più grandi esperti di ogni Reame Stellare tremavano lievemente dalla paura. Nessuno osò guardare direttamente verso di loro per parecchio tempo. Tuttavia, i meravigliosi occhi di Mu Bingyun li osservarono per qualche secondo, prima di spostare lo sguardo: “La Dea Stellare del Massacro non è ancora arrivata.”


Tuttavia, questo non aveva più alcuna importanza. Del resto, Yun Che era già stato…


“Oh? Bingyun, per caso desideri vedere la leggendaria Principessa Jasmine?” Mu Huanzhi ridacchiò, senza sospettare nulla: “La Dea Stellare del Massacro non è ancora qui, ma la Dea Stellare del Veleno è già arrivata. Come c’è da aspettarsi dalle due Dee Stellari più terrificanti, fanno rabbrividire anche solo guardandole da lontano.”


Mu Bingyun diede un’occhiata alla Dea Stellare del Veleno di cui stava parlando Mu Huanzhi, ma distolse immediatamente lo sguardo.


Seduta con arroganza dietro all’Imperatore degli Dei Stellari, c’era una donna alta con una gonna verde scuro. Tuttavia, il tessuto era semitrasparente e si riusciva a intravedere vagamente il suo corpo. Le sue braccia erano coperte da maniche di seta quasi del tutto trasparenti, che mostravano la sua pelle delicata e liscia come la giada.


I suoi seni voluminosi erano sostenuti e coperti solamente da un lieve strato di tessuto, che però li lasciava esposti per più della loro metà. La profonda cavità fra quelle due colline avrebbe fatto sbavare chiunque.


La sua gonna verde scuro era tremendamente corta e copriva a malapena la parte più alta delle sue cosce. Le sue nude gambe erano quasi completamente esposte. Erano slanciate, lisce come la seta e bianche come la neve. Facevano venire voglia di correre follemente verso di lei, gettarsi a terra, abbracciarle e leccarle.


Era impossibile sapere quanti sguardi si fossero posati sul corpo di quella donna, come attratti da un magnete. Senza riuscire a distoglierlo, innumerevoli uomini si sentirono come se avessero preso fuoco. Il sangue andò loro alla testa e alcuni rimasero persino a bocca aperta, dimenticandosi quasi di essere all’Assemblea Profound God. Il folle impulso di correre avventatamente da lei, stringerla e palparla senza vergogna era difficile da trattenere.


Quella donna, tuttavia, non sembrava preoccuparsi della cosa. Lasciò che gli occhi di tutti quegli sciocchi si posassero sul suo corpo volutamente scoperto, con un lieve sorriso sulle sue labbra rosse. Il suo viso meraviglioso come un fiore d’ibisco era velato persino da un’affascinante complicità.


Quando gli sguardi dei discepoli del Regno della Canzone Glaciale e di quello del Dio Della Fiamma si posarono su di lei, tutti loro restarono stupiti e arrossirono come se si fossero innamorati all’istante. Tuttavia, nelle loro menti risuonò subito un grido: “Non guardatela!”


Fra i presenti al Palco degli Dei, parecchi dei praticanti del mistero più giovani sembrarono essere colpiti da un fulmine e distolsero lo sguardo. Erano terribilmente scioccati e non osarono guardare quella donna una seconda volta.


“M… Maestro, ch-chi è quella donna?” chiese con la fronte imperlata di sudore un discepolo della setta della Fenice, in tono piuttosto spaventato.


“La Dea Stellare del Veleno.” Rispose a bassa voce un Anziano della setta della Fenice.


“C-cosa? È-è davvero… davvero…” vari discepoli del Regno del Dio della Fiamma tremarono dal terrore e inspirarono a fondo.


Quella donna sensuale, con abiti ancora più volgari di quelli di una prostituta, attraente quanto una succube, era davvero uno dei due Dei Stellari più spaventosi.


Si diceva che avesse avvelenato a morte un intero Reame Stellare nel tempo di un sorriso, era la Dea Stellare del Veleno soprannominata “La Datura dell’Inferno” – Moonflower!


“Quella… quella fata… accanto alla Dea Stellare del Veleno, è anche lei una Dea Stellare?” Chiese in un sussurro lo stesso discepolo della setta della Fenice.


Moonflower abbassò lo sguardo e giocherellò distrattamente con le dita, come se non le importasse nulla di ciò che la circondava. Tuttavia, non riuscì comunque a distogliere l’attenzione dalla persona seduta al suo fianco.


Era una donna dai lineamenti meravigliosi, simile a una dea scesa dal cielo. Non era attraente quanto Moonflower, ma il suo viso era semplicemente perfetto e molto più bello. Tuttavia, quel volto così stupendo era sempre freddo come il ghiaccio e i suoi occhi stupendi sembravano privi di emozioni.


Era alta e slanciata quanto Moonflower e i suoi capelli neri scendevano fino alla sua vita. Era incredibilmente silenziosa e indossava una lunga veste rosa che la rendeva anche piuttosto… carina? Moonflower e quella ragazza sembravano rispettivamente un demone e una fata. Molti giovani quando la videro pensarono che fosse una creatura fatata. La sua bellezza era così mozzafiato da far vergognare e sentire inferiore chiunque pensasse a lei.


“Ovviamente, dato che è seduta accanto alla Dea Stellare del Veleno è anche lei una Dea Stellare.” Rispose improvvisamente un Anziano della setta della Fenice, ridendo: “Tuttavia, non è una fata. È il… Dio Stellare del Demone!”


“Ah…” parecchi discepoli della setta della Fenice distolsero lo sguardo e sentirono il cuore in gola. Poi, rimasero a lungo in silenzio.


Il Dio Stellare del Demone…


Chiunque avesse sentito parlare dei dodici Dei Stellari sapeva che il Dio Stellare del demone, il cui nome era Rosa, in realtà era un uomo!


“Il Dio Stellare del Demone è quello con la più grande forza mentale fra i dodici Dei Stellari. Se solo lo volesse, potrebbe distruggere le vostre menti e rendervi tutti degli idioti. Non guardatelo direttamente, se non volete finire nei guai.”


“Sì.” I discepoli della setta della Fenice abbassarono lo sguardo e non osarono più osservare neppure gli altri Dei Stellari. Capivano sempre meglio che non sarebbero mai stati in grado di comprendere la loro forza.


“L’uomo molto magro alla sinistra della Dea Stellare del Veleno in realtà è quello con la forza fisica più straordinaria dei dodici, il Dio Stellare dell’Aster, di nome Shenhu.”


“L’uomo anziano seduto accanto all’Imperatore degli Dei Stellari è il Dio Stellare dell’Origine, Tumi. È l’uomo più saggio del Regno degli Dei Stellari. Prima che l’attuale Imperatore degli Dei Stellari ereditasse il potere del Dio Stellare Capo, Tumi era il suo insegnante nella via del Profound. Quindi, l’Imperatore lo rispetta profondamente ed è l’unico Dio Stellare a cui è concesso sedere al suo fianco.”


Fra il pubblico, parecchi Anziani diedero informazioni sugli Dei Stellari ai loro discepoli, sussurrando o con trasmissioni sonore.
                                


                                



