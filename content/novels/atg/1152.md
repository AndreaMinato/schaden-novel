---
weight: 11520
title: Capitolo 1152 – Fessura Cremisi (2)
pubDate: 2025-02-03T07:52:46.921Z
tags:
    - atg
---


<em><strong>Capitolo Sponsorizzato! Grazie mille Kevin!</strong></em>
<em><strong>-Alstor</strong></em>






Le parole dell’Imperatore del Monarca Brama erano chiaramente a dir poco scioccanti.


“Al di fuori del Caos Primordiale… com’è possibile?”


“Non dovrebbe esserci solo un mondo senza vita oltre i confini del Caos Primordiale? Senza alcun dubbio, anche gli antichi Diavoli esiliati fuori da esso devono essere morti. Quindi, come potrebbe esserci qualcosa in grado di distruggere le pareti del Caos Primordiale? Per quanto ci si pensi, è assolutamente impossibile!”


“Forse, i confini del Caos Primordiale stanno collassando spontaneamente? Questo è… ancora più impossibile, no?”


“Davvero inimmaginabile. Si tratta di qualcosa che va oltre la nostra comprensione.” Disse Mu Huanzhi, con gli occhi spalancati.


“… per quanto ci rifletta, mi sembra comunque una sciocchezza.” Commentò Huo Rulie, accigliandosi. Ma a giudicare dalla sua espressione, era chiaro che non credeva davvero alle proprie parole… i quattro Imperatori Divini della Regione Orientale si erano radunati, era venuto persino l’Imperatore del Drago, ed erano stati gli Imperatori dell’Eternità e del Monarca Brama in persona a riferire la notizia. Quindi, per quanto fosse incomprensibile, non potevano aver detto una sciocchezza.


Persino gli esperti più anziani del Regno degli Dei stavano ascoltando le loro parole come se fosse la voce dei Cieli, figurarsi i giovani discepoli che erano venuti con loro.


“Hahahaha.” L’Imperatore Shitian rise a squarciagola e disse in tono arrogante: “Come può accadere una cosa del genere fuori dai confini del Caos Primordiale? Credete davvero alle vostre stesse parole?”


L’Imperatore del Drago non rise né commentò, ma abbassò lo sguardo come se stesse pensando a qualcosa. Poi, disse improvvisamente: “Imperatore del Monarca Brama, secondo il buonsenso e l’esperienza comune, ciò che ha detto è assolutamente impossibile. Tuttavia, considerando che avete riferito pubblicamente questa notizia, avete forse altre prove delle vostre affermazioni?”


“Vi spiegherò tutto.” Rispose l’Imperatore dell’Eternità: “Tutti voi ricordate che, in alcuni libri e pergamene di giada dell’Era degli Dei Primordiali, si tramanda che il capo dei quattro grandi Dei della Creazione, Mo E, aprì uno squarcio nei confini del Caos Primordiale con la Spada Ancestrale della Punizione Celeste per esiliare tutti i Diavoli al suo esterno?”


Fra i posti a sedere del Palco degli Dei, in molti annuirono. Era un’antica leggenda conosciuta in molti Reami Stellari, soprattutto fra quelli Superiori.


“Negli ultimi anni, ho consultato di nuovo molti degli antichi testi risalenti all’Era degli Dei, e alla fine mi sono accertato di un fatto. Il luogo in cui il Dio della Creazione Mo E lacerò le pareti del Caos Primordiale con la Spada Ancestrale della Punizione Celeste… era proprio il confine all’estremo est del Caos Primordiale!”


L’atmosfera divenne improvvisamente seria. L’Imperatore del Drago chiese: “Intende dire che…”


“Forse non si tratta di una coincidenza, in fondo. Esiste la possibilità che… il punto in cui è comparsa la crepa cremisi sia esattamente quello che venne squarciato dal Dio della Creazione Mo E nell’Era Primordiale!”


“La Spada Ancestrale della Punizione Celeste è l’entità di più alto livello dell’intero Caos Primordiale e contiene anche l’energia più potente dell’universo. Poteva uccidere facilmente persino creature del calibro dei Veri Dei e dei Veri Diavoli. Inoltre, in un solo colpo riuscì persino a squarciare i confini del Caos Primordiale. La sua forza è sicuramente così spaventosa da essere oltre la nostra comprensione.”


“Considerando la sua potenza devastante, può darsi che sebbene le pareti del Caos Primordiale si siano richiuse dopo quell’evento, in quel punto sia rimasta dell’energia divina della Spada Anestrale Heaven Punishing. Dopo innumerevoli anni, in cui quell’energia ha lentamente eroso e danneggiato i confini del Caos Primordiale, questi adesso non devono essere più in grado di resistere e quindi, alla fine, deve essere comparsa questa fessura cremisi.”


Tutti stavano trattenendo il fiato e si fissavano a vicenda senza dire una parola.


In molti sapevano bene dell’esistenza delle pareti del Caos Primordiale, ma quasi nessuno le aveva mai viste coi suoi occhi, figurarsi se potevano comprendere la loro natura. Nessuno si sarebbe mai aspettato che quel giorno la discussione si sarebbe concentrata sulle pareti del Caos Primordiale!


L’Imperatore del Drago rifletté a lungo, poi disse: “Questo drago sarà onesto, anche se questa ipotesi non sembra del tutto impossibile, è… comunque piuttosto avventata.”


“Sigh… ha perfettamente ragione, ma non riusciamo a trovare nessun’altra spiegazione.” L’Imperatore dell’Eternità sospiro e scosse la testa. Non era mai successo nulla del genere nell’intera storia del Regno degli Dei. Anche loro, gli Imperatori Divini, gli individui più potenti dell’intero Caos Primordiale, trovavano la questione oltre la loro comprensione ed esperienza.


Fra il pubblico, un uomo molto anziano si alzò lentamente in piedi. Si trattava inaspettatamente del Re della Spada, Jun Wuming. Sebbene ci fossero molti esperti della Regione Orientale in quel luogo, aveva comunque un’autorità estremamente grande, che gli permise di dire: “Rispettabili Imperatori Divini, che conseguenze dovremmo affrontare se la crepa cremisi nelle pareti del Caos Primordiale continuasse a espandersi?”


Quella era la domanda che spaventata di più tutti.


L’Imperatore dell’Eternità rispose: “Anche se non ne siamo certi, se la situazione continuasse a peggiorare, probabilmente prima o poi l’intera parete del Caos Primordiale collasserà. Se dovesse accadere qualcosa di così inimmaginabile, molto probabilmente le pareti del Caos Primordiale non riusciranno più a richiudersi, quindi…”


L’Imperatore dell’Eternità fece una piccola pausa e il suo tono divenne particolarmente tetro: “Secondo gli antichi testi, all’esterno del Caos Primordiale c’è solo un mondo devastato senza sosta da terribili calamità. Se le pareti del Caos Primordiale crollassero, o vi comparisse una breccia, l’energia di quelle devastanti calamità si riverserebbe nel nostro universo. Di conseguenza, i Reami Stellari relativamente più vicini verrebbero sicuramente travolti da quell’energia e, se le pareti non si richiudessero per parecchio tempo, l’equilibrio degli elementi potrebbe essere alterato irreversibilmente, portando a conseguenze semplicemente tragiche e imprevedibili.”


“Dopotutto, l’energia di quelle calamità è stata in grado di annientare persino creature come i Veri Dei.”


Delle espressioni di profondo terrore comparvero sui volti di tutti gli esperti della Regione Orientale.


Il Realm King del Regno Luce di Gemma disse: “Se le cose stanno davvero così… allora, più o meno quando si verificherà questa orrenda tragedia?”


“Nessuno può saperlo.” Rispose l’Imperatore dell’Eternità: “Neppure i tre Maestri del Regno del Mistero Celestiale sono riusciti a scoprirlo. Forse, ci stiamo solo preoccupando inutilmente e la crepa cremisi sparirà da sola col passare del tempo. O forse, potrebbero passare varie centinaia di migliaia o anche milioni di anni prima che le pareti del Caos Primordiale crollino davvero. Tuttavia, esiste anche la possibilità che collassino fra poche migliaia o centinaia di anni…”


“O fra pochi mesi… o persino domani!”


“Nessuno può davvero prevedere quando accadrà, così come nessuno può sapere perché quella fessura cremisi sia comparsa nelle pareti del Caos Primordiale. Tutto ciò che vi abbiamo riferito non sono altro che le nostre congetture in merito.”


“Quindi, questa sessione speciale dell’Assemblea Profound God è stata organizzata per prepararci alla calamità che potremmo dover affrontare in futuro?” chiese l’Imperatore del Drago. A giudicare da ciò che era stato detto fino a quel punto, aveva già capito come fossero andate le cose e perché il Regno dell’Eternità avesse deciso di agire in maniera così inusuale.


“Esatto.” Il tono dell’Imperatore dell’Eternità si fece terribilmente serio: “Anche se tutto ciò di cui abbiamo discusso è poco più che una serie di ipotesi e supposizione, e questa cosiddetta calamità potrebbe non colpirci mai, se dovessimo avere ragione e ci lasciassimo cogliere impreparati la Regione Orientale si troverebbe di fronte a una tragedia.”


“I tre Maestri del Regno del Mistero Celestiale hanno rischiato la vita e sacrificato gran parte della loro forza vitale in cambio di queste informazioni, quindi come potremmo sottovalutare la questione? Inoltre, da quando i tre Maestri hanno indagato i misteri dei Cieli, circa vent’anni fa, si sentono costantemente a disagio, giorno e notte. Non è affatto un buon segno e dobbiamo essere pronti al peggio.”


“Negli ultimi anni, il mio Regno dell’Eternità, quello del Monarca Brama, quello degli Dei Stellari e quello degli Dei Lunari hanno cominciato a prepararsi alla calamità. Stiamo mettendo da parte il maggior numero possibile di Cristalli e Pietre Profound con energia spaziale, così da provare a riparare le pareti del Caos Primordiale nel caso in cui dovessero crollare… ma in fondo, neppure i Veri Dei erano in grado di distruggerle. Quindi, la quantità di energia necessaria per ripararle sarebbe sicuramente enorme. È impossibile che bastino uno o due anni di preparativi per farlo. Servirebbero centinaia e centinaia, se non migliaia, di anni…”


“Quindi, se la calamità dovesse verificarsi nel breve periodo, la nostra unica opzione sarà radunare individui molto potenti per confinare la breccia, fino a quando non avremo abbastanza energia spaziale per chiuderla o scopriremo un’altra soluzione. Questa Assemblea Profound è stata organizzata per questo scopo.”


“Se tutti gli esperti con una forza misteriosa ormai matura entrassero nella Perla dell’Eternità per allenarsi, tremila anni non farebbero per loro una grande differenza. Ma se fossero dei giovani talentuosi e dalle potenzialità sconfinate a entrarvi, dopo tremila anni di allenamento nella Perla dell’Eternità le loro forza misteriosa di sicuro crescerebbero esponenzialmente.”


“I mille giovani praticanti del mistero che entreranno nella Perla dell’Eternità al termine di questa Assemblea Profound God diventeranno tutti incredibilmente forti e probabilmente saranno la salvezza della Regione Orientale, se prima o poi si dovesse davvero verificare la terribile calamità di cui abbiamo parlato.”


A quel punto, l’Imperatore dell’Eternità e tutti gli altri avevano ormai riferito tutto ciò che avevano da dire. I sovrani e gli esperti della Regione Orientale, ora, dovevano riflettere su ciò che avevano sentito e accettare la realtà.


“Se alla fine tutto questo si rivelasse solamente una preoccupazione inutile, allora avremmo comunque mille nuovi geni nella Regione Orientale. Seguendo questo piano, possiamo solo ottenere benefici senza alcun effetto collaterale.” L’Imperatore dell’Eternità accennò un sorriso.


Il silenzio avvolse l’intero Palco degli Dei e tutti ebbero reazioni differenti a quelle parole: alcuni erano stupiti, altri rimasero con lo sguardo perso nel vuoto, altri ancora erano sovrappensiero, qualcuno aveva il cuore che batteva all’impazzata e certi erano contrariati.


Si diceva da parecchio che quella sessione dell’Assemblea Profound God organizzata così all’improvviso avesse in qualche modo a che fare con una misteriosa calamità che avrebbe potuto verificarsi in futuro, prevista dal Regno del Mistero Celestiale. Tuttavia, erano voci vaghe e poco chiare, dalla provenienza sconosciuta. Solo in pochi ci avevano creduto. Nessuno si sarebbe mai aspettato che non solo le voci erano vere, ma che la realtà andava anche oltre ogni loro immaginazione e previsione.


Una strana fessura nelle pareti del Caos Primordiale, da cui proveniva una bizzarra luce cremisi, un’intuizione spaventosa e una calamità devastante… sembrava che un terribile incubo si fosse fatto strada nel loro mondo tranquillo.


Tutti i presenti rimasero a lungo in silenzio e neanche i quattro Imperatori Divini dissero altro. Fu a quel punto che Jun Wuming si abbandonò a un lungo sospiro e commentò: “Anche se per ora non abbiamo certezze, se la Regione Orientale è davvero in pericolo naturalmente dobbiamo fare tutto il possibile per proteggerla.”


“Eravamo di fronte a una situazione così anomala, eppure non lo sapevamo affatto, così l’Imperatore dell’Eternità si è impegnato con sincero altruismo per il bene della Regione Orientale. Non solo ha iniziato i preparativi molto tempo fa, ma ha deciso di sfruttare persino il prezioso potere della Perla dell’Eternità… Io, Jun Wuming, non posso che esprimere la mia profonda ammirazione nei suoi confronti e ringraziarla per tutto ciò che ha fatto, Imperatore dell’Eternità.” Dopo aver finito di parlare, Jun Wuming si inchinò con sincerità verso di lui.


Le parole di Jun Wuming risuonarono nelle menti di tutto il pubblico. Tutti si alzarono in piedi e si inchinarono verso l’Imperatore dell’Eternità.


L’Imperatore dell’Eternità si alzò a sua volta e sollevò una mano, sospirando: “Il mio Regno dell’Eternità è uno dei Reami Sovrani della Regione Orientale. Ho solo fatto ciò che dovevo. Se un giorno questa tragedia si verificasse davvero, la salvezza della Regione Orientale dipenderebbe comunque anche da tutti voi.”


“Haha, questo è ovvio. Se la Regione Orientale è in pericolo, anche il mio Regno del Sacro Universo farà tutto ciò che sarà necessario a proteggerla, senza un istante di esitazione.”


Disse solennemente un uomo di mezza età con una barba nera lunga fino all’addome, non appena l’Imperatore dell’Eternità ebbe finito di parlare… si trattava del Realm King del Regno del Sacro Universo, il padre di Luo Changsheng.


“Quando sarà il momento, anche il Regno Luce di Gemma seguirà alla lettera gli ordini dell’Imperatore dell’Eternità.” Disse in tono indifferente un uomo molto bello, seduto accanto al Realm King del Regno del Sacro Universo. Così come quest’ultimo, anche lui era incredibilmente famoso – era il Realm King del Regno Luce di Gemma.


“Anche il Regno del Cielo Velato promette di fare tutto il possibile!” gridò subito dopo il Realm King del Regno del Cielo Velato.


“Anche noi daremo il massimo!”


Dato che i tre Reami Superiori più forti in assoluto avevano preso posizione senza esitare, ovviamente anche i rappresentanti di tutti gli altri Reami Stellari li imitarono.


“Ottimo…” disse con entusiasmo l’Imperatore dell’Eternità. Sebbene fosse il Realm King di un Reame Sovrano, fece un profondo inchino verso il pubblico: “A nome del Regno dell’Eternità, voglio innanzitutto ringraziare tutti voi per la vostra collaborazione.”


Era da un po’ che l’Imperatore del Drago non parlava, ma a quel punto si alzò in piedi. Disse, in tono solenne: “Questa faccenda è molto strana, perciò anche questo drago indagherà con attenzione. Potrei persino viaggiare di persona fino ai confini del Caos Primordiale per esaminare la fessura nelle sue pareti. Se in futuro dovesse davvero accadere qualcosa di terribile, neanche il mio Regno del Dio Drago resterà con le mani in mano.”


C’era abbastanza chiaramente un messaggio implicito nelle parole dell’Imperatore del Drago… il Regno del Dio Drago sarebbe intervenuto solamente se fosse successo qualcosa di davvero grave. Quindi, non avrebbe fornito alcun aiuto finché la calamità non si fosse effettivamente verificata; per esempio, non avrebbe donato alcun cristallo Profound spaziale. In fin dei conti, si trattava solo di ipotesi – per di più, l’Imperatore del Drago era convinto che fossero congetture a malapena credibili.


Tuttavia, quell’affermazione dell’Imperatore del Drago fu comunque una piacevole sorpresa per l’Imperatore dell’Eternità, che si inchinò verso di lui e lo ringraziò: “Ora che lei ha fatto questa promessa, Imperatore del Drago, il Regno dell’Eternità potrà sentirsi cento volte più tranquillo.”


“Imperatore Shitian, lei cosa ne pensa?” chiese l’Imperatore del Monarca Brama.


L’Imperatore Shitian rispose, con un sorriso indecifrabile: “Come potrei prendere una decisione immediata e definitiva su una questione così importante? Del resto… se fosse stato chiunque altro a raccontare tutto questo, non avrei creduto a una sola parola. Ma dato che è stato l’Imperatore dell’Eternità in persona a dirlo, sono costretto a dargli fiducia. Tuttavia, sono d’accordo solamente sulla parte riguardo alla posizione della crepa, non trovo affatto credibili le vostre cosiddette ipotesi. Le pareti del Caos Primordiale che si rompono e collassano da sole? Haha, non ho mai sentito una barzelletta più assurda di questa.”


L’Imperatore dell’Eternità ridacchiò: “Non nego affatto che siano solamente congetture senza fondamento e decisamente improbabili. Inoltre, spero che lei abbia ragione, Imperatore Shitian. Ma dato che la questione riguarda la sicurezza della Regione Orientale, dobbiamo prepararci al peggio. Dovremmo farlo anche se la calamità avesse solo una possibilità su diecimila, o persino su cento milioni, di verificarsi.”


Mentre parlava, l’Imperatore dell’Eternità rivolse i suoi occhi a est e guardò in lontananza. Nel suo sguardo c’era chiaramente una profonda preoccupazione.


Infatti, c’era un dettaglio di cui non aveva parlato. A provare costantemente una forte preoccupazione non erano solamente i tre Anziani del Regno del Mistero Celestiale, ma anche… la Perla dell’Eternità.
                                


                                



