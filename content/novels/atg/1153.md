---
weight: 1153
title: Capitolo 1153 – Successo in una sola volta
pubDate: 2025-02-03T07:52:46.921Z
tags:
    - atg
---


<em>Capitolo regolare,
1 in coda (1 Roberto), 0/10 donazione</em>
<em>-Schadenfreude</em>


Dentro la Perla dell'Eternità si stava svolgendo la seconda fase dei preliminari dell'Assemblea Profound God.


In questo posto si stavano combattendo battaglie incredibilmente intense, tutti stavano cercando di ottenere i requisiti per entrare nel Regno dell'Eternità. Anche se non fossero stati proiezioni e non fossero potuti resuscitare, avrebbero fatto di tutto per raggiungere il loro obiettivo, anche se fosse significato rischiare la vita.


Yun Che era l'unica variante insolita in questo posto e aveva mantenuto la stessa posizione dall'inizio alla fine.


Durante la prima fase aveva battuto la fiacca per trenta giorni nella città principale.


Ora mentre gli altri stavano lottando duramente durante la seconda fase, lui non aveva ancora combattuto contro qualcuno e si era mantenuto invisibile dall'inizio alla fine. Grazie all'abilità incredibile del Riflesso Distruttore della Luna, nessuno era riuscito a percepire la sua presenza e così naturalmente nessuno lo aveva attaccato.


La seconda fase dei preliminari durò solo per tre brevi giorni. Yun Che calcolò silenziosamente il tempo trascorso, la seconda fase stava quasi terminando.


Yun Che fece apparire la classifica di fronte ai suoi occhi. Immediatamente fu scioccato dai numeri del primo posto.


Nonostante la durata e il numero di partecipanti della seconda fase fosse diminuito, tutti i contendenti che erano qui rientravano tra i primi dieci posti delle loro rispettive zone di battaglia. Inoltre, visto che possedevano le sfere spirituali della prima fase, l'efficienza nel derubare era aumentata di cento volte.


Il forte sottraeva punti quanto voleva dagli altri. Ogni volta che uccideva un'altra persona, le sue sfere spirituali sarebbero aumentate nettamente. I deboli di livello intermedio e basso potevano solo diventare le loro prede. Non solo i loro punti non aumentavano, invece continuavano a diminuire.


Con delle regole del genere, l'intero campo di battaglia sarebbe diventato estremamente crudele.


La persona al primo posto aveva più di cento milioni di sfere spirituali ed era proprio Luo Changsheng.


Tuttavia Yun Che non badava affatto ai risultati degli altri. Cercò per primo Huo Poyun.


Era al 73esimo posto in classifica, praticamente nella stessa posizione in cui era durante la prima fase. Mancavano meno di quattro ore prima della fine dell'evento. A questo punto, finché non avesse avuto un colpo di sfortuna, figuriamoci i primi mille, sarebbe potuto rientrare tra i primi cento.


Si sentì un po' sollevato e poi cercò la posizione di Wu Guike. Alla fine il suo sguardo si spostò... sul diciannovesimo posto in classifica!


Yun Che era scioccato.


<em>"Come definiresti la vera forza? Così ca**o!"</em>


Durante la prima competizione, Wu Guike era stato ucciso da lui e questo aveva diminuito di molto i suoi punti. Perciò era piuttosto sorprendente vederlo riprendersi così arrivando perfino tra i primi venti, e in una seconda fase dei preliminari che era ancora più crudele della prima!


Con più di cinquanta milioni di sfere spirituali, il suo punteggio era appena a metà del primo in classifica, Luo Changsheng.


Se avesse ucciso Wu Guike, avrebbe potuto ottenere immediatamente oltre quindici milioni di sfere spirituali. Insieme ai quasi due milioni di punti che aveva già... figuriamoci i primi mille, sarebbe riuscito a rientrare tra i primi trecento!


"Questo Wu Guike è la reincarnazione di un uomo che ha compiuto buone azioni per gli altri nelle sue dieci vite precedenti!" Pensò con convinzione Yun Che. Accelerò il passo mentre volava nel luogo che aveva scelto per ritrovarsi con Wu Guike tre giorni fa.


Se avesse potuto incontrare Jasmine, non avrebbe potuto ignorare il contributo di Wu Guike. Yun Che iniziò a pensare che magari avrebbe dovuto consegnargli le due pietre profound dell'immagine... come ricompensa per il suo duro lavoro.


Dopo averci pensato per tre secondi... rinunciò all'idea. Naturalmente doveva controllare bene una persona così buona! Forse sarebbe potuto essere di grande aiuto in futuro.


Alla fine Yun Che arrivò nel posto dove aveva trovato Wu Guike prima. In lontananza, vide che l'uomo lo stava già aspettando.


Era ovvio che temeva che la scena registrata nella pietra profound dell'immagine si diffondesse in giro. Era il figlio del grande Realm King del Divino Regno Marziale, un vero genio che era arrivato tra i primi venti posti nonostante fosse stato ricattato più volte. Aveva un'identità, un talento e uno splendore superiori, ma potevano essere distrutti completamente non appena Yun Che l'avesse voluto.


Come poteva non avere paura? Come poteva non sottomettersi ubbidientemente?


Non avrebbe osato nemmeno arrivare in ritardo.


Dopo aver disattivato la sua invisibilità dietro un'enorme roccia, Yun Che si avvicinò lentamente a Wu Guike.


Quando notò Yun Che, Wu Guike divenne incredibilmente cupo e le sue labbra tremarono intensamente. Tuttavia non osò imprecare con rabbia e prese l'iniziativa di parlare: "Sbrigati e attacca. Non sprecare il mio tempo."


Dato che aveva già sfogato la rabbia su altre persone in questi tre giorni, Wu Guike era molto più calmo in questo momento. Sapeva molto bene che non avrebbe potuto sopportare le conseguenze se quelle immagini fossero state rivelate ad altre persone, non poteva sfuggire dalle grinfie di Yun Che. Per annientare la radice dei suoi guai, poteva solo aspettare di uscire dal Regno dell'Eternità. Qui non aveva altra scelta se non cedere alle richieste dell'altra parte.


Inoltre, dopo averlo sperimentato una volta, era più facile accettarlo una seconda. Si sentiva un po' meno umiliato rispetto a prima.


Yun Che aveva ancora meno interesse nello sprecare fiato. Avanzò e arrivò dietro Wu Guike. Allo stesso tempo Wu Guike ritrasse tutta l'Energia Misteriosa che copriva il suo corpo. Non si girò e disse con un tono e uno sguardo incredibilmente velenosi. "Questa sarà l'ultima volta. Se oserai usare di nuovo una Pietra Profound dell'Immagine per minacciarmi, io... farò un combattimento all'ultimo sangue contro di te! Perderò solo la mia posizione e la mia reputazione, ma nel tuo caso... finiresti ancora peggio. Tutte le persone che hanno rapporti con te moriranno in modo orribile!"


Yun Che non considerò minimamente le minacce di Wu Guike. Sbuffò e lanciò un colpo di palmo verso Wu Guike, senza dirgli una sola parola.


BOOM BOOM!!


La schiena di Wu Guike sembrò spezzarsi come un albero marcio. La parte superiore del suo corpo cadde a terra... ma non era ancora morto. La sua espressione sfigurata dal dolore all'improvviso sorrise sinistramente: "Non biasimarmi... per non averti avvertito... un rifiuto... come te... entrare tra i primi mille... può essere solo... deriso da tutti! Non può essere altro che un sogno... per te entrare nel Regno dell'Eternità... Sarai... punito... dal Regno dell'Eternità... Eh... eheh..."


"Non c'è bisogno che te ne preoccupi." Yun Che rimase impassibile. Lanciò un altro colpo e distrusse la metà superiore del corpo di Wu Guike.


Una luce bianca brillò e il cadavere di Wu Guike scomparì. La quantità di sfere spirituali in suo possesso aumentò all'improvviso mentre raggiungeva i quindici milioni di punti.


Anche la sua posizione aumentò vertiginosamente e dal fondo della classifica arrivò in capo alla lista, fermandosi alla 153esima.


Yun Che sospirò di sollievo. Una sensazione di tranquillità rimpiazzò tutta la sua inquietudine e indecisione.


Due volte, aveva usato lo stesso metodo di fila sulla stessa persona, per superare questa fase con la sua misera forza che era la peggiore in tutto il campo di battaglia. Non se l'era guadagnato assolutamente, ma l'aveva fatto barando. Data la sua natura, provava sdegno e disprezzava una condotta del genere... ma non aveva minimamente esitato a farlo per incontrare Jasmine.


Poteva stare tranquillo ora, ma non abbassò la guardia e tornò velocemente invisibile.


Mancavano quasi due ore alla fine dei preliminari. Dato che portava così tante sfere spirituali, non poteva assolutamente farsi prendere di mira da qualcuno.


Prima scelse una direzione in cui volare e poi trovò un posto dove sarebbe dovuto essere relativamente al sicuro. Yun Che si sedette e si nascose lì, aspettando silenziosamente che la seconda fase dei preliminari terminasse.


La potenza del Riflesso Distruttore della Luna si sarebbe manifestato completamente quando veniva usato da Yun Che. Negli ultimi due anni, non solo aveva coltivato sotto la guida di Mu Xuanyin, ma stava anche usando il suo stile per capire e comprendere lo stadio dell'Invisibilità che Mu Xuanyin gli aveva insegnato.


Gli avanzamenti delle arti e delle tecniche profound e la coltivazione erano due faccende diverse. Per l'ultima era necessario meditare e accumulare energia, mentre per fare dei progressi con le tecniche, spesso un momento di comprensione e ispirazione spesso si sarebbe rivelato fondamentale.


Yun Che aveva già intuito che la maestra Mu Xuanyin... doveva essere capace di diventare invisibile, anche se non l'aveva mai mostrato.


Il tempo passò, e la seconda fase dei preliminari stava per finire. Fu in quel momento che due donne apparirono all'improvviso nel campo visivo di Yun Che.


"Sorellona, sta per terminare. Vuoi ancora continuare?"


La sua voce era dolce e frizzante, tenue e mite. Avrebbe fatto sentire una sensazione di torpore nelle persone che la sentivano e avrebbe spinto una persona a guardare la proprietaria della voce.


"Naturalmente. C'è solo una lieve differenza di sfere spirituali tra me e Jun Xilei. Se mi rilassassi anche solo un po', verrei superata da lei."


Era una voce piuttosto gentile, ma era gelida. Le sue parole fecero ricordare qualcosa a Yun Che...


Una lieve differenza di sfere spirituali... tra lei e Jun Xilei?!


Capace perfino di superare lievemente perfino l'erede del Re della Spada, ed era una donna... c'era solo una persona che corrispondeva a queste condizioni.


Una dei quattro giovani divini della Regione Orientale: Shui Yingyue del Regno Luce di Gemma!


Yun Che alzò gli occhi e in effetti vide Shui Yingyue. Il suo abito blu fluttuava, facendola sembrare una dea inviolabile del palazzo della luna, raffinata e sbalorditiva.


Al suo fianco c'era la stessa ragazza di quindici anni con un abito nero dallo sguardo incantevole che aveva scioccato Huo Poyun con il suo talento...


"Sono quelle due sorelle." Pensò Yun Che. Era solo naturale che Shui Yingyue fosse in questo campo di battaglia. Yun Che però fu sorpreso nel vedere che anche la ragazza vestita di nero aveva superato la prima fase dei preliminari ed era scesa in campo!


Nonostante la ragazza avesse un talento spaventoso, dopotutto era troppo giovane. Poter coltivare fino al primo livello del Divine Spirit Realm alla sua età era un'impresa senza precedenti. In una competizione di cinquanta milioni di grandi esperti, normalmente parlando, dovrebbe essere impossibile per lei rientrare tra i primi diecimila posti.


...Naturalmente sarebbe stato ancora più impossibile per lui.


Dalle parole di sua sorella, la ragazza annuì ubbidientemente: "Va bene. Sto davvero facendo perdere tempo alla sorellona, altrimenti avrebbe già superato di molto l'erede del Re della Spada."


Sentendo le sue parole, Yun Che capì immediatamente cosa stava succedendo.


Che questa ragazzina dal talento spaventoso avesse contato su sua sorella per entrare nella seconda fase dei preliminari?


Questo aveva senso. Chi era Shui Yingyue? Uno dei quattro giovani divini della Regione Orientale. Era una dei migliori supporti su cui si potesse contare in tutto il campo di battaglia. Se avesse deciso di fare superare i preliminari a sua sorella, sarebbe stato semplicissimo.


Questo significava che le due sorelle erano state assegnate allo stesso campo di battaglia nella prima fase?


Era un po' più difficile crederci... visto che c'erano meno di mille campi di battaglia e la probabilità che accadesse era troppo bassa, eppure la ragazza era davvero entrata nel secondo campo di battaglia.


Pensandoci, Yun Che capì... così non era il solo che stava barando qui!


Questa sì che era una compare, non una persona come Xiao Mo che bighellonava in giro senza nessuna ambizione.


Tuttavia, l'altra parte era la figlia del Realm King Luce di Gemma, e anche la sorella minore di Fata Yingyue... Appartenevano a mondi completamente diversi.


Yun Che rimase a fissare la ragazza per molto tempo. Usando la regola particolare del campo di battaglia, vide il suo nome.


Shui Meiyin.


Questa ragazza, che sembrava uno spirito nero, sorprendentemente aveva un nome entusiasmante e attraente.


Poi, quando Yun Che stava per spostare il suo sguardo, all'improvviso vide Shui Meyin girarsi lentamente mentre si guardava attorno. I suoi occhi erano simili ad un cielo notturno pieno di stelle e alla fine si fermarono sulla posizione in cui era Yun Che.


Yun Che sussultò.


<em>Lei... non dirmi che mi ha scoperto? No, impossibile! Era solo una coincidenza.</em>


Il suo sguardo era fisso su Yun Che però e non lo distolse per molto tempo.


"Miyin, cosa c'è?" Percependo l'anomalia nelle sue condizioni, anche Shui Yingyue si girò e usò la sua percezione spirituale.


Immediatamente Yun Che sentì una potente forza mentale sondarlo. Quando entrò in contatto con il posto in cui era, passò oltre a lui e poi si ritirò completamente.


Era molto chiaro che Shui Yingyue non lo aveva scoperto, nemmeno quando aveva rilasciato il suo senso divino.


Tuttavia Shui Meiyin stava ancora puntando lo sguardo su di lui... Inoltre sembrava che lo stesse fissando dritta negli occhi.


<em>Cosa sta succedendo? Sto usando il Riflesso Distruttore della Luna e il Fulmine Illusorio che forniscono una invisibilità perfetta.</em>


Senza osare credere di essere stato scoperto, Yun Che fece di tutto per mantenere la sua invisibilità mentre provava a muoversi a destra.


Mentre si stava spostando, lo sguardo di Shui Meiyin lo seguì come la sua ombra. Non importava dove si muovesse, continuava a fissarlo dritto negli occhi... e rivelò perfino un lieve sorriso.


A giudicare dal suo comportamento, Yun Che non ebbe altra scelta se non credere che... Shui Meiyin era davvero capace di vederlo!


<em>Com'è possibile...? Come mi ha scoperto esattamente?</em>


Inoltre era voltata quando l'aveva vista prima. Significava che non poteva solo vedere con i suoi occhi, ma poteva perfino scoprire la sua presenza con il suo senso spirituale.


<em>Oh me**a!</em>


Yun Che prima ne fu sorpreso, poi si inquietò... Aveva diciassette milioni di sfere spirituali con sé. Di fronte alle due sorelle, era praticamente una pecora grassa che potevano massacrare a piacimento. Se avessero voluto ucciderlo, non sarebbe riuscito assolutamente a scappare da loro!


Le sue labbra morbide si sollevarono lievemente e sul suo viso immaturo sembravano particolarmente affascinanti e attraenti. "Non è niente. Pensavo solo che fosse una persona molto interessante."


Distolse lo sguardo da lui e poi prese per mano la sorella: "Andiamo."


Shui Yingyue mostrò uno sguardo dubbioso, ma non fece altre domande. Molto presto volò via con sua sorella.


In lontananza, Yun Che vide Shui Meiyin girarsi all'improvviso. Gli sorrise dolcemente e aprì e chiuse le labbra. Nel suo orecchio risuonò la voce di una ragazza che sembrava provenire dal mondo dei sogni:


"Fratellone Yun Che, fai del tuo meglio."
                                


                                



