---
weight: 1154
title: Capitolo 1154 – Jasmine, Caizhi
pubDate: 2025-02-03T07:52:46.921Z
tags:
    - atg
---


<em><strong>Capitolo Sponsorizzato! Grazie mille Roberto! 0 in coda, 0/10 donazione</strong></em>


<em><strong>-Alstor</strong></em>






Regione Divina Orientale, Regno degli Dei Stellari.


Jasmine stava fissando in silenzio il suo riflesso in uno specchio.


Da quando aveva ereditato il potere del Dio Stellare del Massacro, sembrava aver smesso di invecchiare. Erano passati così tanti anni, eppure era ancora identica a quando aveva incontrato la prima volta Yun Che. sembrava ancora avere tredici o quattordici anni. Tuttavia, i suoi occhi rosso sangue contenevano una freddezza e un distacco troppo inappropriati per la sua età apparente.


Il colore scarlatto dei suoi occhi e dei suoi lunghi capelli, che sembravano essere stati tinti con del sangue fresco, era diventato ancora più acceso.


Chiunque avesse incrociato il suo sguardo sarebbe rabbrividito e avrebbe sudato freddo, come se qualcuno gli avesse puntato alla gola un pugnale affilato.


Il volto nello specchio era così perfettamente raffinato da sembrare quasi provenire da un sogno. Quel viso di tredici o quattordici anni, però, non aveva un’espressione immatura, anzi, sembrava estremamente minaccioso ed emanava persino un’inquietante aura omicida.


Rimase a fissare in silenzio il suo riflesso per molto tempo. Nessuno poteva sapere a cosa stesse pensando.


Knock knock!


All’improvviso, nella sala silenziosa risuonò il rumore di qualcuno che bussava alla porta. Lo fece solo due volte e molto piano. Era chiaro che chi stava bussando lo stava facendo con cautela. Poi, si sentì un’elegante voce maschile: “Onorevole Sorella, posso entrar…”


“Sparisci!”


La risposta fu di una sola parola, priva di emozioni e senza alcuna intenzione di scendere a compromessi.


“… Onorevole Sorella. Nonostante tutto, sono pur sempre il tuo fratellone. Devo parlare con te di alcune questioni molto importanti…”


“Questa Principessa aveva un solo fratello maggiore, ed è morto già da tempo.” La sua voce divenne glaciale e carica di intento omicida: “Vuoi morire!?”


Si sentì un “bang”, come se la persona oltre la porta fosse caduta per terra dallo stupore. Quando parlò di nuovo, la sua voce tremava leggermente: “Onorevole Sorella… ti piace davvero molto… scherzare…”


Prima ancora di finire la frase, l’uomo stava già scappando in preda al terrore.


La sala venne di nuovo avvolta dal silenzio, ma poco dopo si sentì la voce agitata di una ragazzina.


“Sorellona… Sorellona!”


Una ragazzina con gli occhi brillanti come stelle aprì di scatto la porta. Indossava un abito di sette colori diversi e corse frettolosamente per la sala finché non si trovò di fronte a Jasmine.


Nell’intero Regno degli Dei Stellari, c’era solo una persona che avrebbe osato fare una cosa del genere con una tale disinvoltura…


La Principessa Caizhi!


Nessuno, eccetto lei, avrebbe avuto il coraggio di comportarsi in quel modo, neppure l’Imperatore degli Dei Stellari stesso.


In confronto a due anni prima, Caizhi non era affatto cambiata. Jasmine inarcò leggermente le sopracciglia, dato che le era capitato raramente di vederla così agitata: “Caizhi, cos’è successo?”


Caizhi strinse le mani di Jasmine, il suo volto bianco come il latte era piuttosto arrossato e il suo tono era piuttosto nervoso: “Sorellona, il secondo round dei preliminari dell’Assemblea Profound God sta per finire. Subito dopo ci saranno le battaglie sul Palco degli Dei, voglio andare a vederle. Verresti insieme a me!?”


“…tutto qua?” Jasmine non si lasciò ingannare e fissò Caizhi nei suoi occhi simili a stelle, siccome aveva capito che stava chiaramente nascondendo qualcosa: “Non puoi essere davvero interessata all’Assemblea Profound God, cosa vuoi davvero?”


Considerando la sua forza, per lei l’Assemblea Profound God sarebbe stata come un torneo fra bambini, come poteva interessarle veramente?


“Io… voglio solo andare a vedere l’Assemblea Profound God! Dopotutto, non l’ho mai vista, e neanche tu Sorellona… si dice che i mille giovani più forti della Regione Orientale si scontreranno fra loro. Dev’essere entusiasmante. Non vuoi andare a vederla insieme a me?” Caizhi gonfiò le guance, strinse ancora di più le mani di Jasmine e la implorò cercando di sembrare carina.


“Se vuoi andare a vederla, vacci da sola.” Jasmine rifiutò senza esitare.


“No, Sorellona, voglio andarci con te. Sorellona…”


“Caizhi!” lo sguardo di Jasmine si fece improvvisamente serio e le disse schiettamente: “Ti ho vista crescere, non puoi mentirmi senza che ti scopra… si può sapere cosa vuoi fare?”


“Io…” Caizhi si morse di nascosto un labbro e abbassò la voce: “Voglio solo… vedere l’Assemblea Profound God.”


“Se non mi risponderai onestamente, non sperare neanche che io venga con te.” Jasmine distolse lo sguardo da Caizhi, senza lasciarle alcuna possibilità di scendere a compromessi.


“Io… io, io…” a dire il vero, Caizhi aveva saputo fin dall’inizio che non sarebbe riuscita a mentire a sua sorella. Tuttavia, non poteva neppure dirle la verità. In fin dei conti, conosceva il carattere di Jasmine tanto quanto lei conosceva il suo.


“Io… c’è un motivo, ma… non posso dirtelo. Sorellona, perché non vieni con me e basta, per favore, per favoooreeee!”” Caizhi aveva gli occhi lucidi, come un povero gattino che implorava per del cibo.


Negli ultimi giorni, aveva avuto umori contrastanti.


All’inizio del primo round dei preliminari, aveva cercato il nome di Yun Che usando lo Schermo Stellare… e lo aveva trovato, Yun Che, del Regno della Canzone Glaciale, al primo livello del Divine Tribulation Realm.


In quel momento, si era sentita entusiasta, per nulla preoccupata. Dopotutto, il round sarebbe durato un mese.


Tuttavia, qualche giorno dopo, aveva improvvisamente scoperto che chi fosse stato eliminato sarebbe stato espulso all’esterno del Regno dell’Eternità. Sapendo com’era cambiata la situazione, era stata costretta a modificare i suoi “piani”. Non aveva trascinato Jasmine fino al Regno dell’Eternità, ma aveva scelto di aspettare di nascosto fuori da esso, per incontrare di nuovo Yun Che e cercare un altro modo per fargli raggiungere Jasmine.


Alla fine, non lo aveva trovato, ma aveva scoperto che il suo nome era fra quelli dei partecipanti del secondo round.


Anche chi fosse stato eliminato dal secondo round sarebbe stato espulso dal Regno dell’Eternità. La situazione non era affatto cambiata. Tuttavia, in quel momento, a meno di due ore dalla fine dei preliminari, aveva controllato la posizione in classifica di Yun Che…


E aveva scoperto che era inaspettatamente fra i primi trecento classificati!


Non aveva idea di come avesse fatto, ed era corsa immediatamente da Jasmine, agitata.


“Non puoi dirmelo?” Jasmine corrugò la fronte: “Perché non puoi dirmelo? Non ti dico sempre che, qualsiasi cosa accada, non avrai mai il permesso di prendere da sola qualsiasi decisione? Perché continui a nascondermi qualcosa?”


Caizhi era così spaventata che il suo cuore cominciò a battere all’impazzata e rispose subito in tono dispiaciuto: “Io… sì, ho promesso di ascoltarti sempre, Sorellona… ma stavolta è diverso. Quando saremo là, Sorellona, capirai perché adesso non posso dirti nulla.”


“No! Devi dirmelo!” Jasmine rifiutò di nuovo.


“Sorellona…” Caizhi sollevò lo sguardo: “Solo per stavolta, ti prego! Quando torneremo, Sorellona, ti obbedirò sempre e non ti farò mai più arrabbiare. Ma stavolta… Sorellona, ascoltami, solo per stavolta, solo per stavolta… è davvero importante. Se accetti, da oggi in poi farò sempre quello che dici. Per favore… per favore…”


Mentre parlava, i suoi occhi simili a stelle si riempirono rapidamente di lacrime.


“Tu… si può sapere…” Jasmine era confusa, dato che Caizhi non era quasi mai così testarda. Voleva dirle qualcosa, ma quando vide di nuovo quanto stesse implorando e cercando di impietosirla, alla fine si addolcì: “D’accordo… ma questa è l’ultima volta che ti permetto di prendere una decisione. Devi giurarmi che, da oggi in poi, non mi nasconderai mai più nulla!”


“Mn!” Caizhi annuì subito allegramente, con gli occhi brillanti dalla gioia.


Jasmine aveva ovviamente le sue ragioni per essere così severa con Caizhi… perché durante tutti gli anni in cui non era stata nel Regno degli Dei Stellari, Caizhi aveva davvero ereditato e accettato il potere del Dio Stellare del Lupo. Per chiunque altro, ricevere l’eredità di un Dio Stellare sarebbe stato un sogno impossibile da realizzare.


Ma agli occhi di Jasmine, per Caizhi quella era stata una catastrofe che avrebbe fatto meglio a evitare a ogni costo.


Questo era, inoltre, il motivo principale per cui era tornata subito nel Regno degli Dei Stellari.


………………


Il Regno dell’Eternità, dopo quasi tre giorni di discussione riguardo alle pareti del Caos Primordiale, era ancora di fronte a una situazione anomala sul Palco degli Dei.


“In teoria, dovrebbe mancare poco al termine del secondo round dei preliminari.”


Lo sguardo dell’Imperatore dell’eternità si posò sulla Torre dell’Eternità: “I mille giovani che supereranno la selezione verranno teletrasportati qui. Saranno i mille Giovani Prescelti di quest’Assemblea Profound God. Se in futuro si dovesse verificare una calamità, senza dubbio saranno di grande aiuto alla Regione Orientale.”


“Tuttavia, prima della fine dell’Assemblea Profound God, sarà meglio non dire loro nulla di tutto questo. Ora per loro l’unica cosa importante è dare il meglio e imparare dagli incontri del torneo. Così potremo anche osservare le loro reali capacità e non dovremo metterli improvvisamente sotto pressione senza motivo.”


Tutti i presenti annuirono, capendo cosa intendeva dire.


“Heh, Giovani Prescelti.” L’Imperatore Shitian si lasciò sfuggire una strana risata: “Allora, questo sovrano dovrà osservare con attenzione. Spero che non mi deludano troppo.”


“Umpf, cosa c’è? Te la fai addosso perché è da troppo tempo che non esci dal tuo bel Regno?” rispose bruscamente l’Imperatore degli Dei Stellari, con una fredda risata.


In effetti, anche escludendo i Reami Sovrani c’era fra i concorrenti un giovane eccezionale che si era guadagnato l’approvazione sia dell’Imperatore degli Dei Stellari che degli altri tre Imperatori Divini.


“Heh, allora questo Imperatore non sta davvero più nella pelle.” L’Imperatore Shitian sorrise con falsità.


Poi, l’espressione dell’Imperatore dell’eternità cambiò improvvisamente e si voltò verso l’Imperatore del Monarca brama con un lieve sorriso.


Anche l’Imperatore del Monarca Brama si voltò verso di lui e sorrise con sarcasmo: “Mia figlia non sa rispettare le buone maniere ed è entrata nel suo Regno senza permesso. Qianye si vergogna profondamente di lei, e spera che non la punirete troppo severamente.”


“Hahahahaha.” L’Imperatore dell’Eternità si abbandonò a una rara risata spensierata: “Questo vecchietto è felice che sua figlia in persona sia venuta qui, non potrei mai arrabbiarmi con lei.”


“Sigh, è entrata qui senza permesso, eppure resta soltanto a guardare da lontano e non è neppure venuta a salutare noi anziani, è davvero maleducato da parte sua.” L’Imperatore del Monarca Brama scosse la testa e ridacchiò con amarezza.


Tutti sentirono chiaramente la loro conversazione e subito innumerevoli sguardi si alzarono al cielo…


La figlia dell’Imperatore del Monarca Brama…


La leggendaria “Dea” era lì!?!?


Tuttavia, sentirono subito anche l’amara risata dell’Imperatore dell’Eternità. Le sue parole lasciavano intendere chiaramente che, anche se sua figlia era lì, non aveva intenzione di presentarsi di fronte al Palco dell’Eternità, ma… sarebbe rimasta a guardare da lontano?


“Beh, anche questo è un bene.” Sorrise l’Imperatore degli Dei Lunari: “Se la Dea della nostra Regione Orientale si presentasse davvero qui, temo che tutti gli uomini non riuscirebbero più a concentrarsi sull’Assemblea Profound God, hohoho.”


“Hahahaha.” Tutti gli Imperatori Divini scoppiarono a ridere… tranne quello degli Dei Stellari.


<em>Che strano, perché mai Ying’er dovrebbe essere interessata a una semplice Assemblea Profound God</em> – pensò l’Imperatore del Monarca Brama. Conoscendo sua figlia, non riusciva a trovare un solo motivo valido per cui avrebbe dovuto presentarsi.


In alto nel cielo del Regno dell’Eternità, oltre le nuvole.


Una sagoma dorata era ferma, in silenzio, in mezzo al cielo. Indossava abiti dorati che fluttuavano al vento emanando riflessi fatati. Anche se i suoi vestiti erano solo leggermente stretti, esaltavano alla perfezione le sue curve e avrebbero fatto impazzire qualsiasi uomo. I suoi lunghi capelli erano di un vistoso color oro e arrivavano fin quasi al suo fondoschiena.


Se qualcuno l’avesse vista anche solo di profilo o da dietro e da molto lontano, sicuramente sarebbe stato comunque certo del fatto che era così bella da non avere eguali. Anche se era immobile e in silenzio, senza fare nulla, i raggi del sole e il bagliore delle stelle sembravano sbiadire vagamente, come se temessero di deturpare la sua elegante bellezza.


Tuttavia, era davvero un peccato che nessuno fosse così fortunato da poter vedere il suo volto.


Una maschera dorata a forma di ali di fenice copriva i suoi occhi misteriosi. Tuttavia, più in basso, le sue labbra erano delicate e sembravano petali di fiori di ciliegio, che brillavano alla luce. Il suo collo era così meravigliosamente bianco da sembrare ricoperto da una fine polvere di ghiaccio. Nessuno avrebbe mai osato credere che una pelle così perfetta e lucente potesse davvero esistere.


Nel Regno degli Dei, erano in pochi ad averla potuta vedere, eppure non c’era quasi nessuno che non avesse sentito parlare della sua bellezza.


Era la Dea del Regno del Monarca Brama della Regione Orientale – l’unica figlia dell’Imperatore del Monarca Brama – Qianye Ying’er!
                                


                                



