---
weight: 11560
title: Capitolo 1156 – Eccezioni
pubDate: 2025-02-03T07:52:46.921Z
tags:
    - atg
---


<em><strong>Capitolo regolare, 1 in coda, 0/10 donazione</strong></em>


<em><strong>-Alstor</strong></em>


Anche Huo Rulie vide Yun Che in quello stesso istante. Spalancò gli occhi e smise subito di ridere dalla gioia. Dopo essersi accertato più e più volte di non star sognando, aprì la bocca e balbettò: “Co… co-co-co-co… cosa diavolo sta succedendo?”


“…” Mu Bingyun aveva un’espressione combattuta e agitata, e il suo petto si alzava e abbassava ritmicamente. Per qualsiasi altro setta, sarebbe stato sicuramente un enorme piacere scoprire che uno dei suoi discepoli da cui non si aspettava nulla fosse davvero riuscito a classificarsi fra i mille Giovani Prescelti. Tuttavia, Mu Bingyun non ne era affatto felice, anzi, era rimasta profondamente scioccata quando aveva visto Yun Che.


Perché, con la sua forza misteriosa, non avrebbe dovuto asso~luta~mente essere lì.


“Oh no!” esclamò all’improvviso, incupendosi, dopo essere rimasta senza parole per parecchio tempo.


Era assolutamente impossibile che Yun Che avesse superato il secondo round con le sue sole forze… anzi, a dire il vero, non poteva aver superato neppure il primo. Quindi, l’unica spiegazione plausibile era che avesse usato qualche metodo particolare.


In altre parole, doveva aver barato!


Ma quello era il Regno dell’Eternità! Di fronte a lui c’era il capo dei Giudici del Regno dell’Eternità, l’onorevole Qu Hui.


Considerando la sua forza misteriosa al primo livello del Divine Tribulation Realm, anche un idiota avrebbe capito che Yun Che non poteva essere entrato fra i mille Giovani Prescelti con le sue sole forze. “Barando”, aveva chiaramente mancato di rispetto al Regno dell’Eternità, così come ai mille Giovani Prescelti e alla loro missione…


Sicuramente tutti si sarebbero indignati, dal Regno dell’Eternità, a tutto il pubblico del Palco degli Dei, a tutti i praticanti del mistero degli altri Reami Stellari.


Sicuramente, sarebbe stato squalificato dalla competizione e avrebbe anche ricevuto una punizione terribilmente severa… e crudele!


Anche se in quel gruppo c’erano solo giovani di meno di sessant’anni, le loro auree erano così potenti che innumerevoli esperti non poterono che fissarli con ammirazione.


“Quindi, quello è… Luo Changsheng?”


Gli sguardi dei presenti, uno dopo l’altro, si posarono su un ragazzo particolarmente straordinario davanti a tutti gli altri. Indossava una veste bianca, era giovane e dal suo aspetto sembrava avere al massimo diciassette o diciotto anni. La sua pelle liscia e candida, sommata ai tratti piuttosto femminili del suo volto, lo rendeva raffinato ed elegante. A una prima occhiata, sembrava quasi un esile, gentile e amichevole studioso.


Tuttavia, il sorriso vago che aveva sulle labbra e la sua espressione indifferente, tipica di chi guarda dall’alto in basso tutti gli altri, lo facevano apparire inavvicinabile.


Quel ragazzo dall’aspetto fragile in realtà era conosciuto da ogni singolo abitante della Regione Orientale.


Era Luo Changsheng!


Il più forte dei Quattro Giovani Divini della Regione Orientale, colui che si era classificato primo in entrambi i round dei preliminari e che era universalmente riconosciuto come il più forte individuo della nuova generazione della Regione Orientale!


Anche se tutti conoscevano già il suo nome, se non l’avessero visto coi loro occhi non avrebbero mai creduto che il più forte dei Giovani Divini avesse davvero un aspetto così esile e fragile.


“A quanto pare è chiaro che sarà Luo Changsheng il vincitore di quest’Assemblea Profound God.”


“Ovvio, è praticamente scontato. Si dice che la sua forza misteriosa sia già ai limiti del Divine Spirit Realm e a solo pochi passi dal Divine King Realm. Gli basterà aspettare l’opportunità giusta per avere un’illuminazione sulla via del Profound e raggiungerà facilmente il Divine King Realm. È molto probabile che diventi il Divine King più giovane della storia della Regione Orientale!”


“I quattro Giovani Divini sono davvero degli della loro fama. Nel secondo round, sono stati ancora loro a classificarsi ai primi quattro posti con un netto vantaggio.”


“In questa generazione sono nati molti geni straordinari, ma i quattro Giovani Divini hanno dimostrato di essere assolutamente al di sopra di tutti gli altri. Senza alcun dubbio, il vincitore finale sarà Luo Changsheng ed è quasi certo che dopo di lui ci saranno Shui Yingyue del Regno Luce di Gemma, Lu Lengchuan del Regno del Cielo Velato e Jun Xilei, l’erede del Re della Spada. Alla fine, molto probabilmente saranno loro quattro ai primi posti di questa Assemblea Profound God.”


“Aspettate un attimo! Guardate quella ragazzina accanto a Shui Yingyue… come può esserci una ragazza così giovane fra i mille Giovani Prescelti? Primo livello del… Divine Spirit Realm?” commentò il Realm King di un Reame Intermedio, scioccato, con lo sguardo perso nel vuoto.


Stava fissando una ragazzina con una gonna nera, che sembrava avere solo tredici o quattordici anni. La sua esile vita era avvolta da una cintura a forma di farfalla. I suoi abiti, la sua età, la sua forza misteriosa… tutto la faceva sembrare completamente estranea e diversa dalle persone intorno a lei.


Era Shui Meiyin!


Sempre più occhi puntarono verso quella ragazzina eccezionale… e poi, anche Yun Che la guardò. Per qualcuno al primo livello del Divine Spirit Realm, era impossibile classificarsi fra i primi mille tanto quanto lo era per lui. Ma non era affatto sorpreso, perché l’aveva vista coi suoi occhi stare insieme a Shui Yingyue.


Chiaramente, doveva aver barato anche lei.


Tuttavia, Yun Che era comunque terribilmente confuso… perché era riuscita a scoprirlo mentre lui era invisibile!?


Ma fra il pubblico del Palco degli Dei, la conversazione riguardo a Shui Meiyin aveva preso una piega completamente diversa da quella che si aspettava Yun Che.


“Shui Meiyin, quindici anni. È davvero riuscita a classificarsi tra i primi mille…? Incredibile!”


“Quindici anni? Primo livello del Divine Spirit Realm… che sia quella ragazza del Regno Luce di Gemma di cui si è parlato tanto…?”


“Bisogna ammettere che è assolutamente unica. Nella nuova generazione del Regno Luce di Gemma, ci sono sia Shui Yingyue che quell’incredibile piccolo mostro.”


“Ma per quanto sia straordinariamente talentuosa, con la sua attuale forza misteriosa, è impossibile che…”


“Se fosse stato chiunque altro, naturalmente sarebbe stato impossibile. Ma se le voci sono vere… no, no, non c’è bisogno del ‘se’. Il solo fatto che sia lì, insieme a Shui Yingyue, è la prova che quello che si dice su di lei è vero!”


“Le voci…? Quali voci?”


“All’ultimo livello del Divine Tribulation Realm, prima di affrontare la Tribolazione Celeste, è riuscita a sconfiggere tre membri del suo stesso setta nella fase intermedia del Divine Spirit Realm – l’ha vista con i suoi occhi un Maestro di setta di un altro Reame Stellare, che poi ha diffuso la notizia.”


“Co-co-co… cos’hai detto!?!?”


In molti posarono lo sguardo sul Realm King del Regno Luce di Gemma, seduto nella zona settentrionale degli spalti. La sua espressione non conteneva la minima sorpresa, sebbene entrambe le sue figlie fossero sul Palco degli Dei. C’era solo un lieve sorriso sulle sue labbra.


Perché fin dall’inizio aveva dato per scontato quel risultato.


“Quindi, quattro di loro sono al decimo livello del Divine Spirit Realm… e fra questi, tre hanno meno di trent’anni.” L’Imperatore del Drago annuì, lodandoli: “I giovincelli di questa generazione della vostra Regione Orientale sono davvero incredibili. In confronto, la mia Regione Occidentale non può davvero tenervi testa.”


Quella dell’Imperatore del Drago non era falsa modestia, siccome in quanto a velocità di coltivazione i Draghi erano inferiori agli umani… e di molto.


Ma prendendo in considerazione la forza e la resistenza fisica, le potenzialità e la longevità dei Draghi, gli umani pur crescendo molto velocemente non potevano tenere loro testa.


“Haha, se sapessero di aver ricevuto un complimento dall’Imperatore del Drago, sicuramente ne sarebbero onorati per il resto della vita.” Disse l’Imperatore dell’Eternità, con un leggero sorriso.


“Umpf.” Cang Shitian sbuffò molto piano. Era lievemente scuro in volto, chiaro segno del fatto che non fosse poi così contento.


Se i quattro Giovani Divini della Regione Orientale avessero avuto quasi sessant’anni, avrebbe potuto accettare tranquillamente il fatto che avessero forza misteriosa così alte. Tuttavia, escludendo Lu Lengchuan che aveva più di cinquant’anni, gli altri tre… ne avevano davvero circa trenta.


Fu un duro colpo per Cang Shitian. Infatti, già solo prendendo in considerazione la velocità di crescita della forza misteriosa la nuova generazione della Regione Meridionale era inferiore a quella della Regione Orientale.


Anche tralasciando quei quattro, le auree di tutti gli altri erano sorprendenti, ben oltre le sue aspettative.


Quei mille geni di prima categoria sarebbero entrati nella Perla dell’Eternità e tre anni dopo, quando ne sarebbero usciti, sicuramente la Regione Orientale avrebbe avuto tra le sue fila mille nuovi esperti fra i più potenti del Regno degli Dei. naturalmente, questo avrebbe reso la Regione Meridionale più debole di quella Orientale.


Ecco perché, naturalmente, Cang Shitian era di cattivo umore.


Lo sguardo dell’Imperatore del Drago scivolò lentamente su tutti e mille i giovani. Chiaramente, li stava osservando con una certa serietà. Guardò per primi quelli dalla forza misteriosa maggiore e, dopo qualche secondo, annuì lentamente: “Allenarsi per tremila anni nella Perla dell’Eternità è molto meglio che farlo per diecimila anni al suo esterno. Fra tre anni, probabilmente almeno dieci di questi mille giovani geni avranno raggiunto il Divine Master Realm.”


Si fermò per qualche istante, poi scosse la testa e si corresse: “No, restando a contatto con l’aura all’interno della Perla dell’Eternità per tremila anni, sicuramente più di dieci fra loro diventeranno dei Divine Master. Potrebbero riuscirci anche in venti o trenta. Altrimenti, il vostro Regno dell’Eternità non avrebbe raggiunto il suo attuale livello.”


“Hahaha.” L’Imperatore dell’Eternità si strofinò lentamente la barba e sorrise con aria misteriosa. Non commentò l’affermazione dell’Imperatore del Drago.


Solo lui, in tutto l’universo, sapeva davvero cosa voleva dire “trascorrere tremila anni nella Perla dell’Eternità”. Persino l’Imperatore del Drago, che aveva vissuto per trecentocinquantamila anni, non poteva capirlo con chiarezza. Era la prima volta nella storia che accadeva un evento simile… dato che avevano sempre usato equilibratamente il potere della Perla dell’Eternità, era stata una scelta davvero difficile da prendere, e un enorme sacrificio.


“Inoltre, qualche centinaio di loro diventeranno Divine Sovereign. Anche escludendo la calamità, che resta pur sempre una semplice speculazione, fra tre anni la Regione Orientale molto probabilmente… Oh?” l’Imperatore del Drago si interruppe all’improvviso. Il suo sguardo scattò improvvisamente a lato, posandosi direttamente su una ragazzina vestita di nero.


La sua forza vitale incredibilmente giovane e la sua forza misteriosa che, sorprendentemente, era ancora al primo livello del Divine Spirit Realm, fecero inarcare le sopracciglia persino all’individuo più potente del Caos Primordiale.


“Quindi… le voci erano vere.” Disse lentamente l’Imperatore del Drago.


“Oh? Persino lei ne ha sentito parlare, Imperatore del Drago?” chiese con un lieve sorriso l’Imperatore dell’Eternità, seguendo lo sguardo dell’Imperatore del Drago.


“Il Regno Luce di Gemma ha ricevuto dai Cieli una ragazza nata con un’anima e delle Vene Misterioses particolari. Ha cominciato a coltivare la sua forza misteriosa a sette anni, e ha intrapreso la Via Divina a dieci. A undici anni ha raggiunto il Divine Soul Realm e, poi, il Divine Tribulation Realm a tredici, riuscendo a sconfiggere senza fatica anche avversari al Divine Spirit Realm… questo drago pensava che fosse una sciocchezza, ma a quanto pare devo ammettere che sono stato cieco!”


Considerando tutto ciò che aveva visto e conosciuto in trecentocinquantamila anni, il peso delle parole “sono stato cieco!” pronunciate dall’Imperatore del Drago era indescrivibile.


“Sicuramente è impossibile valutare quella ragazzina basandosi sul buonsenso. Solo due mesi fa, ha ottenuto un altro traguardo raggiungendo il Divine Spirit Realm, il che ha lasciato anche tutti noi senza parole per il suo talento.” Commentò l’Imperatore dell’Eternità.


Lo sguardo dell’Imperatore del Drago era ancora fisso su Shui Meiyin. La osservò per molto più tempo di quanto ne avesse dedicato ai quattro Giovani Divini: “Quei quattro dal titolo di Giovani Divini sono davvero eccezionali, ma… anche sommati, non sono comunque all’altezza di quella ragazzina.”


Era impossibile farle un complimento più grande, ma l’Imperatore dell’Eternità non mostrò alcun segno di sorpresa. Al contrario, annuì senza esitare: “Lo penso anche io. Negli ultimi anni, ho visitato personalmente più di una volta il Regno Luce di Gemma, chiedendo di poterla prendere come mia discepola. Però… sigh.”


L’Imperatore dell’Eternità scosse la testa, deluso e amareggiato. Se lui, l’Imperatore dell’Eternità, avesse proposto a qualsiasi praticante del mistero di diventare il suo discepolo personale, nessuno avrebbe osato rifiutare neppure in diecimila vite. Eppure, quando per la prima volta in vita sua lo aveva fatto, il risultato era stato inaspettato…


“Hahahaha.” L’Imperatore del Drago rise di gusto: “Beh, sarebbe stato strano se il Regno Luce di Gemma avesse accettato di cedervi una perla così brillante ricevuta dai Cieli. Se questo drago avesse come discepola una ragazzina così benedetta dagli Dei, non sarebbe disposto a separarsi da lei neppur per un istante, nemmeno se fosse il Re dei Cieli in persona a chiederglielo.”


“Ha perfettamente ragione, ma si tratta comunque di una grande delusione per il nostro Regno dell’Eternità.” Rispose l’Imperatore dell’Eternità, ridacchiando con amarezza. Ogni volta che lui, uno degli individui ai vertici del Caos Primordiale, alla guida del prestigioso Regno dell’Eternità, guardava Shui Meiyin… lo faceva incredibilmente con occhi carichi d’impazienza e bramosia.


“Persino questo drago ha visto raramente qualcuno di così talentuoso.” Commentò sinceramente l’Imperatore del Drago: “Le persone come lei, se non muoiono prematuramente, possono riuscire persino a diventare forti quanto i Guardiani del vostro Regno dell’Eternità.”


I Reami Sovrani erano tali esclusivamente grazie a eredità divine speciali. Ecco perché il Regno dell’Eternità aveva un gruppo di Guardiani dalla forza impareggiabile. Lo stesso valeva per le eredità degli Dei Stellari e degli Dei Lunari.


Qualcuno in grado di raggiungere quel livello da solo, senza affidarsi a quelle speciali eredità divine, era ovviamente terribilmente spaventoso.


Ancora una volta, l’Imperatore dell’Eternità non contraddisse l’Imperatore del Drago e si limitò ad annuire.


“Poter vedere questa ragazzina dal talento senza pari basta a farmi pensare che sia valsa la pena di venire fin qui.” Nella voce dell’Imperatore del Drago c’era chiaramente una grande invidia: “Credo che sia la più giovane non solo dei mille Giovani Prescelti, ma anche di tutti i concorrenti dell’Assemblea Profound God.”


“La più giovane e quella con la forza misteriosa più bassa, ma…”


All’improvviso, l’Imperatore del Drago si interruppe come se qualcosa lo avesse lasciato senza voce. Subito dopo, si accigliò leggermente e il suo sguardo si posò su una persona poco più indietro di Shui Meiyin.


Yun Che!


L’aura al primo livello del Divine Tribulation Realm di Yun Che era completamente soffocata da quelle di tutti gli altri giovani al Divine Spirit Realm. Inoltre, tutti si erano concentrati su quelle più forti in assoluto… in quanto a Yun Che… a meno che qualcuno si fosse concentrato su di lui, sarebbe stato quasi impossibile percepire la sua aura.


L’Imperatore del Drago stava lodando Shui Meiyin per essere riuscita e classificarsi fra i mille Giovani Prescelti, pur essendo la concorrente più giovane e avendo la forza misteriosa più bassa fra loro. Ma non si sarebbe mai aspettato di percepire improvvisamente la presenza di qualcuno al Divine Tribulation Realm… e al primo livello, per di più!


Quell’aura al primo livello del Divine Tribulation Realm era ben più che fuori luogo fra quelle dei mille Giovani Prescelti sul Palco degli Dei.


Quella scoperta si diffuse a una velocità folle fra il pubblico, come un’epidemia. Anche il rumore proveniente dal Palco degli Dei diminuì fino a sparire rapidamente. Tutti avevano espressioni scioccate, incredule e scettiche… tutti i presenti stavano fissando Yun Che, senza nessuna eccezione!


Compresi gli altri novecento novantanove Giovani Prescelti sul Palco degli Dei!
                                


                                



