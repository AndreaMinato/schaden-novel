---
weight: 1158
title: Capitolo 1158 – Rabbia Riflessa
pubDate: 2025-02-03T07:52:46.922Z
tags:
    - atg
---


<em><strong>Capitolo Sponsorizzato! Grazie mille Roberto! 1 in coda, 0/10 donazione</strong></em>
<em><strong>-Alstor</strong></em>






Molto lontano, a est, due ragazze si stavano avvicinando volando a una velocità incredibile. Erano entrambe esili e meravigliose. La prima indossava un abito scarlatto e aveva i capelli rossi, mentre la seconda aveva un vestito dai colori brillanti che ondeggiava al vento. Il loro arrivo era simile alla comparsa improvvisa di due meravigliose fate uscite dalle leggende per entrare nel mondo reale; sembrava quasi un’illusione.


“Finalmente siamo arrivati. Credo che abbiamo appena attraversato la barriera difensiva del Regno dell’Eternità… quindi, perché non è venuto nessuno a fermarci?” la Principessa Caizhi aveva il volto brillante e arrossato dall’entusiasmo, il suo cuore batteva all’impazzata ormai da parecchio.


Perché finalmente aveva potuto fare qualcosa per la sua sorella maggiore


Inoltre, per lei sarebbe sicuramente stata una grande e fantastica sorpresa.


“Sei la grande Dea Stellare del Lupo. Chi avrebbe il coraggio di provare a fermarti?” commentò Jasmine, infastidita.


“Hehe.” La Principessa Caizhi le fece una linguaccia e osservò in silenzio l’espressione della sorella con i suoi occhi simili a stelle. Più si avvicinavano al Palco degli Dei, più si sentiva felice.


Ovviamente, Jasmine aveva notato lo strano comportamento di Caizhi. Le disse, guardandola di traverso: “Caizhi, ormai siamo arrivate. Che ne dici di dirmi cos’hai davvero in mente, adesso? Non mi dire che ti sei fatta accompagnare fin qui solo per guardare un gruppetto di ragazzini che lottano fra loro.”


“Ma anche tu sei una ragazzina, no? Sei più giovane di molti di loro, Sorellona, non mi piace sentirti chiamare gli altri in quel modo.” Si lamentò Caizhi, arricciando le labbra.


“…” anche se Caizhi aveva fatto la misteriosa per tutto il tempo, Jasmine aveva la sensazione che fosse a dir poco di buonumore. Inoltre, sembrava attendere qualcosa con impazienza, quindi non doveva trattarsi di nulla di male. Di conseguenza, non era affatto preoccupata.


“Siamo quasi arrivate… il Palco degli Dei, il Palco degli Dei!” Caizhi, dopotutto, era ancora molto giovane, perciò naturalmente si lasciava trasportare dalle sue emozioni. Pensando a quello che stava sicuramente per succedere, non riuscì a trattenere il suo entusiasmo: “Percepisco le auree del nostro onorevole Padre e dello Zio dell’Eternità. Ci sono così tante persone… Ah!!”


Come se si fosse improvvisamente scontrata con un muro invisibile e subito dopo fosse stata colpita da un fulmine proveniente dal Nono Cielo, Jasmine si fermò di colpo. Tutti i suoi muscoli si irrigidirono e rimase completamente immobile… per parecchio tempo.


“Sorellona!” anche Caizhi si fermò prontamente quando se ne accorse, ma appena si voltò per guardare verso Jasmine rimase senza parole dallo stupore.


Di fronte a lei, la sua sorella maggiore, temuta dall’intero Regno degli Dei Stellari, che era sempre gelida con tutti eccetto lei, che aveva osato ordinare al loro onorevole padre, l’Imperatore degli Dei Stellari, di “sparire dalla sua vista”, adesso stava tremando senza controllo dalla testa ai piedi. I suoi occhi rosso sangue erano terribilmente spenti e le sue pupille si stavano contraendo ed espandendo rapidamente più e più volte. Persino le sue labbra semiaperte stavano fremendo.


La sua aura era talmente caotica e agitata che Caizhi rimase scioccata.


“Sorel.. Sorellona?”


Caizhi credeva che Jasmine sarebbe sicuramente stata molto felice di rivedere all’improvviso Yun Che. Era davvero impaziente di assistere al loro incontro e sperava di fare una piacevole sorpresa a sua sorella… ma quando vide la sua reazione, ne fu terrorizzata.


“…” Jasmine non rispose a Caizhi, sembrava che qualcuno l’avesse privata della sua anima. Di tanto in tanto le si annebbiava la vista, mentre in altri momenti aveva la sensazione che il cielo e la terra stessero ruotando e precipitando.


Yun… Che…


“Umpf, Yun Che?” Qu Hui si accigliò leggermente e la sua voce divenne gelida: “Sai perché questo onorevole Giudice ti ha chiamato!?”


“Sì, lo so.” Sebbene fosse di fronte all’Onorevole Qu Hui, Yun Che rispose con indifferenza: “Mi ha chiamato perché tutti voi avete la sensazione che non dovrei essere qui.”


“Dal momento che ne sei consapevole, confessa onestamente cos’hai fatto.” La voce dell’Onorevole Qu Hui era fredda e soverchiante quanto prima: “La punizione per i tuoi crimini sarà leggermente meno severa, se confesserai spontaneamente. Del resto, anche se non confessassi non ci sarebbe alcun problema. La Perla dell’Eternità ha registrato completamente i round preliminari. Se fosse necessario, potremmo vedere subito cos’hai fatto!”


“Non ce ne sarà bisogno. Ovviamente, ho impiegato dei mezzi disonorevoli per superare il primo e il secondo round dei preliminari.” Il tono di Yun Che era tranquillo, come se non stesse parlando di sé stesso. Inoltre, ammise senza giri di parole: “Ho ricattato una persona dalla grande forza misteriosa e con un’ottima posizione in classifica, costringendola a lasciarsi uccidere da me poco prima della fine di ognuno dei due round. Così, entrambe le volte ho ottenuto il trenta percento delle sue sfere spirituali… tutto qua.”


Arrivando lì, era riuscito a raggiungere il suo obiettivo.


In quanto alle conseguenze, era già pronto ad affrontarle. Non gli importava di essere squalificato e cacciato dal Regno dell’Eternità. Non gli importava affatto di essere disprezzato e umiliato, né di diventare lo zimbello della Regione Orientale. Avrebbe accettato persino di lasciarsi spezzare tutti e quattro gli arti e di essere gettato fuori dal Regno dell’Eternità.


Dopotutto, quello era il Regno dell’Eternità, il Reame Sovrano più corretto, giusto e altruista. Sebbene avesse “barato”, come minimo non lo avrebbero punito con la morte.


La sua paura più grande e il risultato che non avrebbe mai potuto accettare… era che Jasmine non fosse lì.


…………..


Molto lontano, in alto nel cielo, Caizhi grazie alla sua attuale forza misteriosa riuscì a sentire chiaramente tutto ciò che aveva detto, nonostante la distanza.


“Allora ha fatto così.” Commentò a bassa voce.


Il mormorio di Caizhi suscitò finalmente una reazione in Jasmine, che si voltò lentamente verso di lei: “Caizhi… è questo il motivo… per cui mi hai portata qui?”


“Mn!” Caizhi la guardò negli occhi e annuì con entusiasmo: “Hehehe, Sorellona, scommetto che non te l’aspettavi, vero? A dire il vero, quando… io… ah…”


Caizhi abbassò gradualmente la voce e il sorriso allegro sulle sue labbra scomparve velocemente… perché sua sorella la stava fissando con un’espressione fredda e spaventosa…


Era la prima volta in vita sua che vedeva quello sguardo negli occhi di sua sorella…


“Sore… llona… io…” disse timidamente, senza sapere cosa fare.


Jasmine distolse lo sguardo. Osservò in silenzio il Palco degli Dei, senza muoversi di un millimetro né dire una parola.


“…” in quel momento, Caizhi sembrava un cucciolo di gatto terrorizzato a morte. Rimase immobile dietro Jasmine, agitata ma ubbidiente, senza trovare il coraggio di dirle nulla e sentendosi improvvisamente schiacciata dal dispiacere e dal disagio.


Io… ho sbagliato ancora… mi sarò cacciata nei guai…?


Ma… è chiaro che lui manca così tanto alla Sorellona…


Wuu… si può sapere dov’è che ho sbagliato…?


L’immediata confessione di Yun Che fece subito scoppiare una grande confusione. Wu Guike, in piedi fra i Giovani Prescelti, stava tremando e divenne pallido come un fantasma.


Una confessione così tranquilla e diretta era stata completamente inaspettata. Ma se la persona che era stata ricattata era così forte da permettere a Yun Che di entrare fra i mille Giovani Prescelti con solo il trenta percento delle sue sfere spirituali, doveva essere qualcuno di straordinario, fra i primi classificati. Sicuramente, doveva avere un’enorme forza misteriosa e provenire da un Reame Stellare molto potente.


Come poteva qualcuno del genere essere “ricattato” da un individuo dei piani inferiori, soltanto al Divine Tribulation Realm? Qualcuno di così forte e prestigioso doveva sicuramente avere un immenso orgoglio e rispettare la filosofia della Via del Profound. Com’era possibile che avesse accettato?


In ogni caso, ora che Yun Che aveva ammesso di aver barato, sarebbe stato molto più facile occuparsi della questione. L’Onorevole Qu Hui corrugò immediatamente la fronte e disse francamente: “Hai davvero un bel fegato, per commettere un crimine così spregevole durante l’Assemblea Profound God! Non hai mostrato il minimo rispetto per l’Assemblea, né per il mio Regno dell’Eternità! Non hai neppure un briciolo della dignità e del senso della vergogna che dovrebbe avere un praticante del mistero!”


Il severo giudizio di Qu Hui fece scendere il silenzio tutt’intorno.


Mu Huanzhi era così terrorizzato da essere pallido come un cadavere. Mu Bingyun, invece, si alzò improvvisamente in piedi: “Rispettati Imperatori Divini, Onorevole Qu Hui, questa giovane è Mu Bingyun, della setta della Fenice di Ghiaccio del Regno della Canzone Glaciale. Yun Che è un discepolo del mio setta e ha commesso questo grave errore per colpa nostra, che non l’abbiamo educato a dovere. Spero che la sua punizione sia leggera, considerando che giovane e ignorante. Quando tornerà con noi al nostro setta, vi assicuro che riceverà un castigo severo per disciplinarlo… e prometto anche che daremo delle spiegazioni al Regno dell’Eternità.”


SWISH!


Tutti i presenti si voltarono di scatto verso i posti a sedere del Regno della Canzone Glaciale, facendo sentire tutti i suoi membri come se ci fossero decine di migliaia di spade puntate verso di loro e facendo tremare le loro anime.


“Regno della Canzone Glaciale? Umpf!” l’Onorevole Qu Hui non si voltò neppure verso Mu Bingyun. Sbuffò, in tono terribilmente serio: “Il regno della Canzone Glaciale è governato dal Realm King Xuanyin, quindi gode di un certo prestigio nella Regione Orientale. Se davvero questo spregevole ragazzino è un membro del vostro setta, mi vergogno per voi!”


Mu Bingyun: “…”


Qu Hui continuò, con la fronte corrugata: “Spiegazioni? Il mio Regno dell’Eternità non ha bisogno di nessuna spiegazione. Quest’Assemblea è un grande evento per tutta la Regione Orientale. Questi mille Giovani Prescelti per noi sono più importanti di quanto siano mai stati in passato! Tuttavia, qualcuno di così tanto più debole e disonesto è entrato fra loro con un metodo disonesto. Come avete intenzione di spiegarlo all’intera Regione Orientale e a tutti i concorrenti che hanno dato il massimo per ottenere il miglio risultato possibile nell’Assemblea!?”


“Non soltanto lui, ma anche voi membri del Regno della Canzone Glaciale siete responsabili dell’accaduto!”


“???” Yun Che inarcò le sopracciglia. Questi Mille Giovani Prescelti per noi sono più importanti di quanto siano mai stati in passato? Cosa intende dire?


“Bingyu…” Mu Huanzhi voleva fermare Mu Binyun, ma lei continuò: “Yun Che non è un comune discepolo della nostra setta della Fenice di Ghiaccio, ma l’unico discepolo diretto della nostra attuale Maestra della setta. Proviene da un piano d’esistenza inferiore ed è arrivato nel Regno degli Dei soltanto da poco. Inoltre, è arrogante, testardo, stupido e indisciplinato. È solo per questo che ha commesso un errore così terribile. Spero davvero che lei possa essere evitare di punirlo troppo severamente, Onorevole Qu Hui. Il mio setta della Fenice di Ghiaccio le sarebbe eternamente grato.”


“…Cosa? Il discepolo diretto della Maestra della setta? Qualcuno di così spregevole è davvero diventato il discepolo diretto del Realm King Xuanyin!? È impossibile, vero?”


“Il Realm King Xuanyin è una dei Divine Master della nostra Regione Orientale. Della spazzatura del genere è davvero il suo discepolo diretto?”


“Con il suo crimine non ha soltanto coinvolto il Regno della Canzone Glaciale, ma ha anche infangato per sempre il nome del Realm King Xuanyin… Sigh.”


“… si è reso ridicolo di fronte a tutti.” Jun Xilei distolse lo sguardo, pensando che non fosse degno di una sua seconda occhiata, come se i suoi occhi si sporcassero soltanto vedendolo. Il suo cuore bruciava d’odio e, ripensando a come aveva dovuto chiedergli scusa in ginocchio, si sentì due volte più umiliata.


Il Regno della Canzone Glaciale era solo un comune e remoto Reame Intermedio, neppure molto famoso. Ma da quando Mu Xuanyin era diventata il suo Realm King, sempre più persone avevano cominciato a sentirne parlare e il nome “Realm King Xuanyin” era diventato molto, molto più conosciuto di quello del Regno della Canzone Glaciale, persino tra la maggior parte dei Realm King dei Reami Superiori.


Tuttavia, questo non significava affatto che l’Onorevole Qu Hui fosse costretto a mostrare rispetto per Mu Xuanyin… perché lui era il capo dei Giudici in persona!


“Lui… è il discepolo diretto del Realm King Xuanyin?” l’espressione dell’Onorevole Qu Hui era fredda e rigida come sempre, e anche il suo sguardo rimase impassibile: “Per caso è diventata cieca, per accettare qualcuno di così spregevole come suo discepolo diretto!?”


Non appena pronunciò quelle parole, l’Onorevole Qu Hui notò improvvisamente che negli occhi stranamente calmi di Yun Che era comparso uno sguardo terribilmente serio. La sua aura divenne piuttosto ostile: “Non osi insultare la mia Maestra!!”


Vedendolo gridare di fronte all’Onorevole Qu Hui, tutti lo fissarono con gli occhi spalancati. Tutti i membri del Regno della Canzone Glaciale erano pallidi come spettri. Mu Bingyun intervenne frettolosamente: “Yun Che, stai zitto!!”


Il pubblico era senza parole. Non si sarebbero mai aspettati che Yun Che avrebbe osato rispondere ferocemente all’Onorevole Qu Hui! Persino quest’ultimo era incredulo.


Yun Che, tuttavia, finse di non sentire Mu Bingyun e fissò l’Onorevole Qu Hui dritto negli occhi. Da quando era arrivato nel Regno degli Dei, Mu Xuanyin gli aveva dato parecchie lezioni che avevano sicuramente contribuito a mitigare di parecchio il suo carattere. Prima di partire per il Regno dell’Eternità, Mu Xuanyin lo aveva avvertito ripetutamente di non causare problemi… ma quando l’Onorevole Qui Hui l’aveva insultata, la rabbia e l’aura minacciosa di Yun Che erano esplose senza preavviso, come un vulcano in eruzione, senza che lui riuscisse più a trattenersi.


Forse non se n’era ancora reso conto, ma a un certo punto Mu Xuanyin era diventata un’altra sua scaglia inversa.


“Ho agito soltanto di mia iniziativa. Cos’ha a che fare con la mia Maestra!? Che motivo e autorità ha per insultarla!?”
                                


                                



