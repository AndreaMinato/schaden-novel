---
weight: 11630
title: Capitolo 1163 – Completamente Vuoto
pubDate: 2025-02-03T07:52:46.922Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor, che si scusa per il ritardo, ma almeno il capitolo è luuuungo e oggi Schaden pubblicherà anche il successivo</strong></em>


A partire dal centesimo piano della Torre dell’Eternità, la difficoltà della prova cresceva esponenzialmente. Non solo le Bestie Misteriose avevano una forza misteriosa molto maggiore rispetto ai piani precedenti, ma erano anche molto più feroci. Inoltre, le Ombre Profound iniziavano a usare ogni sorta di tecniche inaspettate e anche la minima distrazione poteva portare a gravi ferite.


Guidate dalle Ombre Profound, anche le Bestie Misteriose avevano una comprensione e una conoscenza del campo di battaglia superiori a quelle dei concorrenti, che visitavano il piano per la prima volta. Di conseguenza, era praticamente impossibile scappare lasciandosele alle spalle. Del resto, anche se qualcuno ci fosse davvero riuscito e fosse scattato fino all’ingresso del piano successivo, le Ombre Profound e le Bestie Misteriose avrebbero continuato a inseguirlo fino alla sua morte.


Alla fine, si sentì un grido straziante dal piano 142. Un concorrente era morto, ucciso da un attacco a sorpresa di tre Ombre Profound.


Quando tornò in vita, ricomparve al piano 132. Inoltre, tutte le Bestie Misteriose e le Ombre Profound dei dieci piani successivi risorsero a loro volta.


A quel punto, buona parte del pubblico divenne scuro in volto… qualcuno era morto ancora prima del piano 150, quindi era davvero spaventoso pensare a quanto sarebbe stato difficile procedere dopo il 200… forse, i vincitori non sarebbero stati i primi a raggiungere il piano 300, ma gli unici in grado di riuscirci!


Dopo il piano 150, la velocità con cui i concorrenti avanzavano divenne chiaramente sempre più lenta. Anche chi si trovava fra i primi cento classificati doveva avanzare con attenzione, un passo alla volta, e aveva rallentato notevolmente. In quanto a chi si trovava alle ultime posizioni fra i mille Giovani Prescelti, combatteva ormai senza sosta battaglie feroci, spingendosi al limite, costantemente avvolti dal pericolo. Alcuni di loro si stavano persino concedendo una pausa per riposare prima di avanzare al piano successivo.


Tuttavia, ovviamente c’erano alcune eccezioni che non sorpresero nessuno.


Luo Changsheng era già al piano 200, ma le sue condizioni erano ancora ottime. Di fronte al gruppo di Bestie Misteriose e Ombre Profound, le sconfisse con un solo lampo di luce bianca. Nessuno era riuscito a vedere cosa avesse fatto, ma i suoi avversari caddero a terra uno dopo l’altro e smisero subito di muoversi.


Atterrò accanto all’ingresso del piano successivo, proprio nello stesso istante in cui l’ultima Bestie Misteriose cadde a terra. Aveva un atteggiamento così tranquillo e disinvolto che sembrava stesse facendo una comune passeggiata in un cortile. Vederlo battere in quel modo così tanti nemici era decisamente un piacere per gli spettatori.


“Il Giovane Maestro Changsheng… ha poco più di trent’anni e ha raggiunto il Divine Spirit Realm solo qualche anno fa. Nonostante questo, il suo controllo sull'Energia Misteriosa è già così straordinario… persino questo sovrano… alla sua età non era affatto alla sua altezza.”


Quell’affermazione venne pronunciata sospirando da nientemeno che il Realm King di un Reame Superiore.


Luo Changsheng aveva un aspetto fragile, la sua aura era delicata e tranquilla come l’acqua e il suo sguardo non era affatto freddo né penetrante, il che poteva sembrare un difetto. Era il tipo di persona che nessuno avesse notato, se fosse stato in mezzo a una folla e nessuno fosse stato a conoscenza della sua identità.


Ma ogni volta che dava prova della sua forza, tutti non potevano che guardarlo con ammirazione… faceva capire a chi lo osservava perché venisse chiamato “Giovane Maestro Changsheng” e fosse riconosciuto come il più potente dei giovani della Regione Orientale.


“Jun Xilei… è ancora così giovane. Non solo la sua forza misteriosa è così straordinaria, ma ha anche padroneggiato alla perfezione l’arte della spada. Questo vecchietto ha trascorso la sua intera vita studiando follemente la via della spada e si è sempre vantato di avervi ottenuto grandi risultati. Ma ora, di fronte a quella ragazza, non posso che vergognarmi della mia superbia.”


“Hahaha, non è una ragazza normale. È l’unica erede del Re della Spada, colei che in futuro diventerà la Regina della Spada.”


“La figlia del Realm King del Regno Luce di Gemma è riuscita a tenere testa a Jun Xilei per tutto il tempo. Quelle due hanno entrambe i loro punti di forza, perciò è difficile affermare quale sia la migliore basandosi semplicemente su combattimenti di questo tipo. Se si affronteranno durante la Battaglia degli Dei, sarà sicuramente uno scontro incredibilmente feroce.”


“D’altro canto, Lu Lengchuan del Regno del Cielo Velato… sarà anche uno dei quattro Giovani Divini della Regione Orientale, ma è sempre più chiaro che sia più debole degli altri tre. Inoltre, ha oltre vent’anni in più di loro. Sembra che, per questa generazione, il Regno del Cielo Velato sarà più debole di quello del Sacro Universo e di quello Luce di Gemma.”


“Anche se la figlia minore del Realm King del Regno Luce di Gemma era fra gli ultimi classificati dei Giovani Prescelti… ha già ottenuto un risultato straordinario arrivando fin qui con la sua forza misteriosa soltanto al primo livello del Divine Spirit Realm.”


“No, no, non ti sei accorto di una cosa. È vero, quella ragazzina è rimasta in fondo alla classifica dei Giovani Prescelti per tutto il tempo e sta anche scalando molto lentamente la Torre dell’Eternità… ma non è ancora morta neppure una volta. Almeno duecento dei concorrenti più avanti di lei sono morti almeno una volta. Finora, è il risultato più incredibile di questo round.”


Le battaglie all’interno della Torre dell’Eternità continuarono e diventarono sempre più spietate col passare del tempo. Una volta superato il piano 200, persino i quattro Giovani Divini, che per tutto il tempo erano stati in netto vantaggio, rallentarono visibilmente. Le differenze fra le capacità di combattimento dei mille Giovani Prescelti erano ormai evidenti.


Il pubblico stava conducendo ogni sorta di discussione riguardo alla competizione. Sentendo esultare a squarciagola i membri del Regno del Sacro Universo, così forte da far tremare il cielo, tutti si accorsero che Luo Changsheng era stato il primo a raggiungere il piano 250.


Gli mancavano solo cinquanta piani per giungere alla vittoria!


Dopo aver ripulito il piano 250, Luo Changsheng aveva uno sguardo serio. Decise di mantenere rilasciata completamente la sua forza misteriosa per tutto il tempo e riprese ad avanzare lentamente e con attenzione. Non stava più camminando tranquillamente come prima… e c’erano persino due piccoli ma chiaramente visibili tagli superficiali sul suo braccio sinistro.


Gli mancavano solo cinquanta piani… ma senza alcun dubbio sarebbero stati molto più spaventosi dei precedenti duecentocinquanta messi insieme. Solo allora sarebbe iniziata ufficialmente la vera prova per lui e gli altri Giovani Divini della Regione Orientale.


“La difficoltà della prova ha superato ogni nostra aspettativa.” Commentò il Realm King di un Reame Superiore: “La Perla dell’Eternità ha impostato una difficoltà diversa per ognuno dei mille concorrenti, in base alla loro forza misteriosa. È chiaro che la Perla non voglia permettere a tutti di raggiungere il traguardo. Il fatto che si debba ‘arrivare in cima per primi’ non è altro che un obiettivo dato per motivare i partecipanti… credo che solo circa trenta persone fra quelle mille riusciranno davvero a raggiungere l’ultimo piano. Il tempo non ha quasi nulla a che fare con la competizione.”


Anche le persone intorno a lui annuirono, trovandosi d’accordo.


Quando Luo Changsheng aveva raggiunto il piano 250, suscitando ammirazione in quasi tutto il pubblico, Yun Che, che per tutto il tempo non si era mosso di un millimetro e che tutti avevano subito dimenticato e ignorato, all’improvviso aveva cominciato a muoversi. Stava correndo senza fretta verso l’ingresso del primo piano.


Questo attirò subito l’attenzione di parecchi spettatori, che, ovviamente, sogghignarono e lo schernirono.


“Cosa pensa di fare? Non vorrà davvero iniziare adesso a scalare la Torre, vero?”


“Hahahaha, sicuramente non immagina che già l’avversario del primo piano sarà al Divine Spirit Realm, altrimenti non avrebbe mai osato provare a entrarvi. Non sopravviverà neppure cinque secondi.”


“Dopo essere rimasto sdraiato lì per terra a dormire per tutto questo tempo, adesso vuole davvero morire a qualsiasi costo. Sta davvero dando spettacolo.”


Sempre più persone si presero gioco di lui e lo derisero, così, in un batter d’occhio, gran parte del pubblico si concentrò su di lui. Infatti, guardare dall’alto in basso qualcuno di così debole dava a tutti loro un senso di superiorità. Persino gli abitanti dei Reami Inferiori, gli ultimi fra tutti gli esperti radunati intorno al Palco degli Dei, si sentivano incredibilmente rasserenati e allegri insultando e schernendo Yun Che.


Man mano che Yun Che correva, diventava sempre più veloce. Anche la sua sagoma divenne più sfocata mentre avanzava, secondo dopo secondo, finché nell’istante stesso in cui mise piede nel primo piano scomparve completamente, senza lasciare alcuna traccia.


Le risate sprezzanti di tutti gli spettatori si interruppero di colpo. Subito, tutti spalancarono gli occhi senza preavviso, con espressioni incredule sul volto.


“Scom… scomparso!?”


“Co… cosa sta succedendo? Cosa diavolo è successo?”


“Forse… ha deciso di arrendersi ed è stato fatto uscire dalla Torre dell’Eternità? No… non è così!”


“Svelti, guardate… le immagini proiettate stanno… cambiando continuamente!”


Yun Che era scomparso nel nulla, ma la proiezione stava mostrando paesaggi sempre diversi. Le immagini raffigurarono il primo piano, poi il secondo, poi si spostarono rapidamente fino al terzo, e infine al quarto… per tutto il tempo, venne mostrato solo il paesaggio, non c’era alcuna traccia di Yun Che.


“Cosa succede?” negli occhi dell’Imperatore dell’Eternità comparve uno strano bagliore. Poco dopo, come se si fosse improvvisamente ricordato di qualcosa, sul suo volto apparve un’espressione scioccata che nessuno si sarebbe mai aspettato di vedere.


Persino l’Imperatore Shitian, che non aveva osservato neppure per un secondo le battaglie all’interno della Torre dell’Eternità, si sedette in maniera più composta. Anche nei suoi occhi comparve uno strano bagliore e fissò con attenzione quella proiezione senza alcuna persona al suo interno.


“Che sia…”


“Invisibilità Perfetta!” disse lentamente l’Imperatore del Drago.


Era la prima volta che la sua espressione, il suo sguardo e la sua voce diventavano così solenni, da quando aveva raggiunto il Regno dell’Eternità.


Tutti e cinque gli altri Imperatori Divini distolsero lo sguardo: “Imperatore del Drago, è davvero…”


“Una tecnica in grado di concedere questo tipo di invisibilità viene citata in molti testi antichi, quindi è assolutamente certo che non si tratti di un’invenzione.” Rispose l’Imperatore del Drago, scandendo le parole: “Voi stessi dovreste saperlo. Questo è il massimo livello esistente per le Abilità Profound di movimento, il loro stadio definitivo. Anche se qualcuno ottenesse davvero un’Abilità Profound così straordinaria, sarebbe comunque tremendamente difficile impararla con successo. Non serve solo un’estrema capacità di comprensione, ma secondo le voci sono necessari anche una grande affinità verso uno o più elementi, un ottimo controllo della propria Energia Misteriosa e una conoscenza incredibilmente approfondita delle energie del Cielo e della Terra e della loro aura. Inoltre, è comunque necessaria un’occasione in cui avere un’illuminazione improvvisa e straordinaria… si può dire tranquillamente che le condizioni per imparare un’Abilità Profound del genere siano terribilmente stringenti.”


“Anche se ho letto così tanti racconti e documenti antichi, nei miei trecentocinquantamila anni di vita questa è la prima volta in assoluto che vedo davvero una tecnica del genere coi miei stessi occhi!”


“Tutti voi… no, tutti noi abbiamo sottovalutato quel ragazzino.”


L’atteggiamento dell’Imperatore del Drago cambiò notevolmente mentre pronunciava quelle parole.


Gli altri cinque Imperatori Divini rimasero a lungo in silenzio, senza dire assolutamente nulla… probabilmente, non avevano neppure mai immaginato che un giorno ogni loro convinzione sarebbe stata completamente fatta a pezzi da un ragazzino come quello.


“Imperatore del Brahma, questo Drago ricorda della ‘Splendente Ombra del Brahma’ di voi Imperatori del Brahma. Il suo ultimo stadio si chiama ‘Invisibile e Senza Traccia’, se non sbaglio?” chiese improvvisamente l’Imperatore del Drago.


L’Imperatore del Brahma annuì lievemente col capo: “Esatto. Tuttavia, quel livello venne imparato con successo solo dal nostro antenato di novecentomila anni fa. Da allora, non ci è riuscito nessun altro. Persino io ci ho provato in passato, ma nonostante i miei innumerevoli tentativi non ho mai avuto successo.”


“Se questo Drago non si sbaglia, quel ragazzino sta usando l’Abilità Profound divina della setta della Fenice di Ghiaccio, del Regno della Canzone Glaciale – il Riflesso Distruttore della Luna!” l’Imperatore del Drago sospirò lievemente: “Non mi sorprende che sia diventato il discepolo diretto del Realm King della Canzone Glaciale!”


“Non si tratta di semplice invisibilità, sapete.” L’Imperatore Shitian si stava tenendo il mento fra il pollice e l’indice e stava fissando con interesse la proiezione da cui Yun Che era scomparso: “Non è svanita nel nulla solo la sua immagine, ma anche la sua aura. Ha già attraversato così tanti piani, eppure nella delle Bestie Misteriose né delle Ombre Profound ha avuto la minima reazione… stupendo! Non credevo che esistesse davvero un’Abilità Profound così fenomenale. È davvero meravigliosa!”


“…” L’Imperatore del Brahma non disse nulla per parecchio tempo. Nei suoi occhi comparve uno strano riflesso: <em>Allora Ying’er non è l’unica al mondo a poterlo fare.</em>


<em>Nell’intero Regno degli Dei non c’è nessuno il cui talento e la cui capacità di comprensione siano paragonabili a quelle di Ying’er. Lei ha avuto un’illuminazione subito dopo aver raggiunto il Divine Master Realm, riuscendo così a imparare finalmente lo stadio dell’invisibilità… ma quel ragazzo… è solo al Divine Tribulation Realm…</em>


Dato che persino l’Imperatore del Drago e gli altri cinque Imperatori Divini erano sinceramente scioccati, si può immaginare quale fu la reazione del resto del pubblico. L’intero Palco degli Dei venne avvolto da una grande confusione e persino i membri dei Reami Sovrani venuti ad assistere all’Assemblea non riuscivano a credere ai loro occhi.


“Si può sapere cosa sta succedendo?”


“Che si tratti di una qualche Arte Diabolica? O un tesoro Profound incredibilmente raro?”


“Un’Abilità Profound di movimento? Impossibile! Come può esistere davvero un’Abilità Profound del genere!?”


“Questo sarà… considerato come barare? Merda… che cazzo sta succedendo!?”


Yan Juehai era senza parole e persino Huo Rulie aveva gli occhi così spalancati che sembravano sul punto di schizzargli fuori dalle orbite. Poi, all’improvviso cominciò a tremare, si riprese leggermente e gridò: “Ehi… Anziano Huanzhi, che trucchetto è questo? Yun Che, quel ragazzo… come può essere in grado di fare una cosa del genere?”


D’altro canto, sia Mu Bingyun che Mu Huanzhi si erano alzati in piedi, in preda a un immenso entusiasmo.


“Non sarà davvero…” Mu Huanzhi spalancò gli occhi, pensando a qualcosa, ma non riusciva a crederci.


“Il Riflesso Distruttore della Luna! È lo stadio definitivo, che neppure la Maestra né i nostri antenati sono mai riusciti a imparare!” mormorò Mu Bingyun.


In quanto Maestra di Palazzo della setta della Fenice di Ghiaccio ed erede diretta del suo Sangue, poter vedere il livello definitivo dell’Abilità Profound di movimento caratteristica della Fenice di Ghiaccio la scosse profondamente. Era così emozionata che avrebbe potuto persino morire in quell’istante senza avere rimpianti.


Ovviamente, l’invisibilità era uno dei più grandi assi nella manica di Yun Che, oltre che una tecnica in grado di salvargli la vita in situazioni estremamente pericolose. L’unica persona a sapere davvero che fosse in grado di utilizzarla era Mu Xuanyin.


O almeno, lo era stata fino a quel giorno, quando aveva incontrato Shui Meiyin, una ragazza incredibilmente misteriosa, che inaspettatamente aveva scoperto il suo segreto.


In quanto agli altri, neppure Mu Bingyun lo aveva mai saputo. Nel Regno Darkya, Yun Che aveva assassinato così tanti membri della setta dell’Anima Nera, ingannandoli così a lungo, ma nessuno aveva mai sospettato che sapesse diventare invisibile… perché per loro era assolutamente impossibile immaginare, anche se fossero stati picchiati a morte, che qualcuno potesse davvero far scomparire nel nulla la sua immagine e la sua aura.


Con un tale asso nella manica, per Yun Che sarebbe stato difficile morire anche se ci avesse provato.


Dopo essere rimasto a lungo fermo e in silenzio, riflettendo sulla situazione per parecchio tempo, aveva deciso di mostrare quel suo asso nella manica a tutte quelle persone, soltanto per poter realizzare il suo desiderio di riveder Jasmine.


Era l’unico metodo che gli fosse venuto in mente e, dato che ormai Shui Meiyin aveva scoperto che poteva diventare invisibile, non era più un segreto siccome avrebbe potuto dirlo a chiunque in qualsiasi momento.


Mentre il Palco degli Dei veniva avvolto da grida confuse, urli e discussioni animate, Yun Che continuò ad avanzare rapidamente da invisibile. Quando aveva raggiunto per la prima volta lo stadio dell’invisibilità, doveva fare molta attenzione mentre camminava usando quella tecnica. La minima distrazione sarebbe stata sufficiente a farlo ricomparire.


Ma poi, Yun Che si era allenato nel Regno Darkya e aveva coltivato con impegno la sua forza misteriosa per due anni. Ora, con tutta l’esperienza che aveva accumulato, riusciva a utilizzare l’invisibilità tranquillamente. Non doveva affatto fare attenzione mentre era invisibile, infatti anche in quel momento stava correndo sempre più velocemente…


Piano 10… piano 20… piano 30… piano 50…


Piano 100!


Piano 120!


Piano 150!


Piano 200!


La confusione che avvolgeva il Palco degli Dei diminuì gradualmente, finché non scese il silenzio. Tutto il pubblico, che prima era concentrato sui quattro Giovani Divini e gli altri concorrenti, aveva lo sguardo fisso sulla proiezione che mostrava il paesaggio intorno a Yun Che. Guardarono nello schermo un piano dopo l’altro, scioccati…


Piano 220…


Piano 230…


Piano 240…


Piano 250…


Poi… la proiezione mostrò il piano successivo a quello in cui si trovava al momento Luo Changsheng… e le immagini continuarono a cambiare, mentre Yun Che avanzava sempre di più…


Non si fermò per riposarsi, né rimase coinvolto in nessuna battaglia. Nessuna Bestie Misteriose e nessuna Ombra Profound ebbe la minima reazione al suo passaggio, come se fossero tutte prive di coscienza.


Gli altri concorrenti dovevano fare attenzione a ogni passo, soprattutto dopo il duecentesimo piano, dato che era probabile che restassero coinvolti in battaglie feroci e rischiassero di morire.


Ma Yun Che… l’unica cosa che doveva fare per superare il round era semplicemente scalare la torre!


Piano 270…


Piano 280…


Piano 290…


Piano 299… quel piano era sorvegliato da ben trenta Bestie Misteriose e trenta Ombre Profound. Yun Che rallentò e camminò in mezzo a loro senza alcuna fretta. Passò persino a meno di venti passi da una gigantesca Bestie Misteriose.


Tuttavia, questa rimase accovacciata a terra, continuando a guardarsi intorno, proprio come prima. Sebbene stesse chiaramente facendo attenzione, non si accorse affatto di Yun Che, che le era così vicino.


In questo modo, come se l’intero piano fosse completamente vuoto, Yun Che camminò dritto verso l’ingresso del Piano 300, sebbene si trovasse nel luogo più spaventoso e pericoloso dell’intera Torre dell’Eternità. Dopo aver raggiunto l’ultimo piano, annullò l’invisibilità, mostrandosi a tutti gli innumerevoli sguardi scioccati degli spettatori.


Al Piano 300 non c’era nessuna Bestie Misteriose, solo una Formazione di teletrasporto al centro della gigantesca stanza.


Yun Che aveva un’espressione indifferente, né felice né triste. Non attese nessuna istruzione ed entrò camminando nella Formazione Profound.


CLANK!!


Dei raggi di luce avvolsero la proiezione di Yun Che all’interno della Torre dell’Eternità, distruggendola completamente e facendola dissolvere nel nulla.


Al centro del Palco degli Dei, il vero Yun Che uscì lentamente dalla coltre di luce bianca che aveva avvolto i corpi dei mille Giovani Prescelti.


Ad accoglierlo, ci fu soltanto un silenzio spettrale.


“Secondo il regolamento, dovrei essere il primo classificato, giusto?” Yun Che ignorò completamente la reazione del pubblico e si fermò di fronte all’Onorevole Qu Hui, che sembrava paralizzato, per voi rivolgergli quella domanda in tono distaccato.


“…” L’Onorevole Qu Hui squadrò Yun Che. Lui era il capo dei Giudici, aveva punito innumerevoli Reami Stellari ed esperti della Via Divina e sarebbe rimasto indifferente anche se il Cielo stesso fosse precipitato, eppure per parecchio tempo non riuscì a rispondere.
                                


                                



