---
weight: 1164
title: Capitolo 1164 – I trentadue candidati divini (1)
pubDate: 2025-02-03T07:52:46.922Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


Il tono di voce di Yun Che era noncurante, ma era stato abbastanza chiaro da far sentire a tutti le sue parole. Come se fossero sotto qualche sorta di incantesimo, le persone nel palco degli dei si erano ammutolite, risuonavano solo gli schiocchi delle loro mandibole che cadevano a terra da quanto avevano spalancato la bocca.


"Bene! Bene! Bene!!"


Il Divino Imperatore Shitian batté con forza le mani. Brillava una luce insolita nei suoi occhi: "Ben fatto ragazzo! Quella divina abilità dell'invisibilità che hai mostrato mi ha davvero ampliato gli orizzonti! Vale la pena aver fatto un viaggio nella Divina regione Orientale anche solo per assistere ad una tecnica così divina!"


"È un peccato che tu provenga dalla Divina Regione Orientale. Se fossi nato nella Divina Regione Meridionale, avrei cercato proprio di accettarti come discepolo, ahahahah!"


Il Divino Imperatore Shitian rise fragorosamente. Ogni sua parola riecheggiava tonante.


Le sue parole portavano un peso inimmaginabile dato che erano state dette dal secondo più forte nella Divina Regione Meridionale.


Prima, l'onorabile Qu Hui si era riferito in modo offensivo nei confronti della maestra di Yun Che. Dicendo parole del genere, il Divino Imperatore Shitian praticamente stava dando uno schiaffo in faccia al capo dei giudici.


Tutti i presenti avevano visto chiaramente il risultato di Yun Che. Non solo i realm king di migliaia di regni stellari, ma anche gli individui distinti che stavano guardando la competizione dall'area meridionale, i cinque grandi imperatori, gli dei stellari e lunari, i giudici, avevano espressioni sorprese.


"Divina abilità... dell'invisibilità?"


"Non è la leggendaria tecnica di movimento della via del divino...? È davvero possibile allenarla? Specialmente... per un giovane che è solo nel Divine Tribulation Realm?"


"In effetti ci sono delle note riguardo ad una tecnica del genere, ma non abbiamo mai sentito di nessuno che sia riuscito ad allenarla prima. Che sia stato qualche tipo... di arte ingannevole?"


"L'ha detto il Divino Imperatore Shitian stesso. Come può essere falsa?"


"Significa che questo ragazzo... è molto più abile di quel che sembra?"


"Superare la gara in questo modo... non è considerato barare? Non ditemi che... ora è il primo in classifica? Non... non può accadere, vero?"


Yun Che aveva superato le prime due fasi dei preliminari nonostante fosse al primo livello del Divine Tribulation Realm. Anche se aveva sorpreso tutti, ben presto lo trovarono ridicolo. Yun Che aveva usato di nuovo dei metodi disonesti che deviavano completamente dall'intenzione di chi aveva organizzato la competizione. Inoltre avevano visto tutti il suo intero viaggio dall'inizio alla fine.


Non lo avevano trovato però spregevole e ridicolo, anzi erano così scioccati che non riuscirono a calmarsi per molto tempo.


"Cosa? Vuole dire che ho barato di nuovo?" Yun Che ridacchiò vedendo l'espressione rigida dell'onorabile Qu Hui. Poi disse con un tono udibile solo a lui: "Non ci sono altre regole a parte raggiungere il 300esimo piano e l'ha annunciato lei stesso. Che l'onorabile Qu Hui, la persona definita la più giusta e severa nella Divina Regione Orientale non avrà nessuna esitazione nel danneggiare da sola la propria reputazione?"


Immediatamente l'onorabile Qu Hui fece una smorfia e il suo sguardo si rabbuiò lievemente, ma non disse comunque altro.


In quanto capo dei giudici, com'era possibile che non conoscesse il livello finale della tecnica di movimento, "l'invisibilità"? Nonostante avesse vissuto per decine di migliaia di anni, l'aveva vista solo oggi per la prima volta... e la persona che l'aveva mostrata era un membro della giovane generazione per cui provava un incredibile disprezzo.


Certamente l'aveva detto lui stesso... specialmente per deridere Yun Che. Aveva messo enfasi in parole come "non ci sono restrizioni in quanto a mezzi", "non ci sono altre regole", perché era sicuro che, visto che tutti erano separati gli uni dagli altri e c'erano pericoli ovunque, sarebbe stato impossibile barare durante la terza fase.


Non si sarebbe mai aspettato che avrebbe usato un metodo del genere.


Nemmeno i cinque grandi imperatori divini potevano usare questa tecnica, figuriamoci lui.


L'onorabile Qu Hui si girò verso il Divino Imperatore dell'Eternità. Dopo che i due si scambiarono un'occhiata, il secondo annuì lievemente.


"..." Qu Hui si voltò verso Yun Che. Ansimava lievemente mentre diceva con tono solenne: "Yun Che del Regno della Canzone Glaciale, hai superato la terza fase dei preliminari e hai i requisiti per entrare nell'ultima battaglia degli dei! Dovrai stare qui per ora e potrai andartene dopo che termineranno i preliminari!"


WOOW


Il palco degli dei tornò ad essere animato.


Assistere all'invisibilità aveva scioccato profondamente il pubblico, ma la coltivazione di Yun Che era solo al primo livello del Divine Tribulation Realm dopotutto. Aveva solo contato sull'invisibilità e non sulla sua forza per essere il primo a superare la competizione dentro la Torre dell'Eternità ed era la vera forza ad essere necessaria per entrare nella battaglia degli dei finale.


Era già un ridicolo che un prescelto divino fosse al primo livello del Divine Tribulation realm e irritava perfino qualcuno di molto composto come il Divino Imperatore dell'Eternità.


Ora, se fosse anche entrato nella battaglia degli dei... indubbiamente avrebbe causato un enorme agitazione e putiferio nella Divina Regione Orientale e sarebbe stato deriso dalle altre regioni divine senza alcuna riserva.


Tuttavia, era la decisione del Regno dell'Eternità... Una decisione che non potevano non fare.


Yun Che ignorò le reazioni del pubblico. Rimase silenziosamente sul posto, pieno di emozioni.


Il palco degli dei era l'evento finale più importante delle sessioni precedenti dell'Assemblea Profound God. Aveva sentito che ogni combattimento nel palco degli dei era stato mostrato alla Divina Regione Orientale tramite delle tavole stellari.


<em>Sembra che diventerò famoso, uh...?</em> Pensò beffardo.


 <em>Jasmine, una volta che sentirai parlare di me, sicuramente mi verrai a cercare... Lo farai certamente.</em>


Non credevo che per incontrarti avrei dovuto superare tutte queste difficoltà, ma ora posso sentire solo entusiasmo. Non provo il minimo rimpianto per tutto ciò che ho dovuto affrontare finora... Anche se dovessi pagare un prezzo o conseguenze dieci volte superiori non rimpiangerei comunque nulla.


<em>A volte anche io ne sono sbigottito. Perché ho potuto abbandonare con risolutezza tutto quello che avevo nella Stella Polo Blu, solo per arrivare nel Regno degli Dei che mi è assolutamente estraneo, indipendentemente da ciò che poteva accadere? Inoltre è stato solo per vederti una volta... o anche solo per la possibilità di vederti una volta.


Ora però le ondate delle mie emozioni hanno risposto al mio dubbio...


È perché sei Jasmine.


Sei la persona che mi ha dato una nuova vita e ha cambiato il mio destino. Sei la persona per cui posso rinunciare a tutto ciò che ho, anche se significa essere condannato per tutta l'eternità.</em>


Il tempo passò velocemente. La competizione dentro la Torre dell'Eternità stava continuando e diventò sempre più intensa.


Gli sguardi del pubblico tornarono sulla torre. Solo Yun Che rimase sul posto con gli occhi chiusi. Non diede un'altra occhiata alla Torre dell'Eternità. Chiaramente aveva una buona opportunità per osservare i partecipanti potenti che sarebbero stati i suoi avversari durante la battaglia degli dei, ma non aveva interesse a farlo.


Ormai aveva già raggiunto il suo obiettivo e la battaglia degli dei non lo riguardava più.


Inoltre, data la sua forza, certamente sarebbe stato sconfitto da qualunque esperto abbastanza forte da entrare nella battaglia degli dei.


Ora aveva intenzione di aspettare che Jasmine lo venisse a cercare. Dopo gli eventi di oggi, finché Jasmine fosse stata nella Divina Regione Orientale, avrebbe sentito sicuramente il suo nome.


Dopo chissà quanto tempo, delle voci entusiaste iniziarono a risuonare nel suo orecchio. "Luo Changsheng! È Luo Changsheng! Sta per arrivare in cima!"


Molto presto un bagliore bianco brillò dietro Yun Che e una figura elegante ne uscì lentamente.


Le grida dei membri del Regno del Sacro Universo riecheggiavano nel cielo... Se non fosse stato per Yun Che, sarebbero state ancora più entusiaste.


Luo Changsheng fece un po' di passi avanti e poi sussultò quando vide Yun Che. Il suo sguardo mostrò sorpresa solo per un istante e poi non lo guardò più.


Per lui o, ad essere sinceri, per chiunque avesse un cervello normalmente funzionante, Yun Che poteva essere qui solo perché aveva abbandonato volontariamente la competizione.


Inoltre era solo normale che qualcuno come lui si arrendesse direttamente.


"Ben fatto." L'onorabile Qu Hui annuì verso Luo Changsheng, mostrando una rara espressione di apprezzamento.


Nemmeno Yun Che guardò Luo Changsheng. I due non avevano nulla in comune, come se vivessero in due mondi separati... Forse si consideravano esistenze completamente diverse l'uno dall'altro.


Dopo Luo Changsheng, arrivarono il secondo, il terzo e il quarto vincitore... Sempre più persone raggiunsero il 300esimo piano e tornarono nel palco degli dei. Il primo gruppo che finì la competizione indubbiamente era quello formato dalle persone più potenti dell'intera Divina Regione Orientale. Ognuno di loro aveva già una grande reputazione nella Divina Regione Orientale.


Quando videro Yun Che, le loro reazioni furono praticamente uguali a quella di Luo Changsheng.


Jun Xilei, in particolare, mostrò un'espressione di disprezzo e disgusto. La sensazione di umiliazione e odio nel profondo del suo cuore si destavano ogni volta che vedeva Yun Che.


Ad un certo punto, già oltre venti giovani erano tornati nel palco degli dei e i posti rimanenti per la battaglia finale diventavano sempre meno. Fu in quel momento che Yun Che sentì all'improvviso un nome che gli interessava molto.


"Quel ragazzo... proviene davvero dal Regno del Dio della Fiamma?"


"Come può qualcuno che proviene da un regno stellare intermedio essere così potente?!"


Yun Che alzò la testa e individuò molto velocemente una proiezione. L'intero schermo era pieno di fiamme dorate. Poteva sentire chiaramente il ruggito di Huo Poyun e i ringhi pieni di dolore e disperazione delle Bestie Misteriose avvolte dal fuoco del Corvo Dorato.


Le fiamme dorate si levarono al cielo, come se volessero bruciare la Torre dell'Eternità. Gradualmente, i ringhi delle bestie profound si attenuarono e Huo Poyun uscì dal fuoco, fradicio di sangue. Stava camminando lentamente, ma ogni suo passo era fermo come l'acciaio. Nelle sue pupille ardenti non c'era segno di dolore e si poteva scorgere solo una determinazione incrollabile.


Lasciando una scia di sangue dietro di lui, entrò nel 300esimo piano della Torre dell'Eternità.


Di conseguenza era diventato il trentacinquesimo contendente nella battaglia degli dei.


"...È davvero incredibile." Sospirò con sincera ammirazione Yun Che.


Era finito nei primi duecento durante la prima fase e poi tra i primi cento... Ora era il venticinquesimo a superare la competizione dentro la Torre dell'Eternità, tra i mille prescelti divini, ed era riuscito ad entrare nella battaglia degli dei.


Non solo, era stato anche il primo di un regno stellare intermedio ad entrare nella battaglia degli dei.


Aveva scioccato continuamente Yun Che e aveva dato molte piacevoli sorprese al Regno del Dio della Fiamma.


"Battaglia degli dei, è la battaglia degli dei, sai..." Disse ripetutamente Huo Rulie, come se fosse perso in un sogno, e non volesse svegliarsi.


"Chi avrebbe pensato che Huo Poyun sarebbe arrivato fino a questo punto? Abbiamo sottovalutato completamente i suoi risultati nell'elemento fuoco. Dopotutto ha..." Yan Juehai mostrò un'espressione piena di entusiasmo e aspettativa.


Lo sguardo del Divino Imperatore dell'Eternità si fermò su Huo Poyun per molto tempo. Dopodiché si rivolse alla gente del Regno del Dio della Fiamme e disse con un lieve sorriso: "Congratulazioni ai due maestri della setta. Sembra che presto il Regno del Dio della Fiamma sarà promosso a regno stellare superiore."


Yan Yuehai e Huo Rulie si sentirono estremamente lusingati. Inondati dall'entusiasmo si affrettarono a porgergli i loro rispetti, .


Mentre Huo Poyun usciva dallo schermo di luce, mostrava ancora un entusiasmo incontrollabile. Nell'istante in cui si girò, vide Yun Che e rimase sbigottito: "Fratello Yun, tu..."


Yun Che si avvicinò e disse con un lieve sorriso: "Fratello Poyun, sicuramente ora sarai famoso in tutto il mondo."


"Ahahah, tu..." Huo Poyun si sarebbe comportato in modo feroce e crudele quando combatteva, ma normalmente era una persona gentile. rise imbarazzato e stava per chiedere a Yun Che se si fosse ritirato volontariamente dalla competizione, ma poi pensò che avrebbe sicuramente scoraggiato il suo amico e si astenne dal farlo. Abbassò la voce e disse cambiando argomento: "Fratello Yun, mi hai quasi spaventato a morte prima... Hai osato davvero contraddire l'onorabile Qu Hui... Fiu! Non sai quanto è potente. Assicurati di non fare più una cosa del genere."


Tuttavia Yun Che disse con un sorriso calmo e composto: "Non preoccuparti, sono più sicuro di tutti voi. Anche se l'onorabile Qu Hui perdesse la testa e volesse attaccarmi, ho ancora dei modi per impedirglielo."


"Eh?" Huo Poyun era sbalordito. Nonostante si fidasse molto di Yun Che, aveva difficoltà a credere nelle sue parole.


"Presto, guardate laggiù... Quando quella ragazzina del Regno Luce di Gemma ha superato gli altri?!"


La maggior parte degli sguardi era concentrata sulla stessa proiezione. Una ragazza dall'aspetto adorabile e raffinato stava volando come una farfalla. Un grande gruppo di bestie la stava inseguendo, ma sorprendentemente le creature stavano rallentando poco a poco finché non si fermarono. Guardarono scoraggiate la ragazza che si allontanava sempre di più, ma non mostrarono più segno di volerla inseguire.


Shui Meiyin!


"Ah? Cosa sta succedendo?" Huo Poyun mostrò sorpresa e incredulità. "Tutte le Bestie Misteriose dentro la Torre dell'Eternità inseguono costantemente i partecipanti come cani pazzi. Quindi perché... hanno smesso di inseguirla?"


"...Dovrebbe essere a causa di un'interferenza spirituale e una estremamente forte!" Yun Che si accigliò.


Questa ragazzina aveva una forza mentale così terrificante. Poteva interferire con la percezione di così tante Bestie Misteriose.


Che avesse visto attraverso la sua invisibilità... a causa della sua potentissima forza mentale?


Yun Che stesso aveva una potentissima forza mentale, ma non aveva mai provato ad allenarla specificatamente. Perciò era dotato di una difesa spirituale estremamente elevata e usava il potere della sua forza mentale facendo attacchi semplici e brutali come l'effetto di stordimento dell'Anima del Drago e quello distruttivo di Red Butterfly.


Ciò che Shui Meiyin aveva mostrato era interferenza mentale, qualcosa di molto più difficile e avanzata di un semplice attacco mentale.


Con abbastanza interferenza, si poteva perfino "controllare" l'obiettivo.
                                


                                



