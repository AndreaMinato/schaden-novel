---
weight: 1167
title: Capitolo 1167 – La Battaglia degli Dei inizia
pubDate: 2025-02-03T07:52:46.923Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


"Yun Che, hai detto ad altri che provieni dalla Stella Polo Blu?" Chiese Mu Bingyun.


Stava volando molto lentamente mentre portava Yun Che con lei. Yun Che stava pensando ad incontrare la persona che gli mancava così tanto e lei invece voleva lasciare il Regno dell'Eternità il prima possibile. Nessuno dei due era interessato alla battaglia degli dei.
Era la prima volta in così tanti anni che Mu Bingyun si stava spremendo le meningi per un'altra persona. Dopotutto Yun Che era il suo salvatore. Gli aveva promesso che l'avrebbe aiutato ad incontrare la Dea Stellare del Massacro. Non era solo perché Mu Xuanyin gli aveva detto ripetutamente di prendersi cura di lui che stava supportando Yun Che.


L'uomo rifletté per un po' per poi rispondere: "Eccetto lei, la maestra e la sorella maggiore Xiaolan, nessun altro lo sa.... Oh, al mio primo giorno nella Sala Glaciale, ho detto a Feng Mo che provengo dalla Stella Polo Blu. Tuttavia ne stavamo solo parlando con noncuranza, quindi probabilmente se lo sarà scordato da molto tempo."


Quando era arrivato nel Regno degli Dei, non si era immaginato come sarebbe stata la situazione. Così non aveva avuto timore di menzionare le sue origini allora, ma da quel momento non aveva più parlato del nome del pianeta da cui proveniva.


Mu Bingyun annuì lievemente: "Bene allora. A causa di ciò che hai fatto ieri, sei diventato davvero famoso. Al momento innumerevoli persone della Divina Regione Orientale vogliono vedere personalmente il coltivatore che è entrato nella Battaglia degli Dei con una forza misteriosa al primo livello del Divine Tribulation Realm. Le persone interessate a te probabilmente indagheranno su di te e sulle tue origini. Assicurati di ricordare che il pianeta da cui provieni si chiama... Nettuno."


Mu Bingyun doveva aver menzionato il nome di un pianeta che non esisteva.


"...Va bene." Rispose ubbidientemente Yun Che.


"Ho contattato la tua maestra con una trasmissione del suono per farle diffondere discretamente l'informazione che provieni da 'Nettuno' nel Regno della Canzone Glaciale. Ora, anche se qualcuno ti stesse prestando particolare attenzione e volesse indagare sulle tue origini, non avrebbero modo di scoprirlo."


"Mn." Yun Che annuì, commosso dalla sua preoccupazione. Quando era arrivato nel Regno degli Dei, poteva essere considerato come un granello di sabbia in un vasto oceano. Non aveva mai pensato che sarebbe arrivato un giorno in cui sarebbe stato così famoso e avrebbe attirato l'attenzione di persone di livello estremamente alto.


...Nonostante fosse più famigerato che famoso...


Specialmente, una volta che si fosse ritirato dall'incontro di oggi, sarebbe diventato l'obiettivo di innumerevoli commenti derisori e sospiri... della gente della Divina Regione Orientale.


<em>Tuttavia non importa affatto... non ho mai fatto parte di questo mondo.</em>


"Oh giusto, maestra del palazzo Bingyun, i quattro grandi imperatori divini sono tutti presenti alla battaglia degli dei. Sono venuti anche l'Imperatore del Drago e l'Imperatore della Divina Regione Meridionale. Di che grande evento avete discusso? Come questa sessione dell'Assemblea Profound God ha a che fare con questo grande evento?" Chiese Yun Che.


Mu Bingyun guardò avanti: "Certamente è un grande evento, ma non è qualcosa con cui persone come noi possono interferire. Stiamo per raggiungere il palco degli dei. Se ti interessa saperlo, te lo dirò dopo."


Avevano già avvistato il palco degli dei. Fu in quel momento che due figure si avvicinarono velocemente da un'altra direzione.


Jun Wuming, Jun Xilei!


Incontrando per coincidenza la coppia maestro discepola, Mu Bingyun rallentò la sua velocità mentre porgeva i suoi saluti: "Signor Re della Spada."


Il loro incontro poteva essere un po' imbarazzante a causa dell'incidente accaduto nel Regno della Canzone Glaciale, ma Jun Wuming era, dopotutto, un membro della vecchia generazione dalla coltivazione e dalla reputazione estremamente elevata. Per questo Mu Bingyun era ancora cortese con lui.


"..." Nonostante Jun Wuming non avesse detto nulla, ricambiò il suo saluto con un cenno di assenso. Dopodiché la coppia volò via.


"Non posso credere quanto sia detestabile Yun Che. Ogni volta che lo vedo, sento un istinto quasi irrefrenabile di ucciderlo con le mie mani." Disse con risentimento Jun Xilei stringendo i denti. Aveva seguito Jun Wuming allenando l'arte della spada e il suo cuore era sempre stato calmo come lo specchio di un lago. Solo quando era di fronte a Yun Che avrebbe sentito l'impulso improvviso di uccidere.


Inoltre aveva usato continuamente dei mezzi così spregevoli che potevano essere solo disprezzati e alla fine era stato ammesso alla battaglia degli dei. "Provo una profonda vergogna nell'essere nello stesso gruppo con qualcuno come lui. Non mi aspettavo che il Regno dell'Eternità..."


"Lei'er," disse Jun Wunming. "Assicurati di non sottovalutare..."


Aveva compreso molto di più la natura incredibile dell'invisibilità di Yun Che. Tuttavia, considerando l'odio della sua discepola nei confronti di Yun Che, sospirò internamente per poi cambiare tono: "Assicurati di non sottovalutare nessuno dei tuoi avversari. Non farti distrarre da altri pensieri prima della battaglia degli dei."


"...Capito." Jun Xilei si riprese e si calmò rapidamente.


Quando Mu Bingyun e Yun Che arrivarono al palco degli dei, quasi tutto il pubblico dei migliaia di grandi regni stellari era già presente. Quando Yun Che apparì lì, innumerevoli sguardi lo seguirono allo stesso tempo.


Dopo che le sue imprese si erano diffuse per la Divina Regione Orientale per un intero giorno, Yun Che aveva ottenuto una grandissima quantità di attenzione al momento. A causa della curiosità o della derisione, questa anomalia che si era fatta strada nella battaglia degli dei con una forza misteriosa così bassa era diventata la maggiore attrattiva del torneo.


Quando gli altri candidati videro Yun Che, la maggior parte di loro sbuffarono con estremo sdegno.


Yun Che non andò nell'area dei preparativi allo scontro e invece si sedette direttamente nell'area degli spettatori del Regno della Canzone Glaciale. Era rimasto impassibile sotto tutti questi sguardi, erano invece gli altri membri del Regno della Canzone Glaciale ad essere agitati.


"Fratello Yun," La voce di Poyun risuonò dall'area adiacente. Era seduto tra gli spalti del Regno del Dio della Fiamma e disse con sincerità: "Nella battaglia degli dei, dobbiamo sicuramente impegnarci per non avere rimpianti dopo. Credo nella forza di Yun Che... Non importa il risultato, certamente li scioccherai tutti quanti."


Yun Che annuì con un lieve sorriso, ma non disse altro in risposta.


"Yun'er, nella battaglia degli dei stavolta, tutti gli altri partecipanti eccetto te e Yun Che proverranno dai regni stellari superiori. Le precedenti battaglie degli dei sono state monopolizzate completamente dai membri dei regni stellari superiori. Per quanto riguarda quello sciocco ragazzo di Yun Che... dimenticati di lui. Devi fare del tuo meglio. Non solo per il nostro Regno del Dio della Fiamma, ma anche per la gloria di tutti i regni stellari intermedi," Huo Rulie istruì il suo discepolo.


"No, c'è un'altra persona." Yan Juehai lo interruppe. "Nemmeno quel giovane di nome Wei Hen proviene da un regno stellare superiore. Ma non so perché nasconderebbe il suo luogo di origine nonostante abbia l'opportunità di diventare famoso e di ricevere l'onore di una vita. Inoltre anche il suo nome sembra falso."


"Come se mi importasse di lui," Disse senza il minimo interesse Huo Rulie. "Se il Regno dell'Eternità volesse davvero indagare sulle sue origini, sarebbe facilissimo."


I quattro grandi imperatori arrivarono dopo non molto tempo. Ben presto il Divino Imperatore Shitian e l'Imperatore del Drago si presentarono uno dopo l'altro.


"Oh? Pensavo che l'Imperatore del Drago certamente non sarebbe stato interessato a questa battaglia degli dei," Disse con un sorriso il Divino Imperatore dell'Eternità.


"Ahah, ora che sono venuto qui, come posso non assistere personalmente alle imprese eroiche della giovane generazione della Divina Regione Orientale?" Rispose sorridendo lievemente l'Imperatore del Drago.


"Non c'è altro da fare comunque, quindi sono venuto a guardare." Disse sorridendo il Divino Imperatore Shitian. "Tsk, forse potrebbe accadere qualcosa di interessante come ieri, no?"


"Umpf, faccia come vuole." L'Imperatore dell'Eternità non era già più cortese con Cang Shitian come il giorno prima.


"Qu Hui, iniziamo!"


Era il momento che la competizione cominciasse. Il bagliore profound brillava sul palco degli dei, come uno schermo di luce che ascendeva al cielo, raggiungendo un'altezza di diverse centinaia di metri. C'erano trentadue nomi incisi ordinatamente sullo schermo lucente.


I trentadue candidati della battaglia degli dei!


L'onorabile Qu Hui non aveva fatto solo da arbitro nella terza fase dei preliminari, stava anche per supervisionare la battaglia degli dei. Galleggiava nel cielo al centro del palco. Il suo sguardo sembrava tagliente come una lama fredda, terrorizzando chiunque lo vedesse.


L'Onorabile Qu Hui parlò a lungo delle tradizioni della battaglia degli dei e presentò i trentadue candidati di questa generazione.


Alla fine il tono della sua voce cambiò.


"Questa battaglia degli dei avrà lo stesso sistema di eliminazione doppia come in passato. Le persone che continuano a vincere rimarranno nel gruppo divino. Le persone che perderanno una volta finiranno nel gruppo dei perdenti e saranno eliminati se verranno sconfitti un'altra volta! Gli avversari di ogni combattimento saranno decisi a caso dalla formazione profound dei giudici."


"Una volta che perderete coscienza, ammettere la sconfitta, farete qualcosa che viola le regole o tarderete più di quindici secondi a scendere in campo, sarà considerata una sconfitta." Lo sguardo dell'Onorabile Qu Hui diventò solenne mentre indicava il palco degli dei a centocinquanta metri sotto di lui. "Perderete anche una volta che sarete respinti fuori dall'area del palco degli dei!"


"I partecipanti non hanno il permesso di usare bestie legate da un contratto o oggetti profound speciali, inclusa la protezione di tesori speciali. Non è possibile usare ogni tipo di medicina, ma non ci sono restrizioni del genere riguardo alle armi!"


"Se sarà impossibile decidere il risultato di uno scontro in un breve periodo di tempo a causa di qualche motivo speciale, allora saranno i rispettabili imperatori divini a decidere il vincitore!"


"Inoltre, visto che tutti si impegneranno a fondo durante il loro combattimento, sarà difficile evitare di rimanere feriti. Quindi nessuno deve lamentarsene. Tuttavia, se una parte ha già ammesso la sconfitta, non avete il permesso di continuare ad attaccare. Inoltre non dovete tentare di uccidere il vostro avversario a causa di una vostra ostilità o intento malvagio... Umpf, tenete a mente che non potete nascondere nulla agli occhi di questi rispettabili imperatori divini."


"Come ultima cosa..." L'onorabile Qu Hui si guardò attorno e poi disse lentamente: "Ribadirò la regola di cui dovreste essere consapevoli tutti. Indipendentemente da ciò che accade durante uno scontro, solo io posso intervenire... Nessun'altra persona ha il permesso di farlo! Altrimenti non biasimatemi se non vi mostrerò pietà!"


Il suo tono era severo, facendo rabbrividire tutte le persone che lo stavano ascoltando. Tuttavia l'Onorabile Qu Hui non doveva ricordare loro di questa regola. Chi avrebbe osato interferire con la battaglia degli dei di fronte agli occhi di tutti i divini imperatori presenti qui?


Tutti fissarono silenziosamente l'onorabile Qu Hui e soltanto Yun Che si stava osservando attorno. Il suo sguardo avrebbe scorto il pubblico più e più volte...


Tuttavia non vide Jasmine, né percepì la sua aura.


<em>Arriverà sicuramente. Ora, starà arrivando certamente.</em> Pensò ripetutamente Yun Che.


"Oggi, si terranno sedici battaglie iniziali e nessuno sarà eliminato, ma il risultato dei vostri scontri influenzerà le vostre battaglie di domani." L'Onorabile Qu Hui discese dal cielo e atterrò di fronte al gigantesco schermo di luce. "I sedici vincitori si uniranno al gruppo divino e i sedici rimasti si uniranno al gruppo dei perdenti. I vostri avversari di oggi saranno decisi dalla formazione profound dei giudici!"


Nel momento in cui Qu Hui finì di parlare, raggi di luce brillarono nello schermo dietro di lui. Allo stesso tempo i nomi dei trentadue candidati divini scomparirono.


Quando riapparirono, gli avversari di ogni fase furono determinati!


Tutti nel palco degli dei potevano vedere chiaramente la lista del primo round del torneo. Era stato anche mostrato in ogni angolo della Divina Regione Orientale attraverso le proiezioni delle tavole.


Prima battaglia: Regno del Dio della Fiamma, Huo Poyun VS Regno del Cielo Velato, Luo Chenyuan.


"Prima battaglia?! Yun'er, sei nella prima battaglia!"


Non appena la lista apparì, Huo Rulie ruggì fragorosamente e si alzò immediatamente con entusiasmo. Yun Che alzò la testa e scoprì con sorpresa il nome di Huo Poyun in cima alla lista.


Il suo avversario era uno dei tre regni stellari più potenti: il Regno del Cielo Velato!


"Lu Chenyuan è il fratello più giovane di Lu Lengchuan, uno dei quattro giovani divini della Regione Orientale, e il settantatreesimo figlio del Realm King Cielo Velato. Ha 47 anni e ha una coltivazione all'ottavo livello del Divine Spirit Realm," Disse Yan Juehai a bassa voce mentre si accigliava: "Non solo Poyun combatterà subito, dovrà anche affrontare un avversario così potente."


"In effetti è un avversario formidabile." Anche Huo Rulie era sorpreso, ma non mostrò il minimo segno di nervosismo. Invece rise fragorosamente: "Yun'er, il tuo maestro è già orgoglioso di te per essere arrivato fin qui. Non importa se vincerai o perderai questo scontro, devi solo fare del tuo meglio."


"Maestro, non si preoccupi. Non temo nessuno dei miei avversari." Huo Poyun era calmo e imperterrito nonostante si sarebbe dovuto confrontare con il famoso Lu Chenyuan. Poi spalancò gli occhi e disse: "Che coincidenza... Fratello Yun! Combatterai nel prossimo incontro!"


Anche Yun Che aveva visto il suo nome.


Seconda battaglia: Regno del Sacro Universo, Luo Changan VS Regno della Canzone Glaciale, Yun Che.


Era proprio una coincidenza che Huo Poyun e lui combattessero rispettivamente nel primo e nel secondo round. Il suo avversario era... il figlio del Realm King Sacro Universo e il fratello maggiore di Luo Changsheng, il più forte tra i quattro giovani divini: Luo Changan!


Yun Che e Huo Poyun erano i soli due partecipanti di regni stellari intermedi. Non solo i loro scontri si sarebbero svolti prima, entrambi i loro avversari proveniva... dai regni stellari più forti.


Solo che in confronto all'avversario di Yun Che, Luo Changan, che aveva una forza misteriosa al sesto livello del Divine Spirit realm, quello di Huo Poyun era ovviamente molto più forte.


Tuttavia Yun Che non si preoccupò minimamente. In quel momento però sussultò all'improvviso.


Questo era...


Alzò la testa di scatto e fissò lo sguardo su una persona.


Wei Hen!


Stava fissando fermamente lo schermo di luce. Questa persona che era rimasta rigida per tutto il tempo e sembrava completamente priva di emozioni, stava facendo una lieve smorfia. Le sue pupille stavano fissando lo schermo di luce e le sue mani strette stavano tremando lievemente.


Visto che era troppo agitato, aveva perso lievemente il controllo sul potere che aveva tenuto nascosto per tutto questo tempo.


Lo sguardo di Yun Che tornò sullo schermo di luce.


Terza battaglia: Wei Hen VS Regno del Tuono Li Jianming


Regno del Tuono... Li Jianming?


Perché stava reagendo così?


Che ci fosse una coincidenza del genere...? Questa persona di nome Li Jianming era il suo obiettivo?!
                                


                                



