---
weight: 11680
title: Capitolo 1168 – Mi Arrendo!
pubDate: 2025-02-03T07:52:46.923Z
tags:
    - atg
---


<em><strong>Capitolo regolare, 1 in coda, 0/10 donazione</strong></em>


<em><strong>-Alstor, che domani pubblica lo sponsorizzato</strong></em>




La condizione anomala di Wei Hen scomparve rapidamente, siccome dopo pochi secondi si costrinse a calmarsi.


Yun Che distolse lo sguardo, inarcando le sopracciglia. Poteva già prevedere che quel giorno si sarebbe verificato un terribile incidente sul Palco degli Dei.


L’Onorevole Qu Hui si sollevò in aria. Nello stesso istante, una gigantesca barriera invisibile avvolse il Palco degli Dei. Quella barriera serviva a isolare i concorrenti ed evitare che l’energia residua degli attacchi più violente raggiungesse il pubblico. Tuttavia, non bloccava i corpi fisici degli esseri viventi; dunque, chiunque era libero di attraversarla.


“Prima battaglia, Huo Poyun del Regno del Dio della Fiamma, contro Lu Chenyuan del Regno del Cielo Velato, salite sul Palco degli Dei!”


Non appena l’Onorevole Qu Hui ebbe finito di parlare, i due sfidanti atterrarono simultaneamente sul Palco degli Dei.


A sinistra c’era Huo Poyun, originario di un Reame Stellare Intermedio, con una forza misteriosa al settimo livello del Divine Spirit Realm.


A destra c’era Lu Chenyuan, originario di un Reame Superiore… e del Regno del Cielo Velato, per essere precisi, uno dei più potenti Reami Superiori in assoluto. La sua forza misteriosa era all’ottavo livello del Divine Spirit Realm.


Era ovvio quale dei due concorrenti fosse il più forte, lo si capiva a vista d’occhio, quindi il pubblico era piuttosto tranquillo e disinteressato.


“Che il primo scontro della Battaglia degli Dei… abbia inizio!”


Subito dopo l’urlo dell’Onorevole Qu Hui, Huo Poyun venne avvolto da una luce fiammeggiante. Fra le sue dita comparve una spada corta, dalla lama larga e lunga circa un metro, completamente scarlatta come l’acciaio incandescente. Anche senza essere infusa di Energia Misteriosa, emetteva un calore così intenso da scioccare chiunque.


Era la prima volta che Yun Che vedeva l’arma di Huo Poyun.


“Quella è la Spada Distruggi Diavoli del Dio della Fiamma, appartenente ai setta dell’Uccello Vermiglio, della Fenice e del Corvo Dorato. Non mi sorprende che abbiano deciso tutti e tre insieme di darla a Huo Poyun.” Commentò a bassa voce Mu Bingyun.


Tuttavia, Lu Chenyuan non sfoderò la sua arma ne rilasciò la sua Energia Misteriosa. Anziché essere cauto, aveva un sorriso tranquillo e disse con noncuranza: “Attacca tu per primo.”


Di fronte a un avversario proveniente da un Reame Intermedio, i membri dei Reami Superiori erano abituati ad avere un atteggiamento di superiorità o di disprezzo. Questo anche perché, prendendo in considerazione un abitante di un Reame Intermedio e uno di un Reame Superiore allo stesso livello di forza misteriosa, le Abilità Profound e le risorse del primo non sarebbero mai state paragonabili a quelle del secondo.


Inoltre, la Profound di Lu Chenyuan era di un livello più alta di quella del suo avversario.


Era convinto che, se avesse attaccato lui per primo, avrebbe perso la faccia.


“Allora non mi tratterrò!”


Senza dire una parola di più, Huo Poyun scattò in avanti come un fulmine, dritto verso Lu Chenyuan… fu proprio in quell’istante che Yun Che mormorò: “Il Fratello Poyun ha già vinto.”


BANG!!!


Senza alcun preavviso né accumulo di Energia Misteriosa, delle fiamme scarlatte e dorate eruppero all’istante da Huo Poyun, come se fosse improvvisamente comparso un sole al centro del Palco degli Dei e l’avesse avvolto quasi interamente. Se non fosse stato per la barriera protettiva, forse persino la zona settentrionale degli spalti sarebbe stata inghiottita subito dal fuoco.


“Ah!?”


“C-cosa!?”


Gli spettatori gridarono a squarciagola dalla sorpresa. Quell’incredibile esplosione di fiamme, avvenuta senza alcun preavviso, aveva sbalordito tutti.


Persino gli esperti di vari Reami Stellari erano stati colti alla sprovvista, figurarsi Lu Chenyuan. Aveva continuato a sorridere tranquillamente quando Huo Poyun era scattato verso di lui, ma subito dopo aveva sentito il cuore mancare un battito. Prima che avesse il tempo di reagire, era già stato sommerso da quel mare di fuoco.


I membri del Regno del Cielo Velato utilizzavano arte misteriosa dell’attributo della Terra e possedevano tecniche difensive estremamente potenti, ecco perché Lu Chenyuan era così calmo. Se solo Huo Poyun avesse cominciato a far circolare la sua Energia Misteriosa, lui avrebbe potuto proteggersi all’istante. Per vincere in modo più spettacolare, Lu Chenyuan stava persino considerando di lasciare al suo avversario tre o persino cinque attacchi, prima di sconfiggerlo…


Ma non appena Huo Poyun era stato avvolto da quel bagliore infuocato, tutti i suoi piani si erano dimostrati ridicoli ed erano andati in fumo.


Incredulo, reagì in preda al panico, tentando di erigere una barriera di terra. Tuttavia, prima ancora di prendere forma venne bruciata dalle Fiamme del Corvo Dorato fino a scomparire nel nulla. In quella frazione di secondo, Huo Poyun era già arrivato di fronte a lui, con una luce fiammeggiante negli occhi. Con un fendente della Spada Distruggi Diavoli del Dio della Fiamma, il potere del Corvo Dorato eruppe di nuovo.


Burning Sun Rupture!


Red Purgatorio Lotus!


Calamitous Flame Dance!


Star Scorching Brilliant Fire…


Boom boom boom boom boom boom boom!!


La forza dell'Energia Misteriosa infuocata era immensa, ma anche il tempo per cui permaneva era molto più lungo della media. Specialmente considerando che si trattava di Fiamme del Corvo Dorato, il fuoco divino dal maggiore potere esplosivo. Ma Huo Poyun, per quanto fossero devastanti e difficili da controllare, le faceva sembrare una pioggia di lava dorata nonostante le violente esplosioni, facendo dubitare al pubblico persino che a utilizzarle fosse una sola persona. Sembrava quasi che decine di esperti stessero unendo le forze.


“Uuua… aaaghhh…”


Lu Chenyuan venne scagliato via dal contraccolpo. Da quando aveva ricevuto il primo colpo, era rimasto passivo, facendo fatica persino a difendersi e senza riuscire neppure a pensare di contrattaccare. Il suo corpo era avvolto da fiamme incandescenti e le sue grida di dolore permeavano l’intero mare di fuoco. Mentre la sua pelle veniva bruciata, la sua forza di volontà e il suo spirito di competizione crollarono rapidamente. Fin dall’inizio stava aspettando un’apertura fra gli attacchi, ma questa non comparve mai e, anzi, i colpi che lo raggiungevano diventarono sempre più violenti.


Finché, alla fine…


BOOOOM!!


l'Energia Misteriosa difensiva di Lu Chenyuan venne distrutta completamente e definitivamente. Venne scagliato in aria, fuori dal mare di fuoco, mentre bruciava dalla testa ai piedi, ricoperto di fiamme. Huo Poyun sollevò una mano. Delle fiamme particolarmente violente si condensarono all’istante in una lama, che poi raggiunse la lunghezza di qualche centinaio di metri e sferrò un fendente verso Lu Chenyuan.


Lu Chenyuan non era affatto debole. Era incredibilmente già riuscito a recuperare l’equilibrio a mezz’aria. Fu avvolto da un bagliore giallo e gran parte delle Fiamme del Corvo Dorato che lo avvolgevano si spensero. Subito dopo, fra le sue mani comparve una lancia lunga tre metri…


Clang… Bang!!


La “Golden Annihilation” delle Fiamme del Corvo Dorato era estremamente distruttiva e nessun avversario con una forza misteriosa uguale o inferiore a quella dell’utilizzatore sarebbe mai riuscito a contrastarla. Lu Chenyuan sollevò la sua lancia, ma venne comunque costretto a indietreggiare dalle Fiamme del Corvo Dorato, colpo dopo colpo. Dopo l’ennesima esplosione, la lancia ormai incandescente venne scagliata via dalle mani di Lu Chenyuan, che venne a sua volta scaraventato in aria e precipitò verso terra come una meteora, con un grido raggelante. Attraversò direttamente la barriera protettiva intorno al Palco degli Dei e si schiantò fra i posti a sedere del pubblico.


“Lu Chenyuan ha lasciato il Palco degli Dei ed è quindi stato sconfitto. Entrerà nel Gruppo degli Sconfitti. Vince Huo Poyun, che entrerà nel Gruppo dei Vincitori!”


Non appena Qu Hui ebbe decretato il risultato, le fiamme sul Palco degli Dei si spensero. Huo Poyun rimase fermo al centro del palco. Dato che aveva appena surclassato senza fatica un avversario dalla forza misteriosa maggiore della sua e originario di un Reame Stellare più prestigioso, avrebbe dovuto scoppiare di gioia, ma non aveva affatto un’espressione entusiasta. Ancora calmo come prima dello scontro, Huo Poyun sollevò una mano verso il punto dove era atterrato Lu Chenyuan e disse: “Mi hai lasciato vincere.”


L’intero pubblico era in assoluto silenzio e aveva gli occhi puntati su Huo Poyun… non soltanto gli esperti dei Reami Inferiori e Intermedi, ma anche i più famosi di quelli dei Reami Superiori erano profondamente scioccati.


Fu in quel momento che il nome “Huo Poyun” rimase davvero impresso nelle loro menti.


Sebbene il Regno del Dio della Fiamma fosse solo un Reame Intermedio, tutti conoscevano le Fiamme del Corvo Dorato. Erano le più distruttive delle tre Fiamme tramandate dalle Tre Bestie Divine del Fuoco Supreme dell’Era degli Dei, nonché le più difficili da controllare.


Ma in quella battaglia, Huo Poyun aveva dimostrato di padroneggiarle ben oltre quanto loro potessero comprendere, tanto che si poteva tranquillamente affermare che avesse superato del tutto i limiti umani del controllo delle Fiamme. Le sapeva scatenare all’istante… ed erano le Fiamme del Corvo Dorato, non fiamme Profound qualunque!


“Ottimo! Ben fatto! Davvero ben fatto!! Wahahahahahaha…” come se fosse impazzito, Huo Rulie saltò a trecento metri di altezza, ridendo senza controllo.


Fra gli spalti, Lu Chenyuan si rialzò a fatica. Aveva un aspetto orribile. Era completamente nero e ricoperto d’ustioni e quando si alzò in piedi emise un rantolo spento, per poi inginocchiarsi ancora pesantemente a terra. I suoi abiti erano ridotti in cenere e caddero a pezzi appena si mosse, ma lui non se ne rese conto e strillò, con gli occhi ardenti di rabbia: “Non è giusto… non è giusto! Non ho neppure utilizzato al massimo la mia forza… voglio una rivincita!”


Se Lu Chenyuan non avesse sottovalutato il suo avversario e avesse mantenuto alta la guardia, con le potenti arte misteriosa difensive del Regno del Cielo Velato e la sua forza misteriosa di un livello maggiore, per Huo Poyun sarebbe stato molto difficile vincere, figurarsi surclassarlo così nettamente.


Ma per sua sfortuna…


“Basta!” prima ancora che l’Onorevole Qu Hui rispondesse, il Realm King del Regno del Cielo Velato aveva già iniziato a gridare infuriato: “Questa è la prestigiosa Battaglia degli Dei, eppure sei davvero stato così arrogante anche dopo aver messo piede sul palco, ignorando completamente i consigli e gli avvertimenti di questo Sovrano e del tuo Maestro. Hai meritato la sconfitta! E anche se avessi vinto, non lo avresti meritato! Torna qui e rifletti sulle tue azioni!”


Realizzando di essersi reso terribilmente ridicolo e di essere stato sgridato da suo padre di fronte all’intero pubblico, Lu Chenyuan impallidì. Lanciò un’occhiataccia a Huo Poyun, ma non disse nient’altro e se ne andò, in quelle condizioni terribili.


“Il futuro di quel ragazzo è inimmaginabile.” Commentò lentamente l’Imperatore del Drago.


Anche se lo disse a voce molto bassa, tutti i presenti lo sentirono chiaramente.


Quella era una valutazione data dall’individuo più potente di tutto il Regno degli Dei. da quel giorno in poi, l’intera Regione Orientale avrebbe dovuto prestare attenzione a Huo Poyun, fino ad allora sconosciuto.


Gli scontri del primo round erano stati decisi immediatamente prima dell’inizio, quel giorno stesso, quindi non c’era stato abbastanza tempo per organizzare delle scommesse. Altrimenti, la vittoria schiacciante di Huo Poyun avrebbe fatto perdere a molti giocatori d’azzardo così tanto denaro da farli vomitare sangue.


Tuttavia, dopo il primo round, gli scontri dei giorni successivi sarebbero stati annunciati al termine dei precedenti. A quel punto, in tutta la Regione Orientale sarebbero state organizzati grandi raduni di scommettitori. Era diventata ormai da tempo un’abitudine impossibile da separare dall’Assemblea Profound God.


Huo Poyun ritornò ai posti del Regno del Dio della Fiamma, a cui nessuno aveva prestato attenzione all’inizio e che ora riceveva occhiate furtive da tutti i presenti. Così, ovviamente i membri del Regno del Dio della Fiamma raddrizzarono la schiena e si sedettero più composti. Non si erano mai sentiti così orgogliosi in tutte le loro vite.


“Sorellona, non mi sbagliavo, hai visto?” ai posti del Regno Luce di Gemma, Shui Meiyin ridacchiò.


Shui Yingyue annuì: “Hai ragione, è davvero un avversario degno di nota.”


“Ma sono sicura che non sia alla tua altezza, Sorellona. Anche se… in futuro, potrebbe non essere così scontato. Ecco perché devi fare del tuo meglio, Sorellona.” Disse a bassa voce Shui Meiyin.


Shui Yingyue: “…”


A quel punto, si sentì la voce dell’Onorevole Qu Hui.


“Battaglia degli Dei, primo round, secondo scontro, Luo Changan del Regno del Sacro Universo contro Yun Che del Regno della Canzone Glaciale!”


BOOOM!!!


Come un fulmine a ciel sereno, Luo Changan atterrò sul Palco degli Dei con un impatto assordante. Poi si voltò, lanciando un’occhiata provocatoria a Yun Che, ancora seduto al suo posto. Gli angoli delle sue labbra si incurvarono in un leggero sorriso che avrebbe messo a disagio chiunque… era chiaro che fosse incredibilmente soddisfato di avere Yun Che come avversario.


“Quel Luo Changan è così dannatamente fortunato! È stato abbinato a quel tizio che è riuscito a passare completamente a caso i round preliminari. Praticamente è una vittoria gratuita!” commentò sogghignando un altro Candidato Divino.


“Luo Changan è fra i più deboli di noi, ma il suo avversario è quel rifiuto, che in pratica gli permetterà di superare senza fatica il primo round. E il mio avversario, invece, è suo fratello minore Luo Changsheng… che cazzo, non è giusto!” commentò irritato un altro Candidato Divino.


“Scommetto che quel ragazzino non avrà neppure il coraggio di salire sul palco. Nei preliminari ha potuto utilizzare metodi vergognosi e spregevoli, ma nella Battaglia degli Dei… tsk, tsk.”


“Non è detto. Ha barato tranquillamente per tre round, quindi è chiaro che non gli importi nulla dell’onore e della sua reputazione. Affrontando Luo Changan e venendo sconfitto miserabilmente, in realtà potrebbe risollevare un po’ il suo nome.”


“Bah! Io non sarei stato felice di averlo come avversario. Questa è la Battaglia degli Dei! vincere contro qualcuno del genere sarebbe soltanto un’umiliazione, per me.”


Tutti sembravano aspettarsi un bello spettacolo, ma Yun Che rimase immobile e rimase seduto al suo posto anche parecchi secondi dopo che Luo Changan era atterrato sul Palco degli Dei.


L’Onorevole Qu Hui divenne scuro in volto e gli disse in tono severo: “Yun Che! Sali subito sul Palco degli Dei.”


Eppure, Yun Che rispose immediatamente senza neppure sollevare lo sguardo: “Non ce n’è bisogno, mi arrendo!”
                                


                                



