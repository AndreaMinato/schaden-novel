---
weight: 1169
title: Capitolo 1169 – Cambiamento Improvviso
pubDate: 2025-02-03T07:52:46.923Z
tags:
    - atg
---


<em><strong>Capitolo sponsorizzato! Grazie Roberto!! 0 in coda, 0/10 donazione</strong></em>


<em><strong>-Alstor</strong></em>






WHOAAA——


Quando Yun Che pronunciò le parole “Mi arrendo”, scoppiò il caos, sia fra il pubblico intorno al Palco degli Dei che fra tutti gli spettatori che stavano guardando la competizione in ogni Reame della Regione Orientale.


La Battaglia degli Dei era il culmine dei tornei relativi alla Via del Profound nella Regione Orientale. Era uno spettacolo per tutti gli abitanti della Regione, oltre che la miglior occasione che i geniali concorrenti potessero desiderare per mettersi alla prova e dimostrare la propria forza… quindi, chiunque si fosse qualificato avrebbe dato il massimo, anche quando non aveva alcuna possibilità di sconfiggere il suo avversario.


Nessuno si era mai arreso spontaneamente senza neppure combattere.


Yun Che era il primo concorrente in assoluto a ritirarsi direttamente dall’incontro, nella storia della Battaglia degli Dei e dell’Assemblea Profound God. Tuttavia, poco dopo la confusione iniziale, gli spettatori iniziarono a pensare che la resa di Yun Che non fosse poi così strana, considerando la sua infima forza misteriosa e i “mezzi” con cui si era qualificato. C’era addirittura chi stava ridacchiando di nascosto.


“Hah, allora quel ragazzo in fondo ha ancora un senso della vergogna. Pensavo che non potesse comprendere affatto il significato di quella parola.”


“Dopotutto, la Battaglia degli Dei non è come i round precedenti. Prima solo noi potevano vedere i concorrenti e tutti gli altri potevano sapere solo la loro posizione in classifica, ma la Battaglia degli Dei verrà guardata dall’intera Regione Orientale. Piuttosto che rendersi ridicolo, fa bene a ritirarsi immediatamente e basta.”


“Arrendersi senza neppure partecipare allo scontro… è davvero una vergogna per i praticanti della Via del Profound di tutta la Regione Orientale! Se la Regione Occidentale e quella Meridionale venissero a saperlo, si rotoleranno per terra dalle risate, tanto si prenderanno gioco di noi!”


“E soprattutto, l’Imperatore del Drago della Regione Occidentale e l’Imperatore Cang Shitian di quella Meridionale sono qui… siamo già stati umiliati davanti agli abitanti delle altre Regioni.”


“Yun Che!” L’Onorevole Qu Hui si accigliò e disse in tono solenne: “Questa è la Battaglia degli Dei, non qualcosa di poca importanza. Come puoi arrenderti così facilmente!? Anche se la tua sconfitta è certa, combatti con tutte le tue forze. Così, almeno, questa competizione non perderà il suo prestigio!”


“Ho detto che mi arrendo!” ripeté Yun Che, senza che l’espressione sul suo volto cambiasse minimamente.


“Fratello Yun…” Huo Poyun voleva dire qualcosa, ma non trovava le parole giuste. Considerando il suo orgoglio e il suo rispetto per la Via del Profound, per lui era assolutamente inconcepibile arrendersi senza neppure combattere.


“Tu, spazzatura!!” sul Palco degli Dei, Luo Changan stava fissando Yun Che con uno sguardo minaccioso. Il giorno prima era stato ripreso dall’Onorevole Qu Hui di fronte a tutti per colpa di Yun Che, quindi provava già una grande ostilità nei suoi confronti. Il fatto che si fosse arreso immediatamente gli aveva fornito un’ottima scusa per sfogare la sua frustrazione: “Il sottoscritto è stato ammesso alla Battaglia degli Dei dopo aver affrontato ogni sorta di difficoltà per diventare più forte e affrontare dei degni avversari, non per perdere tempo con dei rifiuti come te! Hah, ieri non ti comportavi come se fossi così potente? Che tecnica hai utilizzato nella Torre dell’Eternità…? Ah, già, l’invisibilità, giusto!? Vieni qui e lascia che anche io possa ampliare i miei orizzonti!”


Yun Che: “…”


“Soltanto la peggiore spazzatura si arrenderebbe in questo modo. Se sei davvero un uomo, vieni qui e affrontami lealmente. Il sottoscritto ti insegnerà per bene cosa significa davvero essere forti!”


“Basta!” Qu Hui gridò in tono grave: “Non è permesso umiliare l’avversario senza motivo durante la Battaglia degli Dei.”


Anche se aveva interrotto Luo Changan, il suo tono non era quasi stato brusco. In effetti, aveva aggiunto di proposito il dettaglio “senza motivo”. Guardò Yun Che con gli occhi spalancati: “Quest’onorevole Giudice te lo chiederà un’ultima volta…”


“Mi arrendo.” Prima ancora che l’Onorevole Qu Hui ripetesse la domanda, Yun Che diede la stessa risposta per la terza volta. Il suo tono era rimasto identico per tutto il tempo, come se la confusione e le grida del pubblico non lo avessero per nulla influenzato.


L’Onorevole Qu Hui divenne piuttosto scuro in volto, come se si fosse arrabbiato. Pochi istanti dopo, sbuffò: “Dato che questa è la tua decisione, risparmieremo tempo.”


“Yun Che si è arreso, quindi entrerà nel Gruppo degli Sconfitti!”


“Luo Changan vince senza combattere, ed entrerà nel Gruppo dei Vincenti!”


Subito dopo l’annuncio dell’Onorevole Qu Hui, il risultato divenne ufficiale. Anche se Yun Che si fosse immediatamente pentito della sua decisione, ormai non avrebbe potuto cambiare il risultato.


Era probabilmente la prima volta nella storia della Battaglia degli Dei che qualcuno vinceva senza neppure affrontare il suo avversario.


Luo Changan fece una smorfia stizzita e balzò via dal Palco degli Dei. Ma mentre era a mezz’aria, distese di scatto una mano verso Yun Che e indicò verso il basso con il mignolo, sorridendo con disprezzo, come se stesse guardando una formica.


Quella sua provocazione fece scoppiare a ridere metà del pubblico.


“…” Yun Che aveva le braccia incrociate e rimase assolutamente impassibile. Tuttavia, nei suoi occhi brillò per un istante un bagliore gelido.


Mu Bingyun era al Divine Sovereign Realm ed era seduta proprio accanto a lui, quindi era impossibile che non percepisse il suo improvviso intento omicida. Inarcò un sopracciglio e gli disse: “Yun Che!?”


“Non si preoccupi, non sono ancora diventato così stupido da agire impulsivamente per una cosa così insignificante.” Rispose inaspettatamente Yun Che, con un lieve sorriso.


“…sembra che la persona che stai aspettando non sia ancora arrivata.” Commentò Mu Bingyun a voce molto bassa. I Reami Sovrani erano collegati da speciali Formazioni Misteriose di teletrasporto. Ovviamente, erano attive anche durante l’Assemblea Profound God. Inoltre, considerando il grande potere di ogni Dio Stellare, Jasmine avrebbe potuto tranquillamente viaggiare anche attraverso delle lacerazioni spaziali. Se avesse voluto raggiungere il Regno dell’Eternità… sarebbe già stata lì.


Lo sguardo di Yun Che scivolò rapidamente sui posti a sedere del Regno degli Dei Stellari, poi lo distolse all’istante. Sospirò debolmente e rispose a bassa voce: “Tutte quelle persone sedute vicino all’Imperatore degli Dei Stellari… sono gli Dei Stellari, giusto?”


“Esatto.” Mu Bingyun annuì leggermente col capo: “Alle precedenti Assemblee Profound God, si presentava al massimo un solo Dio Stellare. È solo per via di quel ‘grande evento’ che quest’anno sono venuti ben cinque Dei Stellari, compreso il loro Imperatore.”


“A destra dell’Imperatore degli Dei Stellari, c’è il Dio Stellare dell’Origine, Tumi, che è il tutore ed educatore regale del Regno degli Dei Stellari… secondo le voci è stato proprio lui ad allenare la Dea Stellare del Massacro, quando era ancora una bambina.”


Yun Che: “…”


“Alle loro spalle, quello con l’abito rosa è il Dio Stellare del Demone, Rose, quello vestito di nero è il Dio Stellare dell’Aster, Shenhu, mentre la donna con l’abito verde è la Dea Stellare del Veleno…”


“Moonflower.” Disse a bassa voce Yun Che.


“Oh? Hai sentito parlare di lei?”


“… mi ha visto, quattro anni fa.” Rispose sussurrando Yun Che.


“Cosa?” Mu Bingyun ne fu molto sorpresa. Quattro anni prima… Yun Che non era ancora neppure arrivato nel Regno degli Dei.


“Non si preoccupi.” Rispose Yun Che, assolutamente tranquillo: “Anche se il mio nome è lo stesso e il mio aspetto è simile, non penserà mai che io sia lo stesso Yun Che ucciso da lei quattro anni fa. Anche la mia aura è completamente diversa da allora. Inoltre, un Dio Stellare non crederebbe mai di non essere riuscito a uccidere un comune abitante dei piani d’esistenza inferiori.”


“…” Mu Bingyun corrugò la fronte, sentendo quelle parole. Basandosi su ciò che Yun Che aveva detto, poteva già immaginare vagamente cosa fosse successo quattro anni prima.


“A dire il vero… mi è improvvisamente venuta in mente una cosa…”


“Wei Hen e Li Jianming del Regno del Tuono, vi affronterete nel terzo scontro del primo round della Battaglia degli Dei!”


Yun Che non disse altro. Sollevò rapidamente lo sguardo, osservando il Palco degli Dei.


Wei Hen… si può sapere cosa… ha in mente di fare?


Sul Palco degli Dei, i due concorrenti che si dovevano affrontare avevano già preso posizione. Nessuno riconosceva Wei Hen, ma i suoi capelli bianchi erano particolarmente facili da ricordare. Era immobile, con un’espressione rigida sul volto e fissava direttamente Li Jianming, in piedi di fronte a lui.


Li Jianming era pensieroso già da un po’ di tempo, siccome continuava ad avere una sensazione che lo faceva rabbrividire.


Inoltre, si trattava di brividi vaghi, ma così gelidi da penetrare fin nel midollo delle sue ossa.


Quel “Wei Hen” di fronte a lui aveva una forza misteriosa di due livelli inferiori alla sua, quindi avrebbe dovuto vincere senza problemi. Ma per qualche motivo, non riusciva a calmarsi e il suo cuore cominciò a battere all’impazzata. In particolare, gli occhi con cui il suo avversario lo fissava di continuo erano i più spaventosi che avesse mai visto in vita sua. Lo facevano quasi tremare dal terrore… e il loro sguardo era piuttosto minaccioso.


Chi è… questo tizio?


Perché sembra odiarmi a morte e con tutto sé stesso?


Era sicuro di non aver mai incontrato prima quella persona, dato che si sarebbe ricordato di quegli spettrali capelli bianchi. Tuttavia, in effetti aveva la vaga sensazione di averlo visto di sfuggita da qualche parte, in passato, ma non riusciva davvero a ricordare quando o dove fosse successo.


“…Iniziate!!”


Subito dopo il grido dell’Onorevole Qu Hui, Wei Hen estrasse la sua arma. Si trattava di un pugnale, la cui lama aveva una forma molto strana, simile a quella delle fauci di un serpente.


Due livelli di differenza nella forza misteriosa, normalmente, erano un divario così immenso da non poter essere colmato in nessun modo. Ma avendo imparato la lezione dall’errore del concorrente del primo scontro, Li Jianming ovviamente non prese la battaglia alla leggera e fece attenzione. Sollevò di fronte a sé la sua spada azzurra, tenendola in orizzontale, e sulla sua lama comparve immediatamente un fulmine. Si sentì il rombo di un tuono e disse: “Per favore, guidami in questo scontro!”


Wei Hen attaccò senza preavviso. Fino a un momento prima era immobile, ma subito dopo stava scattando veloce come il vento. Il pugnale dalla lama simile a un serpente emise un freddo bagliore e si diresse dritto verso la gola di Li Jianming.


Li Jiangming corrugò la fronte. Puntò in avanti la spada, condensando rapidamente una grande quantità di elettricità sulla sua punta. Decine di fulmini colpirono orizzontalmente l’area di fronte a lui, costringendo Wei Hen a indietreggiare e creando parecchie esplosioni.


I due continuarono a combattere per qualche minuto. Wei Hen era stranamente feroce e violento, al punto che a ogni affondo del suo pugnale un raggio di luce gelida si dirigeva direttamente verso i punti vitali del suo avversario. Sembrava davvero che volesse semplicemente uccidere Li Jianming il più brutalmente possibile. Considerando il netto vantaggio in termini di forza misteriosa che aveva sul suo avversario, Li Jianming continuò a difendersi dagli attacchi mantenendo il sangue freddo. La sua spada danzava nell’aria e continuava a emettere rombi di tuono e la sua Energia Misteriosa erompeva in grandi onde, difendendolo alla perfezione dai colpi di Wei Hen. Poi, contrattaccava costringendolo facilmente sulla difensiva.


Nella parte orientale degli spalti, l’Imperatore del Drago corrugò improvvisamente le sopracciglia: “Che strano. A giudicare dalla sua energia vitale, a quell’umano restano… forse meno di dieci anni di vita!”


“Eppure, anche a giudicare dal suo aspetto, non sembra affatto vecchio.” Rispose l’Imperatore dell’Eternità, annuendo: “I danni alla sua energia vitale sono estremamente bizzarri. Anzi, sembra quasi che…”


Improvvisamente, all’Imperatore dell’Eternità venne in mente qualcosa. La sua voce si interruppe di colpo e divenne scuro in volto. Nello stesso istante, un rivolo di strana Energia Misteriosa comparve per un istante sul Palco degli Dei. Sebbene fosse scomparsa dopo una sola frazione di secondo, l’Imperatore del Drago e tutti gli altri Imperatori Divini ne furono colti di sorpresa.


“Cos’è questa!?”


CLANG!!


Wei Hen rotolò a terra, venendo continuamente avvolto dalle esplosioni create dagli attacchi di Li Jianming, e il pugnale gli sfuggì di mano, volando lontano. Rimase in ginocchio, come paralizzato, fissando il terreno e respirando affannosamente. Le sue mani, con cui si sorreggeva a fatica, stavano tremando visibilmente.


Li Jianming si avvicinò camminando e ritrasse la spada. Gli disse, in tono raffinato e cortese: “Non puoi battermi. Ora che sei stato disarmato, ti consiglierei di arrenderti.”


“He… hehehehehehe…”


Wei Hen scoppiò a ridere con un tono terribilmente tetro e cominciò a tremare in modo anomalo dalla testai ai piedi. Il suo petto, in particolare, ondeggiava intensamente su e giù, come se stesse per esplodere da un momento all’altro. Alla fine, sollevò lentamente lo sguardo. Incredibilmente, i suoi occhi stavano emettendo un debole e glaciale bagliore nero, facendo sembrare che si fossero trasformati all’improvviso in quelli di un diavolo.


In quello stesso istante, tutti gli esperti presenti fra il pubblico rimasero senza parole. Subito dopo, divennero terribilmente scuri in volto.


Mu Bingyun, Mu Huanzhi, Huo Rulie, Yan Juehai e gli altri si alzarono immediatamente in piedi, come se fossero stati colpiti da un fulmine a ciel sereno: “Quello… quello è…”


Li Jianming si sentì improvvisamente gelare il sangue nelle vene, non appena quegli occhi neri si posarono su di lui. Era come se fosse precipitato in un inferno di ghiaccio. Le sue pupille si contrassero notevolmente in un solo istante, come se fossero state trafitte da degli aghi, e tutto ciò che vedeva divenne rapidamente sfocato e avvolto dall’oscurità… nelle sue orecchie, poteva sentire la voce di suo padre, che urlò fino a restare senza voce: “Jianming… Scappa subito!!!”


Si riprese di colpo, quando sentì il grido di suo padre, ma una sagoma nera era già balzata verso di lui. Lo afferrò e lo immobilizzò, utilizzando sia i suoi arti che il resto del suo corpo, e subito una densa luce nera, proveniente da un luogo sconosciuto, si diffuse rapidamente nell’area circostante, incanalata dall’aura di Wei Hen.


“Tu… Tu… Ah… Wuaaaaah!!” come se innumerevoli lame gelide e avvelenate stessero dilaniando la sua carne e la sua anima, Li Jianming si abbandonò a un grido agonizzante.


“Li Jianming…” si sentì un rantolo roco, come quello di un diavolo: “Ti ricordi ancora… del Clan Kui… che sterminasti tredici anni fa!!?”


“Tu… tu sei… Uhaaaah…” Ogni singolo grido di Li Jiaming era più agghiacciante del precedente. L’aura nera era penetrata nel suo corpo e, sotto il suo effetto, stava venendo velocemente corroso dall’interno… lottò con tutta la forza he aveva in corpo, spezzando le ossa di Wei Hen e trafiggendo il suo petto, ma lui non allentò minimamente la presa.


“Energia Misteriosa Os… Oscura!!?”


“E’ un diavolo!!!”


“Qu Hui!!”


Tutti gli spettatori erano scioccati. L’Onorevole Qu Hui, che era il più vicino ai due concorrenti, divenne terribilmente scuro in volto. Attraversò la barriera, gettandosi in picchiata come un falco, e si diresse verso il suo obiettivo.


“Per vendicare il massacro del mio Clan… e fartela pagare per aver umiliato mia moglie e ucciso mio figlio… anche a costo di sacrificare tutta la mia energia vitale, o reincarnarmi in un diavolo… mi assicurerò comunque di trascinarti con me all’inferno! Aaaaah!!”


La sua voce era triste e acuta come quella di un fantasma, e ogni sua parola conteneva un odio sconfinato.


“Ti aspetterò… all’inferno!!”


BOOM!!!!!


L’Onorevole Qu Hui stava proprio per rilasciare verso il basso la sua Energia Misteriosa, quando Wei Hen esplose all’improvviso e il suo sangue nero riempì il cielo, spruzzando ovunque. Li Jianming, che stava gridando orribilmente dal terrore, venne immediatamente tagliato in due all’altezza del tronco dallo scoppio. Le sue grida agonizzanti si trasformarono anche in singhiozzi disperati… e dopo pochi istanti scomparvero del tutto.


“Jianming!!”


Il Realm King del Regno del Tuono accorse sul Palco degli Dei, ma poté solamente guardare con impotenza il corpo tagliato in due di suo figlio. Le due metà vennero scagliate molto lontano e quando caddero a terra erano già completamente nere. Poi, vennero rapidamente corrose dall’energia oscura, emettendo un sibilo raggelante.


Quella scena terribile fece tremare dal terrore quasi tutto il pubblico.
                                


                                



