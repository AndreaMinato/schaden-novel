---
weight: 11700
title: Capitolo 1170 – La Voce di Jasmine
pubDate: 2025-02-03T07:52:46.923Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


"Questa... questa... questa è Energia Misteriosa dell'oscurità?" Un discepolo della setta della Fenice tremò di paura.


"È ancora più spaventosa delle leggende... Hss." Huo Poyun sussultò.


"Jianming... Jianming!!!" Prima il figlio di cui era così orgoglioso stava per procurargli una grandissima gloria sul palco, ma ora si era ridotto a pezzi e il suo corpo si stava decomponendo. Era stato un cambiamento troppo drastico. Cadde in ginocchio gridando sul palco degli dei.


Era successo tutto troppo all'improvviso. Lo strano cambiamento e l'attacco suicida di Wei Hen era accaduto in un istante. La tragedia terribile si era già conclusa prima che qualcuno potesse reagire.


"Ol... tra... ggioso!" Il Divino Imperatore dell'Eternità si incupì. Non solo un diavolo era riuscito ad intrufolarsi nel torneo, ma era stato capace di nascondersi dagli occhi di tutti e aveva attivato il suo malevole sangue di diavolo nel palco più sacro della Divina Regione Orientale, facendo perire un candidato divino con lui...


Si poteva immaginare quanto fosse infuriato.


"Qu Hui, sbrigati e annienta interamente questo diavolo! Non lasciare che il suo sporco sangue diabolico macchi il palco degli dei!" Ordinò con rabbia il Divino Imperatore dell'Eternità.


L'onorabile Qu Hui attaccò velocemente. Sotto il colpo della sua Energia Misteriosa, il sangue diabolico per cui Wei Hen aveva sacrificato la vita si dissipò velocemente e le ultime tracce dell'esistenza di Wei Hen svanirono nel nulla.


Tuttavia, vedendo le condizioni miserabili di Li Jianming, l'onorabile Qu Hui sospirò lievemente e disse accigliato: "Questa questione... non ho potuto individuare e bloccarlo in tempo, è colpa mia. Dopo la battaglia degli dei, darò una giustificazione al relm King del Regno del Tuono."


"No... no... non è colpa sua. È quel diavolo... quel diavolo!!" Il Realm King del Tuono alzò la testa e ruggì: "Il mio Regno del Tuono... d'ora in avanti non potrà mai coesistere con i diavoli della Regione Settentrionale!!"


"Signori," Il Divino Imperatore dell'Eternità sospirò nuovamente. La sua voce cupa soppresse ogni rumore e la sua voce si diffuse per tutta la Divina Regione Orientale usando la tavola stellare: "Il Regno dell'Eternità non è stato abbastanza vigile e ha lasciato che un diavolo malvagio entrasse nella battaglia degli dei. È colpa del Regno dell'Eternità e proviamo vergogna per questo. Non ci saremmo mai immaginati che questi malvagi diavoli del Regno Settentrionale avrebbero osato essere così audaci."


"Questi diavoli malvagi e spregevoli. Non solo contano sulla loro potenza spaventosa e peccaminosa, sono inumani e folli. Non dovrebbero esistere in questo mondo e destano l'ira degli esseri umani e degli dei. Il mio Regno dell'Eternità promette che, dopo l'Assemblea Profound God, manderemo dei giudici e uccideremo di nuovo i diavoli. Chiunque sarà macchiato dall'Energia Misteriosa oscura sarà sterminato. La Divina Regione Orientale non permetterà mai che questi diavoli esistano!"


Fin dall'inizio non c'era posto per i "diavoli" nella Divina Regione Orientale. Tuttavia, questo assassinio aveva fatto infuriare nuovamente il Divino Imperatore dell'Eternità.


Le parole dell'uomo avevano destato una reazione arrabbiata dall'intera Divina Regione Orientale.


"Questo diavolo è stato abbastanza capace, è riuscito ad ingannarci tutti." Mormorò l'Imperatore degli Dei Stellari.


"No, ovviamente non è un puro diavolo." Rispose l'Imperatore del Drago. "Sentendo ciò che ha gridato prima, in origine doveva essere un membro della Divina Regione Orientale. Tuttavia il suo odio l'ha fatto viaggiare nella Divina Regione Settentrionale per usare quasi tutta la sua vitalità per scambiarla per Energia Misteriosa dell'oscurità. Poi probabilmente ha usato qualche metodo unico per bloccare questa energia nel suo corpo. In origine era umano e ha ottenuto questo potere solo per breve tempo. Non è strano che non l'abbiamo individuato."


Tuttavia c'era una persona che lo sapeva, Yun Che.


Possedeva il Seme dell'Oscurità del Dio Malvagi. Nelle sue Vene Misteriose scorreva potentissima energia dell'oscurità. La sua sensibilità nei confronti dell'Energia Misteriosa dell'oscurità era impareggiabile. Quando aveva notato prima Wei Hen, aveva percepito la lieve presenza di Energia Misteriosa dell'oscurità in lui.


Aveva sentito l'odio estremo di Wei Hen e aveva intuito che era venuto qui con un preciso scopo in mente. Tuttavia non si aspettava che il risultato sarebbe stato così tragico.


"Wei Hen era un diavolo della Regione Settentrionale. Ora che era stato già annientato, il suo nome non ha diritto di rimanere nell'Assemblea Profound God. Tutti i risultati che ha ottenuto saranno ritenuti nulli!"


"Nonostante Li Jianming sfortunatamente sia perito per mano di un diavolo, il suo nome rimarrà nella lista. Sarà considerato un vincitore e sarà ammesso nel gruppo degli dei!"


In seguito alle parole risolute dell'onorabile Qu Hui, nello schermo il nome di Li Jianming finì nel gruppo degli dei, mentre il nome di Qei Hen scomparì.


In pratica i trentadue candidati divini erano diventati trentuno.


In tal caso, il giorno dopo, ad una persona sarebbe stata concessa la vittoria senza nemmeno combattere. Allo stesso tempo, un altro del gruppo dei perdenti non avrebbe dovuto affrontare nessuno e sarebbe avanzato direttamente nella seconda fase.


"Wei Hen" scomparì. La sua vita, il suo corpo, il suo sangue e perfino il suo nome scomparirono completamente da questo mondo senza lasciare traccia. Yun Che fissò il posto in cui si trovava il suo corpo, profondamente distratto.


"Yun Che, quell'aura inquietante di prima era Energia Misteriosa dell'oscurità." Spiegò Mu Bingyun. "La prossima volta che incontrerai una bestia o un umano con un'aura del genere, devi scappare subito... Tuttavia non sarà facile per te incontrarli. Dopotutto i diavoli risiedono nella Divina Regione Settentrionale. Non possono esistere al di fuori di quella zona."


"...Non era un diavolo dalla nascita. Molto probabilmente è stato costretto a farlo per vendicarsi. Probabilmente l'ha fatto solo per ottenere un potere sufficientemente forte in breve tempo. In realtà era solo un misero umano." Disse piano Yun Che.


"Nonostante sia vero... hai già assistito a quanto è spaventosa l'Energia Misteriosa dell'oscurità." Rispose severamente Mu Bingyun. "Nel nostro setta della Fenice di Ghiaccio, quando vediamo un diavolo, per legge dobbiamo annientarlo."


Yun Che: "..."


<em>In confronto ai "diavoli", non sono le colpe di quelli che li costringono a diventare diavoli ancora più spaventose...</em> Sospirò Yun Che.


A causa di questa questione, la battaglia degli dei fu sospesa temporaneamente. Yun Che poi si alzò e poi usò una trasmissione del suono per dire a Mu Bingyun: "Vorrei andarmene prima da qui."


Mu Bingyun lo guardò: "Perché?"


"Mi sono ricordato che Moonflower è presente. Anche se Jasmine fosse entrata nel Regno dell'Eternità, probabilmente non verrebbe qui. Invece eviterebbe di essere individuata da Moonflower... altrimenti la sua improvvisa comparsa potrebbe fare sospettare a Moonflower che io sia il Yun Che che ha 'ucciso' precedentemente."


"Prima ho pensato a come incontrarla, ma mi sono dimenticato che questo è il posto  meno adatto per incontrarsi. Ora che l'attenzione di tutti è rivolta su un'altra questione, qualsiasi altro luogo sarebbe più adatto."


Mu Bingyun non fermò Yun Che mentre volava via.


L'improvvisa partenza di un candidato divino avrebbe dovuto attirare attenzione, ma la comparsa del "diavolo" aveva distratto la maggior parte delle persone... o forse Yun Che semplicemente non era degno della loro attenzione?


Il Regno dell'Eternità era eccezionalmente silenzioso.


C'era una densa energia spirituale e costruzioni dall'aura divina, con Formazioni Misteriose brillanti ovunque. Anche il cielo sembrava pieno di una potenza invisibile che non faceva osare alzare la testa.


Questo era un regno sovrano, un'esistenza dalla posizione più elevata nell'intero spazio caotico. Un luogo che non si sarebbe mai potuto immaginare quando era ancora nella Stella del Polo Blu. Nel giro di pochi anni era arrivato qui. Pensandoci, gli sembrava ancora un sogno.


Su Yun Che c'era la targhetta che apparteneva ai giovani divini, che gli dava una grande libertà di movimento nel Regno dell'Eternità. Ovunque andasse, le guardie del regno non lo fermarono e al massimo gli diedero un'occhiata.


La questione riguardo a Wei Hen aveva colpito molto Yun Che. Precedentemente, di fronte all'Energia Misteriosa dell'oscurità, tutti rivelarono sguardi pieni d'odio e disgusto. Quando avevano gridato la parola diavoli, sembrava che stessero urlando contro demoni infernali.


Yun Che possedeva Energia Misteriosa dell'oscurità. Inoltre si poteva dire che l'Energia Misteriosa dell'oscurità fosse la sua energia più potente... Perché la fonte di questo potere proveniva dalla sfera dell'origine diabolica di un vero diavolo primordiale.


Questo significava anche che Yun Che era un diavolo completo. Secondo la Divina Regione Orientale, era un'esistenza intollerabile, il tormento degli esseri umani e degli dei.


<em>'Sembra che non potrò mai rivelare segni di Energia Misteriosa dell'oscurità quaggiù. Altrimenti... ancora prima degli altri, forse saranno la maestra e Mu Bingyun ad uccidermi.'</em>


Allora, la velocità con cui la sfera dell'origine diabolica era cresciuta aveva superato di gran lunga le aspettative di Jasmine. Dopo che se n'era andata, la sfera aveva distrutto il sigillo e aveva continuato a perdere il controllo. Tuttavia, dopo aver ricevuto il Seme dell'Oscurità del Dio Malvagio, era riuscito controllarla completamente. A meno che la sua Energia Misteriosa non perdesse completamente il controllo, non si sarebbe dovuto preoccupare che l'energia oscura trapelasse.


Senza accorgersene, Yun Che era già tornato nel luogo in cui era rimasto a dormire prima.


Il piccolo giardino elegante aveva numerosi spazi per coltivare. Gli ospiti dei regni stellari intermedi erano stati collocati vicino. Tuttavia c'era una barriera senza forma che isolava le aure e i suoni, impedendo che si diffondessero all'esterno.


Yun Che arrivò accanto al lago e si sedette su una roccia verde guardando distrattamente una foglia di loto nell'acqua... dopo tre anni nel Regno degli Dei, la sua forza misteriosa era aumentata incredibilmente. Tutte le persone nel palco degli dei che avevano deriso il suo basso livello non sapevano che ci aveva messo solo tre anni per passare dal Stadio Sovrano Misterioso al Divine Tribulation Realm.


Se fosse tornato nella Stella del Polo Blu, anche se Feng Xue'er e Huan Caiyi si fossero coalizzate, non sarebbero riuscite a sconfiggerlo. Lì avrebbe potuto fare tutto ciò che voleva. Anche se ci fossero stati altri dieci Xuanyuan Wentian, sarebbe riuscito a batterli con il suo mignolo.


Tuttavia non era ancora riuscito a vedere Jasmine.


"Jasmine, dvoe sei? Non hai sentito ancora parlare di me?" Lo sguardo di Yun Che era distaccato mentre mormorava tra sé e sé.


In quel momento apparirono delle piccole increspature sulla superficie dell'acqua.


"Umpf! Che tu sia venuto imprudentemente nel Regno degli Dei per cercarmi?"


Una voce spirituale risuonò nella mente di Yun Che all'improvviso. Era la voce di una giovane, ma era fredda e piena di derisione.


Questa voce sembrò colpire il profondo dell'anima di Yun Che, facendolo tremare e alzare di scatto: "Jasmine... Jasmine?! Dove... dove sei?"


Era una voce che aveva sognato innumerevoli volte. Era una voce che non sarebbe mai riuscito a dimenticare. Il suo tono freddo non era cambiato minimamente.


Si guardò attorno e, a causa della sua intensa agitazione, la sua vista si sfocò e non riuscì ad individuare la piccola figura che gli mancava così tanto.


"Umpf." La risposta che ricevette fu un freddo sbuffo impassibile. "Non devi guardarti attorno. Con le tue capacità, anche se esplorassi tutto il Regno dell'Eternità, non riusciresti comunque a trovarmi."
                                


                                



