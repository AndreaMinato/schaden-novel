---
weight: 1173
title: Capitolo 1173 – Risoluzione
pubDate: 2025-02-03T07:52:46.924Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


Mentre calavano le tende della notte, il Regno dell'Eternità diventò silenzioso.


La prima fase della battaglia degli dei era finita e domani ci sarebbe stato il primo incontro del gruppo degli dei e quello dei perdenti. Nel giro seguente, tra i trentuno candidati divini, sette sarebbero stati eliminati dal gruppo dei perdenti e otto sarebbero passati dal gruppo degli dei a quello dei perdenti.


In confronto agli scontri di oggi, dove nessuno era stato eliminato, le battaglie che sarebbero avvenute domani sarebbero state ancora più snervanti e feroci. L'intera Divina Regione Orientale stava aspettando con impazienza di vedere gli otto vincitori.


Stanotte gli altri candidati divini avrebbero conservato le forze, accumulato energia per prepararsi o stavano guarendo all'interno della Perla della Ruota del Tempo. Era soltanto Yun Che che stava trascorrendo questo tempo seduto in silenzio accanto al laghetto.


Stava ripensando costantemente ad ogni commento straziante di Jasmine insieme... alle parole di Mu Bingyun, leggere e indistinte come una brezza.


<em>Anche se potessi rivederla, anche se potessi darle addio nel modo più perfetto possibile...


Sarei perfettamente soddisfatto e senza rimpianti...?


È davvero possibile...?


Perché sono venuto qui esattamente...?


Desideravo davvero incontrarla così tanto perché credevo che avrebbe compensato la sensazione di incompletezza e il rimpianto che provavo...?


O è...


Da allora... non sono riuscito ad accettare il fatto che mi abbia lasciato... per tutto questo tempo...?</em>


.....


I raggi del sole brillavano tiepidamente alle prime ore del giorno e il cielo iniziò ad illuminarsi gradualmente.


La porta all'entrata del cortile si aprì e Mu Bingyun entrò silenziosamente. Yun Che era ancora seduto nello stesso posto di prima e quasi non si era spostato di un pollice.


Nello sguardo gelido di Mu Bingyun affiorò un po' di esitazione e non disse nulla. In quel momento però vide Yun Che alzarsi lentamente e voltarsi verso di lei. Le sue pupille erano limpide come l'acqua e il suo sguardo non era più velato come il giorno prima.


"Sembra che tu abbia già pensato chiaramente a cosa fare." Mu Bingyun sorrise lievemente, era un'espressione così magnifica da commuovere chiunque la vedesse.


"Nonostante non abbia ancora pensato a tutto, almeno so cosa dovrei fare dopo." Disse Yun Che con un lieve sorriso. Tutta la sua incertezza sembrò svanire e il suo sguardo sembrava molto più limpido rispetto al giorno prima. Disse con gratitudine: "Maestra del Palazzo Bingyun, non solo ho sempre contato su di lei, ma l'ho fatta anche preoccupare più e più volte. Ieri certamente l'ho delusa un'altra volta."


"..." Mu Bingyun scosse la testa. "No, sei ancora giovane dopotutto. Se non fossi confuso, turbato e occasionalmente non perdessi la ragione a questa età, sarebbe davvero triste."


"Inoltre non è una fortuna avere qualcuno per cui si è disposti a fare cose del genere?" Disse con tono lieve Mu Binguyn mentre alzava la testa. "Allora, se non fosse stato per mia sorella, forse mille anni fa mi sarei arresa."


Yun Che si alzò mentre sospirava. Chiuse gli occhi per un po' per poi chiedere: "Maestra del Palazzo Bingyun, ha ragione. È impossibile che sia così indifferente nei miei confronti. Anche se c'è una distanza immane tra di noi, ogni momento che abbiamo vissuto insieme durante quegli otto anni era autentico... Può essere una dea stellare, ma chiaramente è più giovane di me... e otto anni equivarrebbero ad un terzo della sua vita. Com'è possibile che si dimentichi così facilmente della mia esistenza?"


Mu Bingyun: "..."


"Inoltre ho la sensazione che dovrà affrontare qualche grande evento presto e pensando a ieri ne ho quasi la certezza... Maestra del Palazzo Bingyun, ha sentito di qualche grande evento che coinvolgerà il Regno degli Dei Stellari?" Chiese Yun Che.


Mu Bingyun scosse la testa: "Il Regno della Canzone Glaciale non ha le abilità, né i requisiti per conoscere delle questioni di territori di così alto livello come quello degli Dei Stellari."


Dopo un momento, sembrò ricordarsi di qualcosa e continuò: "Tuttavia, abbiamo sentito una strana diceria riguardo al regno degli Dei Stellari meno di vent'anni fa. Inoltre è stata piuttosto sensazionale."


"...Che diceria?" Yun Che drizzò subito le orecchie.


"Sembra che si chiami Progetto Vero Dio."


"Progetto Vero Dio..." Yun Che pensò immediatamente a dove aveva sentito queste parole. "Mi sembra di averle sentite anche io due anni fa, quando ero nel Regno Darkya."


"Tuttavia evidentemente era una diceria falsa."


"Falsa? Perché?"


"È molto semplice." Disse lentamente Mu Bingyun. "Tutti i regni sovrani di ogni regione divina cercano da tempo il modo per diventare Veri Dei. Se il Regno degli Dei Stellari possedesse davvero un metodo per farlo, certamente sarebbe il più grande segreto dell'intero universo e non avrebbero rivelato nulla. Allora però questa voce si è diffusa senza restrizioni perfino nei nostri regni stellari intermedi. Perfino molti regni stellari inferiori l'hanno saputo. Solo questo punto è sufficiente a dimostrare che sia falso."


"In questi anni, gli altri regni sovrani non hanno nemmeno mostrato movimenti insoliti. Quella diceria si è praticamente svanita ormai."


"A parte questo, l'unico altro evento importante riguardo al Regno degli Dei Stellari è stata la successiva caduta del Dio Stellare del Lupo Celeste e della Dea Stellare del Massacro. Dovresti saperlo meglio di chiunque altro."


"..." Yun Che rimase in silenzio per molto tempo per poi mormorare tra sé e sé: "Che utilità c'è per me nel saperlo? Jasmine aveva ragione. Ora certamente non ho il minimo requisito per sapere cosa le accadrà. Se è una questione importante perfino per una persona come lei, sarebbe inutile che lo sapessi. Dopotutto cosa potrei fare dopo?"


Mentre sospirava pesantemente, Yun Che diventò più calmo e lucido. Disse all'improvviso: "Maestra del Palazzo Bingyun, ieri Huo Poyun mi ha detto che nel round di oggi... non combatterò contro nessuno?"


"Esatto." Mu Bingyun annuì. "Nella prima gara del gruppo dei perdenti di oggi, il tuo avversario sarebbe dovuto essere quel diavolo di nome Wein Hen. Dato che è andato incontro al suo destino ieri, il suo nome è stato tolto dalla lista dei partecipanti. Perciò, nella classifica di ieri, sei avanzato direttamente al secondo round del gruppo dei perdenti."


"Forse anche questa è la volontà del cielo, uh." Yun Che alzò lievemente la testa per poi guardare il cielo. In quel momento aveva fatto la sua decisione.


"Maestra del Palazzo Bingyun, vorrei... tornare nel Regno della Canzone Glaciale." Disse Yun Che.


"Va bene." Mu Bingyun annuì senza esitare. "Ti accompagnerò."


"No." Yun Che tuttavia scosse la testa. Una strana luce brillava nei suoi occhi. "Ho intenzione di andare da solo. Inoltre... tornerò qui molto presto!"


.....


Mentre il cielo si illuminava, esperti di ogni regno stellare iniziarono ad affrettarsi verso il palco degli dei.


Yun Che si stava spostando da solo senza fretta. Tuttavia chiaramente non era diretto verso l'arena.


Stava camminando lentamente, come se stesse riflettendo su qualcosa. Tuttavia il suo sguardo era luminoso e il suo animo era calmo come lo specchio d'acqua di un lago tranquillo. Non provava più l'entusiasmo, il nervosismo e l'esitazione di prima. La sua mente e il suo cuore erano in uno stato di tranquillità.


Era così composto che perfino lui stesso ne era sorpreso.


"Mmh? Oh, santo cielo! Mi stavo chiedendo chi fosse, ma non è il rifiuto che aveva così tanta paura di me ieri che non ha nemmeno osato scendere in campo?!"


Risuonò una voce acuta.


Luo Changan si era avvicinato e stava fissando la schiena di Yun Che stringendo gli occhi. Aveva un'espressione di profondo disprezzo e ridicolo. 


Yun Che non ci badò e non si fermò nemmeno per un istante.


"Ahahahah," La risata sfrenata e incontrollata di Luo Changan riecheggiò da dietro. "Ieri non sei nemmeno entrato nel palco degli dei e oggi sei così spaventato che non osi nemmeno girarti. È proprio vero che la spazzatura rimarrà tale, ahahahahah..."


"Tsk, tsk, lasciare che della spazzatura come te entri nella battaglia degli dei ha davvero portato disgrazia a noi veri candidati divini." Luo Changan sembrava godersi la sua sensazione di superiorità. Vedendo che Yun Che non aveva osato rispondere minimamente, divenne ancora più soddisfatto. Strinse gli occhi e indicò Yun Che con un gesto sdegnoso: "Ehi spazzatura, ascolta bene le mie parole. Un vero uomo combatterà fino alla fine, anche a costo di morire. Solo la spazzatura più misera si arrenderebbe come un cane senza spina dorsale, ahahahahah..."


Yun Che si fermò all'improvviso. Dopodiché si girò lentamente e spostò lo sguardo verso Luo Changan, ancora impassibile.


"Il tuo nome è... Luo Changan, vero?"


"Oh? E allora?" Vedendo che Yun Che aveva il coraggio di parlargli, Luo Changan strinse gli occhi e mostrò un'espressione incuriosita-


"Ahah," Yun Che non mostrò vergogna come avrebbe voluto vedere Luo Changan, ma sorrise lievemente: "Assicurati di ricordare le parole che hai appena detto... Non dimenticartene nemmeno una!"


"..." Luo Changan fu colto di sorpresa, ma poi scoppiò a ridere come se qualcuno lo stesse solleticando; così tanto che si stava piegando dalle risate. "Puhahahahahahah... Ahahahahah..."


Yun Che non lo degnò di un'altra occhiata, né si preoccupò della sua provocazione e continuò a dirigersi fuori dal Regno dell'Eternità, senza aspettare che Luo Changan dicesse altro.


Nonostante persone come Mu Bingyun e Huo Rulie fossero stati invitati come ospiti, non sarebbero potuti tornare nel Regno dell'Eternità se se ne fossero andati in questo momento.


Considerando l'ora, la competizione doveva essere già iniziata. Tuttavia, nonostante fosse uno dei candidati divini, era uscito dall'area ad accesso limitato del Regno dell'Eternità. Affidandosi alla sua memoria, ritrovò la formazione speciale che aveva usato per venire qui.


Fortunatamente era pronta ad attivarsi.


Dopo essere uscito dalla formazione, ritrovò il mondo gelido e bianco. Yun Che evocò l'Arca Profound della Fenice di Ghiaccio che Mu Bingyun gli aveva dato e volò a tutta velocità verso il Regno della Fenice di Ghiaccio.


"Sigh, la maestra dev'essere già arrabbiata e delusa di me ora... mi picchierà sicuramente, uh." Mormorò tristemente Yun Che mentre entrava nell'arca. Aveva già deciso cosa fare, ma non aveva idea di come affrontare Mu Xuanyin dopo tutto ciò che aveva fatto.


Aveva disubbidito agli ordini della sua maestra, si era messo in pericolo e aveva rovinato la sua reputazione...


Ahhh... Yun Che sospirò.


Ripensandoci, aveva fatto molte azioni che non avrebbe dovuto fare a causa dell'impazienza. Non era da lui.


Dopo essere tornato nel Regno della Fenice di Ghiaccio ed essere entrato nel setta, Yun Che si diresse verso la Regione Sacra. Nell'istante in cui ci entrò, si inginocchiò a terra e disse con un tono pieno di vergogna: "Maestra, il suo discepolo è tornato. So di aver commesso un grande errore... e chiedo alla maestra la punizione che merito."


Solo la neve rispose alle sue parole.


Yun Che rimase immobile per quasi due ore, ma non ottenne risposta da Mu Xuanyin alla fine.


"Maestra?" Yun Che la chiamò nuovamente, ma nessuno gli rispose.


<em>Non dirmi che non c'è qui?</em>


Data la sua coltivazione, Mu Xuanyin avrebbe dovuto sapere subito del suo arrivo senza aver bisogno che lui facesse rumore.


"Maestra!"


Yun Che si alzò e andò verso il centro della Sacra Sala. L'intera stanza era vuota e silenziosa. In mezzo alla pozza d'acqua eternamente serena stava galleggiando un Fiore Spirituale delle Piume Glaciali, sembrava che non sarebbe mai appassito mentre veniva illuminato dagli splendidi raggi di luce.
                                


                                



