---
weight: 11780
title: Capitolo 1178 – Affrontare di Nuovo Luo Changan
pubDate: 2025-02-03T07:52:46.924Z
tags:
    - atg
---


<em><strong>Capitolo Sponsorizzato! Grazie mille Paolo! 9 in coda (3 Paolo, 2 Roberto, 1 Pierpaolo, 1 Pierpaolo+Roberto, 2 Roberto)</strong></em>


<em><strong>-Alstor</strong></em>






“Anziano Huanzhi, il giovane Yun…? Non mi dica che il vostro setta della Fenice di Ghiaccio ha fatto aumentare così tanto la sua forza misteriosa con qualche metodo segreto?” chiese Huo Rulie, scioccato.


“Maestro della setta Huo!” non appena Huo Rulie ebbe finito di parlare, sentì Yan Juehai gridare a bassa voce. Si riprese immediatamente e non fece altre domande.


Era assolutamente impossibile ottenere un risultato del genere con mezzi tradizionali. Per esempio, il Regno del Dio della Fiamma era riuscito a far salire la forza misteriosa di Huo Poyun direttamente alla fase finale del Divine Spirit Realm proprio usando un “metodo segreto”, ecco perché Huo Rulie aveva fatto quella domanda senza pensarci. Ma tecniche del genere erano i più grandi segreti di ogni setta che le possedeva, quindi era chiaramente maleducato e inappropriato informazioni a riguardo.


“…” Mu Huanzhi poté rispondere solo scuotendo la testa e l’espressione sbalordita sul suo volto scomparve solo parecchio tempo dopo.


Aveva più di diecimila anni, ma non aveva mai comunque sentito parlare o letto da nessuna parte di un metodo segreto della setta della Fenice di Ghiaccio in grado di far crescere la forza misteriosa di un discepolo al Divine Tribulation Realm di ben sette livelli.


Il Palco degli Dei venne avvolto dalla confusione. Una delle principali preoccupazioni dei praticanti del mistero era di lasciarsi prendere dall’avidità e accrescere prematuramente la loro forza misteriosa. Ma il fatto che quella di Yun Che fosse “cresciuta prematuramente” così tanto aveva sorpreso tutti… compresi tutti i Realm King dei Reami Superiori!


“Un aumento di sette livelli di forza misteriosa… al Divine Tribulation Realm. Anche usando la Perla della Ruota del Tempo, dovrebbe comunque aver avuto al massimo un mese.


Nella parte a est degli spalti, persino i grandi Imperatori Divini erano tutti molto accigliati e avevano lo sguardo pensieroso.


Fu a quel punto che l’Imperatore del Drago mormorò improvvisamente: “Ha usato una Penta Pillola di Giada dell’Universo.”


“Esatto.” Anche l’Imperatore dell’Eternità annuì lentamente: “L’aura medicinale deve ancora dissiparsi completamente, ne è rimasta qualche traccia nel suo corpo. Senza dubbio, si tratta della Penta Pillola di Giada dell’Universo. Considerando la forza del Realm King della Canzone Glaciale, in effetti per lei dev’essere stato facile fondere con successo gli ingredienti. Tuttavia, trovarli tutti non deve essere stato affatto facile.”


“In ogni caso,” continuò l’Imperatore del Drago: “Una sola Penta Pillola di Giada dell’Universo non sarebbe mai stata in grado di far aumentare così tanto la sua forza misteriosa, anche se fosse stata raffinata alla perfezione. Direi che non possiamo sottovalutare il Regno della Canzone Glaciale, huh.”


“Haha.” L’Imperatore dell’Eternità ridacchiò: “Il mio Regno dell’Eternità esiste da seicentomila anni, ma quello della Canzone Glaciale da ben novecentomila. Tutti i Reami Stellari che ereditano il potere di un Dio o sopravvivono a lungo hanno ovviamente dei metodi segreti che tengono nascosti a tutti. Tuttavia… il problema di questi metodi è che o richiedono di pagare un prezzo immenso o è incredibilmente difficile utilizzarli davvero e in maniera efficace. Quindi, non ha molto senso che qualcosa del genere sia stato utilizzato per quel ragazzo.”


“No.” L’Imperatore del Drago scosse lievemente la testa: “Quel ragazzino molto probabilmente è molto più talentuoso di quanto sembri. Il solo fatto che sia riuscito a raggiungere l’invisibilità perfetta ne è una prova sufficiente. Questo drago ha sentito molto parlare del Realm King della Canzone Glaciale, anche nella Regione Occidentale, già parecchio tempo fa. Se l’ha accettato come suo discepolo diretto e non ha neppure esitato a pagare un prezzo così alto per far crescere fino a questo punto la sua forza misteriosa così improvvisamente, quel ragazzino deve essere assolutamente straordinario.”


“Questo incremento così improvviso nella sua forza misteriosa deve essere dovuto a una qualche sorta di metodo segreto o medicina di altissimo livello. Persino il nostro Regno Luce di Gemma farebbe incredibilmente fatica a ottenere un risultato simile. Chi si sarebbe mai aspettato che un Reame Intermedio ne fosse capace…” commentò a bassa voce Shui Yingyue.


“Sorellona.” Chiese improvvisamente la ragazzina seduta accanto a lei: “Il Fratellone, il Secondo Fratello, il Terzo Fratello… il Decimo Fratello, l’Undicesimo Fratello… e il Novantanovesimo Fratello hanno aperto delle scommesse su questo incontro?”


“No, non l’hanno fatto.” Shui Yingyue diede un’occhiata a Shui Meiyin. Era sorpresa dal suo improvviso interesse per le scommesse: “Non c’è la minima tensione riguardo al risultato di questa battaglia. Organizzare delle scommesse ci farebbe soltanto perdere denaro.”


A ogni Assemblea Profound God, venivano organizzati innumerevoli giri di scommesse. Ovviamente, il Regno Luce di Gemma non si sarebbe perso per nulla al mondo una tale occasione di guadagnare immense somme senza fatica. Inoltre, considerando il suo prestigio e il suo potere, nessuno avrebbe esitato a scommettere cifre gigantesche, con la sua organizzazione.


“Oh… che peccato.” Negli occhi di Shui Meyin c’era uno strano e misterioso bagliore, mentre fissava Yun Che: “Se tutti avessero scommesso sulla vittoria di Luo Changan, i nostri novantanove fratelli avrebbero potuto ottenere davvero un sacco di cristalli Profound.”


Sul viso di Shui Yingue comparve un’espressione stupita: “Meiyin, intendi dire che…”


“Che il Fratellone Yun Che vincerà.” Rispose in tono molto serio Shui Meiyin.


“Vincerà?” Shui Yingyue trovò la cosa incomprensibile: “Anche se la sua forza misteriosa è aumentata di molto, è comunque pur sempre nella fase finale del Divine Tribulation Realm. Per quanto possa lottare, è assolutamente impossibile che sia all’altezza di Luo Changan.”


“Hehe…” Shui Meiyin ridacchiò: “Non è cambiata solo la sua forza misteriosa, ma anche il suo sguardo è completamente diverso.”


Sul Palco degli Dei, l’Onorevole Qu Hui continuò a fissare Yun Che per qualche secondo. Dopo essersi ripreso dalla sorpresa, disse con freddezza: “Umpf, Yun Che! Sebbene tutti stiano assistendo alla Battaglia degli Dei, hai davvero osato arrivare così in ritardo! Credi che forse che l’Assemblea Profound God sia una cosa da poco!?”


Yun Che rimase completamente indifferente e, inaspettatamente, rispose senza preoccuparsi: “Ammetto che sia stato piuttosto inappropriato arrivare in ritardo all’incontro, ma secondo le regole della Battaglia degli Dei, si viene dichiarati sconfitti solo se non si sale sul palco entro trenta secondi. Se non ho sbagliato i miei calcoli, dovrei essere in ritardo solo di circa quindici secondi. Eppure, Onorevole Qu Hui, l’ho sentita mentre stava per annunciare l’esito dell’incontro prima dello scadere del tempo… questo dovrebbe essere ancora più inappropriato, non trova!?”


“Tu…” L’Onorevole Qu Hui divenne scuro in volto e ancora una volta Yun Che lo fece quasi arrabbiare.


Era così prestigioso che neppure il Realm King di un Reame Stellare avrebbe mai osato trattarlo con la minima mancanza di rispetto. Ma Yun Che era… definitivamente una delle uniche eccezioni che gli fossero capitate nella sua vita.


Pensando al suo status, l’Onorevole Qu Hui trattenne subito la rabbia che stava per nascere in lui. Sollevandosi in alto nel cielo, gridò di nuovo: “Credo sia ora di cominciare l’incontro. Voi due… iniziare immediatamente!”


Dopo l’ordine dell’Onorevole Qu Hui, finalmente tra il pubblico tornò la calma. Ma nessuno dei due sfidanti attaccò l’avversario.


Uno dei due era tranquillo e composto, mentre l’altro aveva un’espressione divertita.


La crescita della forza misteriosa di Yun Che era scioccante, ma era comunque ancora al Divine Tribulation Realm. Agli occhi di tutti, era praticamente impossibile che potesse rappresentare la minima minaccia per Luo Changan.


Luo Changan aveva gli occhi semichiusi e squadrò Yun Che dalla testa ai piedi. Sulle sue labbra c’era un sorriso vago, come se stesse osservando un giocattolo interessante: “Non male. L’altro ieri, non hai neppure avuto il coraggio di salire sul Palco degli Dei, eppure oggi hai davvero osato venire qui di fronte a me, tsk tsk tsk.”


“Passare dal primo all’ottavo livello del Divine Tribulation Realm in un solo giorno, hahahahaha…” Luo Changan inarcò le labbra e sorrise freddamente, con grande disprezzo: “Anche se non so che metodo hai utilizzato, persino i bambini di tre anni sanno che nella Via Divina la coltivazione dovrebbe essere affrontata passo a passo, con grande attenzione. Non credevo che tu fossi così sciocco. La tua forza misteriosa sarà anche cresciuta esponenzialmente, ma un progresso così improvviso avrà sicuramente avuto gravi ripercussioni sul tuo potenziale e sulla tua energia vitale. Sei davvero incredibilmente ridicolo. E la cosa ancora più ridicola è che… forse stai pensando di non essere più un mucchio di spazzatura, dico bene?”


Yun Che: “…”


Luo Changan distese con indifferenza un dito verso Yun Che: “Ragazzo, sono sempre stato una persona gentile, quindi sarò così buono da darti un avvertimento. Sono passati quasi vent’anni dall’ultima volta che ho combattuto contro della spazzatura al di sotto del Divine Spirit Realm. Quindi, è molto probabile che finirò per esagerare senza volerlo. Se dovessi restare mezzo morto a causa di un mio momento di distrazione, rimarresti paralizzato a letto per almeno ottocento o mille anni. Tsk tsk, saresti davvero patetico, huh.”


“Per questo motivo, sarò così gentile da concederti un’opportunità.” Luo Changan distese le dita delle mani, sorridendo: “Ti darò dieci secondi. Sei libero di arrenderti spontaneamente, sparire per sempre da qui e continuare a vivere come l’inutile rifiuto che sei. In questo modo, potrò evitare di sporcarmi le mani con il sangue di un mucchio di spazzatura come te.”


Di fronte a quell’avversario così debole, Luo Changan lo insultò e ridicolizzò senza la minima traccia del contegno e del rispetto che un esperto come lui avrebbe dovuto avere, il che fece accigliare parecchie persone fra il pubblico. I due sfidanti non avevano ancora fatto neppure una mossa, sebbene fosse passato parecchio tempo, ma l’Onorevole Qu Hui non disse nulla a riguardo.


Yun Che, sorprendentemente, rispose sorridendo: “Luo Changan, continui ancora e ancora a chiamarmi ‘spazzatura’. A quanto pare, disprezzi davvero chi si arrende o si ritira da uno scontro, huh?”


“Hahahaha.” Luo Changan rise con immenso disprezzo: “I veri uomini come me combattono fino all’ultimo respiro, anche fino alla morte, finché sono coscienti! Soltanto della disgustosa spazzatura come te implorerebbe di potersi arrendere come un cane! Tuttavia, vedere i deboli rifiuti come te che supplicano di potersi arrendere come dei cani… Heh, devo ammettere che è un bel divertimento. Quindi, ti concedo questa opportunità… ma avrai soltanto dieci secondi per farlo!”


“Dieci!”


“Cinque!”


“Tre!”


“Due!”


Luo Changan piegò le dita delle mani, una dopo l’altra, ma Yun Che rimase immobile. Il primo notò che il secondo non sembrava affatto nervoso o spaventato, né tantomeno arrabbiato o preda della vergogna. Questo lo fece sentire molto meno compiaciuto e il suo sguardo divenne gradualmente più inquietante.


“Uno!”


Mentre piegava l’ultimo dito, Luo Changan sogghignò: “Ti ho dato l’opportunità di evitare incidenti imprevisti. Heh… ormai è tardi per rimpiangere la tua decisione!”


Essendo il figlio del Realm King del Sacro Universo, Luo Changan era famoso per il suo carattere arrogante e prepotente. Forse, gli piaceva parecchio umiliare chi era più debole di lui perché il suo talento era completamente oscurato da quello di suo fratello minore. Vedere un avversario arrabbiato e umiliato, ma senza il coraggio di resistergli, gli dava una distorta sensazione di soddisfazione.


Ma quel giorno, le sue parole non avevano suscitato alcuna reazione soddisfacente in Yun Che, il che lo fece al contrario arrabbiare ancora di più. Non appena ebbe finito di parlare, attaccò senza preavviso. Sollevò il braccio destro e sferrò un colpo di palmo, creando un turbine di Energia Misteriosa che crebbe rapidamente di decine di volte rispetto alle sue dimensioni iniziali, per poi scagliarlo dritto verso il cuore di Yun Che.


Sebbene fosse assolutamente in vantaggio in quanto a forza misteriosa, non solo aveva attaccato per primo, ma l’aveva anche fatto in un modo incredibilmente brutale e spietato. Se quel colpo fosse andato a segno, figurarsi qualcuno all’ottavo livello del Divine Tribulation Realm, persino qualcuno al picco del nono livello sarebbe stato ferito gravemente all’istante.


“Yun Che!!” Tutti i membri del Regno della Canzone Glaciale, eccetto Mu Bingyun, impallidirono dal terrore.


Anche gli abitanti del Regno del Sacro Universo erano molto accigliati… sebbene Luo Changan non avesse usato più del venti percento della sua forza, il suo avversario era solo all’ottavo livello del Divine Tribulation Realm. Come minimo, sarebbe rimasto ferito gravemente, e nel peggiore dei casi avrebbe persino morire violentemente sul colpo.


Il regno del Sacro Universo ovviamente non aveva paura di quello della Canzone Glaciale e, ai loro occhi, uccidere il discepolo diretto del suo Realm King non era nulla di cui preoccuparsi. Anche se al momento il Realm King della Canzone Glaciale era un Divine Master, non avrebbero sicuramente mai avuto il coraggio di accusare o attaccare il Regno del Sacro Universo. Tuttavia, uccidere di proposito il suo avversario avrebbe potuto fare squalificare Luo Changan dalla Battaglia degli Dei… del resto, se anche i membri del Regno del Sacro Universo avessero voluto urlargli di fermarsi, ormai era troppo tardi.


BOOOOOOM!!


Yun Che non si mosse di un millimetro e, tutto sommato, per lui doveva essere di sicuro terribilmente difficile riuscire anche solo a muovere un dito, soppresso dalla schiacciante forza misteriosa del suo avversario, più alta di un intero Realm. L’attacco di Luo Changan lo colpì dritto al petto. Con un’esplosione, i cinquanta chilometri di fronte alla posizione iniziale di Yun Che vennero sommersi da un’ondata tirannica e incredibilmente distruttiva di Energia Misteriosa. Persino una montagna sarebbe stata ridotta in polvere fine da un colpo del genere.


Luo Changan aveva inarcato lievemente le labbra in un vago e crudele ghigno, quando il suo attacco stava per colpire Yun Che, ma subito dopo il suo sorriso era scomparso nel nulla, non appena si era accorto che il suo colpo, sebbene avesse chiaramente colpito Yun Che, in realtà era andato a vuoto. Non vide Yun Che scagliato con violenza fuori dal Palco degli Dei, ma solo un’immagine di ghiaccio ridotta in frantumi.


Luo Changan venne colto alla sprovvista, ma poi si voltò di scatto… Yun Che era ancora nella stessa posizione di prima, con entrambe le mani dietro la schiena. Era fermo e tranquillo, a meno di dieci passi da lui.


“Era il Riflesso Distruttore della Luna della Maestra della setta!” gridarono all’unisono alcuni Maestri di Palazzo e Anziani della setta della Fenice di Ghiaccio, increduli.


“Il Riflesso Distruttore della Luna è davvero meraviglioso… merita realmente la sua reputazione!” si lasciò inaspettatamente sfuggire l’Imperatore del Drago, lodando quella tecnica.


“Lasciarsi alle spalle la propria aura e al tempo stesso teletrasportarsi, confondendo così all’istante la percezione spirituale dell’avversario.” L’Imperatore dell’Eternità lanciò un’occhiata all’Imperatore degli Dei Stellari e commentò sorridendo: “Sotto questo aspetto, è paragonabile all’Ombra del Dio Stellare del vostro Regno.”


Sebbene l’Imperatore dell’Eternità avesse appena paragonato l’Abilità Profound di movimento di un Reame Intermedio a una delle tecniche divine del loro Regno degli Dei Stellari, l’Imperatore degli Dei Stellari non prese alla leggera quelle parole, anzi, annuì leggermente: “Comprendere l’Ombra del Dio Stellare è incredibilmente difficile. Nel mio Regno, nessuno è mai riuscito a impararla ed eseguirla con successo, eccetto noi Dei Stellari. Da quello che ho sentito dire, solo il Realm King Xuanyin è riuscita ad apprendere quella tecnica, nel Regno della Canzone Glaciale… eppure questo ragazzo è riuscito a comprenderla e ha persino raggiunto il leggendario stadio dell’invisibilità. Merita davvero di essere lodato dall’Imperatore del Drago in persona.”


“Ma per quanto sia potente quell’Abilità Profound di movimento, può solo aiutarlo a guadagnare tempo! Non ha comunque alcuna possibilità di battere il suo avversario!”


“Beh, devo ammettere che non te la cavi male.” Luo Changan fissò Yun Che, socchiudendo gli occhi. Non sembrò fare il minimo movimento, eppure dal suo corpo eruppe all’improvviso un’esplosione di Energia Misteriosa. Decine e decine di raggi di energia comparvero di fronte a lui, trasformandosi in una gigantesca rete di lame prive di forma, per poi dirigersi improvvisamente verso Yun Che.


Ding!


Decine e decine di lame di Energia Misteriosa colpirono contemporaneamente Yun Che, ma si sentì solo un lieve tintinnio e la sua immagine ghiacciata venne ridotta in pezzi, per poi dissiparsi.


L’aura di Yun Che riapparve di nuovo alle spalle di Luo Changan.


Luo Changan ora era terribilmente scuro in volto. Aveva davvero mancato il suo bersaglio per due volte consecutive, sebbene fosse solo al Divine Tribulation Realm. Era senza dubbio una terribile umiliazione per lui, soprattutto considerando che era successo di fronte agli occhi di tutti gli spettatori.


Si voltò lentamente e sogghignò minacciosamente: “Hah, sei davvero bravo a scappare. In questo caso… vediamo se riuscirai a fuggire di nuovo!!”


l'Energia Misteriosa intorno a Luo Changan crebbe enormemente e senza preavviso, mentre si preparava ad attaccare con quasi il settanta percento della sua forza, poi si concentrò con attenzione su Yun Che… quando qualcuno al sesto livello del Divine Spirit Realm reprimeva forzatamente un avversario al Divine Tribulation Realm, per quest’ultimo era quasi impossibile riuscire a liberarsi dall’aura soffocante. Luo Changan scattò in volo verso Yun Che in quello stesso istante, sferrando un pugno.


“Dannato mucchio di spazzatura… sparisci da qui!!”


Di fronte all’attacco brutale di Luo Changan, Yun Che stavolta scelse di non schivare. Al contrario, rimase perfettamente immobile e sulle sue labbra comparve un leggero e accennato sorriso, freddo come il ghiaccio.


Non aveva schivato i due attacchi precedenti perché aveva intenzione di provocare e far infuriare di proposito Luo Changan. In realtà, lo aveva fatto per capire a che livello fosse la sua nuova forza.


Due giorni prima, si sarebbe sentito mancare il fiato se avesse dovuto affrontare un avversario al primo livello del Divine Spirit Realm.


Tuttavia, quando aveva schivato i due attacchi di Luo Changan, non si era sentito minimamente minacciato. Era riuscito a farlo con un’incredibile calma, come se stesse passeggiando distrattamente in un cortile silenzioso e isolato. Anche quando l’energia residua dei due attacchi lo aveva raggiunto, aveva semplicemente avuto la sensazione di trovarsi in mezzo a una forte folata di vento.


KABOOM!!!!!!!


…………


Il violento attacco di Luo Changan colpì direttamente al petto Yun Che, creando una devastante esplosione di Energia Misteriosa…


“Wuaaahhh!!”


Subito dopo il boato, una persona venne scagliata brutalmente in aria. Un fiotto di sangue scarlatto spruzzò improvvisamente nel cielo e si sentirono delle grida d’agonia incredibilmente raggelanti.
                                


                                



