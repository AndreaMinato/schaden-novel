---
weight: 11850
title: Capitolo 1185 – Farfalla Illusoria di Colore Nero
pubDate: 2025-02-03T07:52:46.925Z
tags:
    - atg
---


<em>Capitolo regolare,
5 in coda (1 Roberto, 1 Pierpaolo, 1 Pierpaolo+Roberto, 2 Roberto)
-Schadenfreude</em>


Le parole di Mu Bingyun fecero rimanere in silenzio per molto tempo Yun Che.


"Yun Che." Disse la donna all'improvviso. "La scorsa notte ho comunicato con la tua maestra. Mi ha detto che il tuo obiettivo è cambiato e che sei tornato nel Regno dell'Eternità per vincere il torneo. Che tu voglia il primo posto nel torneo?"


"..." Yun Che annuì.


"Allora quanto sei sicuro di poter riuscire nel tuo obiettivo?" Chiese Mu Bingyun con un po' di esasperazione.


"Ieri avevo ancora un po' di sicurezza di farcela, ma oggi..." Yun Che chiuse gli occhi e disse con tono importante: "Francamente parlando, non credo di avere possibilità. Non ho sottovalutato la potenza degli altri, ma quella dei quattro giovani divini."


Mu Bingyun: "..."


"Luo Changsheng... anche se la sua vera forza fosse questa, sarebbe comunque impossibile per me batterlo. Non ho nemmeno speranza di vincere contro Lu Lengchuan che è stato sconfitto per mano sua."


La voce di Yun Che era molto calma e in effetti era come aveva detto. Era stato spaventato dal colpo di spada di Jun Xilei che aveva sconfitto all'istante Huo Poyun, ma lo scontro tra Luo Changsheng e Lu Lengchuan aveva annientato completamente tutta la sua sicurezza e la sua speranza.


"Maestra del Palazzo Bingyun, quanto sono forti Jun Xilei e Shui Yingyue in confronto a Lu Lengchuan?" Chiese Yun Che.


"Molto più potenti." Mu Bingyun diede una risposta succinta e diretta.


"..." Yun Che non disse un'altra parola. Aggrottò le sopracciglia mentre sembrava diventare pensoso.


"Ahah, come previsto dal giovane maestro Changsheng della sua Divina Regione Orientale. Nonostante non l'abbiamo visto usare forza misteriosa di tipo terra, solo poter usare quelle del vento e del fulmine simultaneamente con tale facilità è davvero un'impresa sbalorditiva." Disse l'Imperatore del Drago. "Probabilmente la sua forza supera quella del Divine Spirit Realm quando esercita tutta la sua potenza."


"Potrebbero esserci un numero minore di persone con un tale talento da poter coltivare più di un tipo di forza misteriosa, ma non sono così fuori dal comune Tuttavia quelle che possono usarne più di un tipo contemporaneamente sono incredibilmente rare. Poter coltivare e usare tre generi di forza misteriosa come Luo Changsheng... negli ultimi centomila anni solo una persona a parte lui è stato capace di farlo nella mia Divina Regione Orientale."
L'Imperatore dell'Eternità annuì con un lieve sorriso. "Non solo è necessario un fisico particolare adatto, ma anche un talento e una capacità di comprensione elevatissime. Nemmeno io oso immaginare a che livelli arriverà in futuro."


"Avete Luo Changsheng tra gli uomini e Shu Meiyin tra le donne. Considerando il talento di questi due, la sua Divina Regione Orientale entrerà in un'era gloriosa." Disse serenamente l'Imperatore del Drago.


"No, no, no. Sua altezza, si sta dimenticando di qualcuno." Disse all'improvviso l'Imperatore Divino Shitian. In confronto a tutte le persone che avevano fissato l'attenzione su Luo Changsheng e che si stavano meravigliando della sua forza, per lo più stava guardando Yun Che.
Disse senza fretta: "Il Caos Primordiale è un posto così vasto e vi nascono biliardi su biliardi di creature, così non è raro che appaia un mostro. Ma... un'anomalia che può distruggere un coltivatore negli stadi avanzati del Divine Spirit Realm al Divine Tribulation Realm, tsk, tsk, figuriamoci centomila anni, solo lui ha compiuto un'mpresa del genere durante il milione di anni di lunga storia della sua Divina Regione Orientale, vero?
Oh... No, mi sbaglio! Ricordo che questo ragazzo ha detto di provenire dai regni inferiori, quindi non lo si potrebbe considerare un membro della vostra Divina Regione Orientale, uh."


L'espressione del Divino Imperatore dell'Eternità si irrigidì, ma l'Imperatore del Drago sorrise lievemente in risposta. La sua espressione conteneva un'aria di mistero indescrivibile.


"Ora si terrà la terza battaglia di questo round. Shui Meiyin del Regno Luce di Gemma contro Meng Duanxi del Regno della Stella Volante!"


Yun Che alzò la testa assorto e la sua attenzione tornò ancora una volta al palco degli dei.


Anche questa battaglia lo preoccupava... Voleva vedere personalmente come Shui Meiyi, che era solo al primo livello del Divine Spirit Realm, combatteva ed era riuscita a rimanere nel gruppo dei vincitori.


Shui Meiyin indossava ancora quella lunga gonna familiare che era nera come la notte e portava una fascia a forma di farfalla davvero graziosa. Era sull'arena, ma la sua grazia era incompatibile con l'atmosfera del torneo, specialmente il suo splendido collo lievemente inclinato, le fossette lievemente visibili e il suo bellissimo sorriso dolce e adorabile.
Inoltre aveva un'aura talmente incantevole che non sarebbe dovuta appartenere a qualcuno della sua età. Non mostrava il minimo segno di nervosismo che normalmente si sarebbe provato prima di uno scontro... e c'erano molti giovani che la stavano fissando storditi.


Invece Meng Duanxi, che era completamente superiore in termine di forza misteriosa, aveva un'espressione seria. on appena era entrato in campo, una spada di luce brillò di fronte a lui e, sotto l'influenza della sua energia, la lama fluttuò lentamente come un flusso d'acqua, generando una forza sbalorditiva.


"Iniziate!" L'Onorabile Qu Hui alzò le sopracciglia.


"Fratellone, chiedo che tu mi faccia da guida." Shui Meiyin girò la mano e una luce intermittente di colore blu si estese ad entrambe le sue mani. Immediatamente, un profilo sottile e lungo blu acqua era apparso tra i suoi palmi.


"Lancia...?" Mormorò a bassa voce Yun Che.


La lancia era brillante e limpida come un cristallo ed emetteva un bagliore blu sognante. L'asta dell'arma era estremamente sottile e ad un'occhiata non sembrava più spessa di mezzo pollice, quindi poteva essere tenuta completamente dalle piccole mani delicate di Shui Meyin con facilità. L'arma però era straordinariamente lunga, più di tre metri, più perfino della Lancia Separa Cieli di Lu Lengchuan!


La scena di come Shui Meiyin, che era a stento alta un metro e mezzo, teneva una lancia così lunga era proprio impressionante.


"L'eredità del Regno Luce di Gemma proviene da una Bestia Divina di nome Farfalla Luce di Gemma che apparteneva all'Antica Era. Si dice che questa lancia sia stata fatta da una parte dell'ala di quella farfalla e che abbia un nome speciale: "Parola della Farfalla Illusoria". Visto che contiene il filo dell'anima di una Farfalla Luce di Gemma, nessuno è riuscito ad usare la sua vera forza finora, ma... ha preso l'iniziativa di riconoscere Shui Meiyin come sua proprietaria."


"...Anche io chiedo la tua guida." Meng Duanxi annuì. Nonostante fosse estremamente composto, di fronte ad un'avversaria del genere si comportò in modo un po' innaturale.


"Ahh!!"


Anche se la sua coltivazione era superiore di otto livelli, fu Meng Duanxi a fare la prima mossa. In questa battaglia o, ad essere esatti, in qualunque scontro, era un tabù sottovalutare il proprio avversario. Un forte vento soffiò per il palco degli dei e il vento generato dall'aura della sua spada sigillò ogni via di fuga per Shui Meiyin, come una forte pioggia improvvisa.


Al contrario di Yun Che, Meng Duanxi aveva visto come la ragazza era riuscita a vincere nelle sue battaglie precedenti. Perciò aveva iniziato lanciando dei potenti attacchi veloci fin da subito. Voleva mettere in difficoltà Shui Meiyin con la sua forza misteriosa superiore... e anche sconfiggerla se possibile.


Questa era la strategia appropriata contro qualcuno come Shui Meiyin, visto che era la coltivazione della sua forza misteriosa ad essere il suo punto debole. Se avesse affrontato direttamente il suo avversario, sarebbe stata sconfitta immediatamente.


Shui Meiyin mostrò un'espressione un po' agitata. Una luce blu brillò sul suo corpo e dopo si levò in volo con grazia. Anche la "Parola della Farfalla Illusoria" si muoveva insieme al suo piccolo corpo e avanzò, creando una formazione profound brillante.


CRASH!!


Mentre la tempesta generata dall'aura di spada di Meng Duanxi soffiava per il cielo e calò verso il basso, lasciò innumerevoli marchi neri dietro di sé. Shui Meiyin però, l'obiettivo dell'attacco, scomparve gradualmente nel bel mezzo della tempesta.


Shui Meiyin riapparì dietro Meng Duanxi come una farfalla spirituale. Sulla sua schiena brillava la formazione profound di prima.


"Che tecnica di movimento!" Yun Che non poté che esclamare di ammirazione. Si era spostata da un posto all'altro all'istante come se si fosse teletrasportata, ma le tecniche che aveva eseguito erano ancora più veloci di uno spostamento tramite uno squarcio dello spazio... e sembravano generare illusioni.


Apparentemente perfino la forza misteriosa del Divine Spirit Realm era sufficiente ad aprire lo spazio del Regno degli Dei.


"È la Danza della Farfalla Illusoria!" Spiegò Mu Bingyun. "È simile al Riflesso Distruttore della Luna del nostro Regno della Canzone Glaciale, è una tecnica di movimento estremamente difficile da praticare con successo."


Si fermò per un attimo e poi aggiunse: "Se non altro Shui Yingyue non è ancora riuscita ad allenarla alla perfezione."


Yun Che: "..."


Meng Duanxi si girò in un istante e, allo stesso tempo, Shui Meiyin volò in avanti ondeggiando la sua sottile lancia. Un filo di luce blu cadde giù e si trasformò in una tenda azzurra mentre piombava su Meng Duanxi.


La forza emessa dalla tenda d'acqua non era male, ma non diede la minima pressione a Meng Duanxi... Dopotutto gli attacchi di tipo acqua erano pubblicamente riconosciuti come quelli meno offensivi. Inoltre era il colpo di una ragazzina dalla forza misteriosa di otto livelli inferiore a lui.


Meng Duanxi non guardò nemmeno l'attacco e squarciò la tenda dell'acqua a metà con un fendente noncurante. Shui Meiyin continuò a spostarsi con leggerezza a mezz'aria. Mentre la Parola della Farfalla Illusoria ondeggiava più e più volte, fili di luce blu si intersecarono, formando una coltre d'acqua dopo l'altra. Quando questi attacchi si sovrapposero uno sopra l'altro, mostrarono una potenza devastante.


Nonostante questi colpi non rappresentassero la minima minaccia per Meng Duanxi e non sarebbe rimasto ferito nemmeno se fosse li avesse presi in pieno, sarebbero stati un ostacolo per il suo campo visivo e la sua aura. Inoltre i molti strati di tende d'acqua gli avevano già reso impossibile guardarsi attorno mentre si avvicinavano sempre più a lui.


Nonostante fosse in una situazione del genere, Meng Duanxi non cambiò espressione. Volò verso l'alto e menò un fendente orizzontale. Con una serie di squarci, lacerò circa dieci tende d'acqua, facendola zampillare come pioggia torrenziale. Tuttavia c'erano ancora molti flussi d'acqua sopra di lui e non vide più traccia di Shui Meiyin.


"????" Meng Duanxi alzò le sopracciglia. All'improvviso aumentò di quota ancora più velocemente mentre la sua spada squarciava l'aria. Dopo una serie di esplosioni, sentì chiaramente che la sua spada aveva trafitto almeno decine di coltri d'acqua. Come aveva previsto, esplosero con forza, creando una pioggia ancora più densa.


Nonostante questo, c'erano ancora altri flussi d'acqua sopra di lui e non riusciva ancora a vedere Shui Meiyin... Anche la sua aura era scomparsa ad un certo punto... Era sparita completamente e non poteva percepire la sua esistenza.


Meng Duanxi ne fu allarmato... Cosa stava succedendo? Come mai non c'era fine a quelle tende d'acqua? Per sparire così ci sarebbero voluti almeno cinquanta strati di questi attacchi. Com'era riuscita... a farlo in un istante?


Mentre Meng Duanxi si riempiva di apprensione, guardò verso il basso e fu scioccato da ciò che vide.


Sotto c'era un vasto mare!


Non poteva vedere Shui Meiyin, né il palco degli dei o il pubblico. Onde d'acqua si sollevavano sotto i suoi piedi e non poteva salire di quota.


Si era reso conto di essere rimasto intrappolato in un dominio d'acqua celeste.


Dopo essere rimasto sorpreso dalla sua attuale situazione, Meng Duanxi si calmò velocemente. Mostrò un lieve sorriso sicuro mentre mormorava tra sé e sé: "Ho sentito da tempo che il Regno della Luce di Gemma ha una divine art impareggiabile che controlla l'acqua... Tuttavia ora la sta usando una persona al primo livello del Divine Spirit Realm. Così, nonostante il dominio sia potente, è impossibile che mi intrappoli davvero!"


Rilasciò un grido e scatenò di nuovo la sua energia, la spada nelle sue mani assunse una forma astrale lunga tre metri. Scattò mentre si precipitava verso l'alto e rilasciò nove scie di luce di spada con un cenno.


BOOM-BANG!!


Immediatamente l'area piena d'acqua esplose come se fosse stata agitata da dei fulmini e iniziò a schizzare con ferocia. Enormi onde si sollevarono una dopo l'altra, ma poi furono annientate completamente in un istante. Meng Duanxi sorrise lievemente, ma la sua espressione si irrigidì... perché c'erano altre tende d'acqua e il suo attacco non era riuscito a distruggere il dominio.


Fu in quel momento che Shui Meiyin scatenò tutta la sua potenza. Diecimila onde si sollevarono e travolsero l'avversario come un'orda di draghi arrabbiati.


Meng Duanxi sbuffò. La traiettoria della sua spada formò un semicerchio e annientò i draghi d'acqua ruggenti prima che potessero avvicinarsi. Senza accorgersene, l'uomo iniziò a sentire l'impulso di insultare l'oceano. Gridò e caricò in avanti verso le onde come un drago dei fiumi. Menò fendenti verso i flussi d'acqua, facendo ritirare continuamente il mare.


Molto presto sentì che il dominio d'acqua stava iniziando a tremare. Si concentrò ancora di più e iniziò a colpire le onde e l'acqua con sempre più intensità per fare a pezzi questa tecnica.


Il tremito del mondo attorno a lui divenne più intenso ed era evidente che questo Dominio fosse sull'orlo del collasso... Momenti dopo, le tende d'acqua e le onde si dispersero e poi, in un istante... scomparirono senza lasciare traccia.


Meng Duanxi tornò a vedere cosa c'era di fronte a lui e sentì la voce assordante dell'onorabile Qu Hui.


"Meng Duanxi ha lasciato il palco e di conseguenza finirà nel gruppo dei perdenti. Parteciperà nel quarto round dei perdenti domani."


"Shui Meiyin ha vinto! Entrerà nel terzo round del gruppo dei vincitori."


Meng Duanxi restò sul posto con un'espressione confusa. Rimase stordito per un bel po' prima di girarsi lentamente.


Al momento era nel cielo e sotto di lui c'era il pubblico. Era già a centocinquanta chilometri di distanza dall'arena, un bel po' lontano dal luogo in cui sarebbe dovuto essere.


Non c'era una spada nelle sue mani... giaceva silenziosamente al centro del palco. Non così lontana dalla sua amata spada, Shui Meiyin sorrideva con grazia e dolcezza.


Meng Duanxi era in uno stato di stordimento totale, come se fosse ancora intrappolato nell'illusione e non potesse svegliarsi molto presto.
                                


                                



