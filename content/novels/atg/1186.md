---
weight: 11860
title: Capitolo 1186 – Sette Colpi di Spada
pubDate: 2025-02-03T07:52:46.925Z
tags:
    - atg
---


<em><strong>Capitolo regolare, 7 in coda (1 Roberto, 1 Pierpaolo, 1 Pierpaolo+Roberto, 4 Roberto), 0/10 donazione</strong></em>


<em><strong>-Alstor, che si scusa per il ritardo ma ieri sera ha avuto un piccolo problema col pc</strong></em>


Meng Duanxi credeva, sebbene fosse stato intrappolato in quello speciale Dominio d’acqua del Regno Luce di Gemma, di essere riuscito a mantenere la calma e a distruggerlo completamente, attraverso la sua schiacciante forza bruta.


Ma tutti gli spettatori lo avevano visto fermarsi improvvisamente, dopo aver annientato la seconda tenda d’acqua con cui lo aveva attaccato Shui Meiyin. Subito dopo, la spada gli era scivolata di mano, cadendo sul Palco degli Dei.


Poi, come se fosse stato posseduto, aveva cominciato a volare qua e là a mezz’aria, agitando disordinatamente il braccio destro, con lo sguardo semplicemente perso nel vuoto e gli occhi spenti, come un folle. Dopo qualche secondo, aveva cominciato a “danzare” per nel cielo sopra il Palco degli Dei, e si era fermato solamente in quell’istante.


Se si lasciava il Palco degli Dei, si veniva considerati sconfitti.


Meng Duanxi atterrò, recuperò la sua spada e se ne andò in silenzio. Stava barcollando, ed era terribilmente scosso.


Aveva perso.


Aveva perso contro Shui Meiyin, che era solo al primo livello del Divine Spirit Realm.


Aveva perso senza neppure aver capito di preciso come fosse stato sconfitto.


Shui Meiyin possedeva una forza mentale terrificante, attraverso la quale riusciva a controllare la mente delle altre persone. Naturalmente Meng Duanxi lo sapeva bene, infatti si era preparato a sufficienza per difendersi. Solo che… per tutto il tempo, non si era neppure reso conto che lei fosse penetrata nei suoi pensieri. Non aveva idea di quando avesse iniziato a controllargli la mente.


E così, si concluse la terza battaglia del Gruppo dei Vincitori.


Meng Duanxi, al nono livello del Divine Spirit Realm, aveva perso contro Shui Meiyin, che era al primo.


Considerando la sola forza misteriosa, per Shui Meiyin avrebbe dovuto essere assolutamente impossibile tenere testa a Meng Duanxi.


Tuttavia, aveva davvero un potere mentale sbalorditivo, grazie al quale era riuscita a sconfiggere senza fatica quell’avversario incredibilmente potente, che normalmente per qualcuno al suo livello sarebbe stato irraggiungibile.


“Ora hai capito quanto è forte?” chiese Mu Bingyun a Yun Che: “Il solo fatto che abbia raggiunto il Divine Spirit Realm a quindici anni è senza precedenti, e come se non bastasse possiede anche una variante molto particolare di anima e un potere mentale così scioccante da andare contro ogni buonsenso. Anche se non è in grado di coltivare alla perfezione tre tipi diversi di Energia Misteriosa elementale come Luo Changsheng, che utilizza Vento, Fulmine e Terra, se lei avesse avuto la sua stessa età molto probabilmente sarebbe riuscita a sconfiggerlo, nella finale di quest’Assemblea Profound God.”


Yun Che annuì, ma non disse nulla.


Nella quarta battaglia, Shui Yingyue affrontò Chao Feng. Il risultato non fu affatto sorprendente; come previsto, la ragazza vinse facilmente.


I quattro incontri del Gruppo dei Vincitori programmati per quel giorno si erano già conclusi, ma avevano comunque lasciato assolutamente senza parole il pubblico. Jun Xilei aveva sconfitto all’istante Huo Poyun, con un solo fendente, Luo Changsheng aveva distrutto la Sacra Barriera del Drago Brillante di Lu Lengchuan come se niente fosse, e Shui Meiyin aveva completamente schiacciato Meng Duanxi, la cui forza misteriosa era di otto livelli superiore alla sua… tutte e tre queste battaglie avevano scioccato e fatto rimanere senza fiato tutti i praticanti del mistero della Regione Orientale.


In particolare, i giovani che si reputavano talentuosi o straordinari rimasero sconvolti, come se fossero stati colpiti da un fulmine a ciel sereno.


Dopo un breve intervallo per sistemare il palco e ultimare i preparativi, fu il momento di dare il via ai feroci incontri del Gruppo degli Sconfitti.


Nelle quattro battaglie seguenti, quattro concorrenti classificati fra i primi sedici sarebbero stati sconfitti e il loro viaggio all’interno della Battaglia degli Dei si sarebbe concluso.


“Ora si terrà il primo incontro del Gruppo degli Sconfitti. Yun Che del Regno della Canzone Glaciale contro Wu Guike del Divino Regno Marziale!”


Anche quello scontro aveva attirato l’attenzione di innumerevoli spettatori in tutta la Regione Orientale.


Ma il motivo per cui erano così curiosi non era affatto il famoso e prestigioso Wu Guike, ma il suo avversario, Yun Che!


Era senza dubbio un miracolo che Shui Meiyin fosse in grado di sconfiggere un avversario dalla forza misteriosa di otto livelli superiore alla sua come Meng Duanxi. Ma non c’era il minimo dubbio riguardo al fatto che, in realtà, l’evento più scioccante e incredibile avvenuto fino a quel momento durante la Battaglia degli Dei era stata la vittoria schiacciante di Yun Che contro Luo Changan.


Il coraggio di cui aveva dato prova, senza avere la minima paura del Regno del Sacro Universo, la sua vendetta che poteva essere decisamente definita crudele e… il modo in cui aveva superato l’immenso divario di forza misteriosa, di un Realm intero, avevano dimostrato che la sua forza eccezionale infrangeva ogni logica.


Tutti attendevano ardentemente di vedere coi loro occhi se il suo successo sarebbe stato breve e dovuto a qualche strana coincidenza, o se… sarebbe stato in grado di realizzare un altro miracolo normalmente impossibile.


Wu Guike era già al centro del Palco degli Dei. Sembrava avere il suo solito atteggiamento nobile e distaccato, ma l’espressione sul suo volto era lievemente infastidita.


Nessuno poteva capire quanto fosse inteso il suo odio per Yun Che… che era sicuramente almeno dieci milioni di volte più forte di quello di Jun Xilei. Lei lo odiava perché era stata insultata, venendo costretta a inginocchiarsi di fronte a lui. D’altro canto, per Wu Guike sarebbe stato difficile riuscire a sfogare il rancore nel suo cuore… anche se avesse tagliato personalmente Yun Che in centinaia o migliaia di pezzi.


Del resto, Yun Che aveva ancora le prove dei due più gravi crimini che avesse commesso in vita sua. Ogni volta che ci ripensava, si sentiva soffocato dall’umiliazione, al punto da credere che il suo fegato e il suo cuore sarebbero potuti collassare.


“Ora vai… mi raccomando, stai attento! Le arte misteriosa utilizzate dal Divino Regno Marziale sono estremamente violente e feroci, quindi usa il più possibile il Riflesso Distruttore della Luna per evitare gli scontri diretti.” Lo avvisò Mu Bingyun.


“Mn!” Yun Che annuì, poi raggiunse il Palco degli Dei con un solo balzo.


Non appena Wu Guike si trovò di fronte a Yun Che, le sue sopracciglia cominciarono a tremare visibilmente…


Ai suoi occhi, Yun Che era sempre stato insignificante… anzi, per lui non era nemmeno degno di essere definito insignificante. Era soltanto un rifiuto, che aveva barato e utilizzato metodi disonesti per ricattarlo e farsi aiutare. Non avrebbe mai degnato di un altro sguardo quella persona così merdosa, anche se poteva infangare la sua reputazione.


Ma ora, era davvero il suo avversario durante la Battaglia degli Dei!


“Iniziate!” ordinò in tono freddo l’Onorevole Qu Hui.


“Grande Giovane Maestro Wu, siamo davvero legati dal destino, huh.” Commentò Yun Che in tono indifferente.


“Tu… non sei degno di essere il mio avversario!” rispose Wu Guike, digrignando leggermente i denti.


“Heh!” Yun Che sogghignò a bassa voce e nei suoi occhi comparve un bagliore inquietante.


BANG!!!!!


Da Yun Che eruppe improvvisamente un’esplosione incredibilmente violenta di Energia Misteriosa, dal momento che aveva deciso di attivare subito Tuono. La potenza della sua aura crebbe esponenzialmente in quello stesso istante. Fece un movimento con un braccio, e la Spada Colpo Celeste Nemesi dei Diavoli comparve fra le sue mani, poi l'Energia Misteriosa intorno a lui assunse rapidamente un vago colore rossastro, come se fosse pregna di sangue.


Forse, lo aveva fatto perché vedere la forza di Jun Xilei, Lu Lengchuan, Luo Changsheng e Shui Yingyue lo aveva spinto a decidere di combattere senza trattenersi e ad utilizzare immediatamente la sua forza misteriosa massima.


Fra gli spalti, ogni singolo spettatore aveva un’espressione sorpresa. Quel cambiamento repentino e radicale nella sua Energia Misteriosa fece pensare a tutti, quasi per un riflesso, che ci fosse un problema nella loro percezione spirituale.


Wu Guike, dato che era di fronte a Yun Che, barcollò chiaramente per un istante quando venne travolto dalle tempestose onde d’energia emesse da Yun Che. Era terribilmente scioccato e, inaspettatamente, si sentiva soffocato dalla pressione… e anche parecchio.


Come… com’è possibile!?


Mentre Wu Guike era distratto da quel dubbio, Yun Che scattò improvvisamente in avanti e un raggio di luce cremisi si precipitò all’istante verso di lui.


SWISH!


Wu Guike all’inizio non aveva intenzione di usare la sua arma, ma in quello stesso istante comparve fra le sue mani una pesante alabarda. Il suo sguardo si fece piuttosto cupo e la sua Energia Misteriosa eruppe come un vulcano.


BANG!!!!!


Ci fu un boato assordante, come se un gigantesco palloncino fosse stato fatto scoppiare, e l’area nel raggio di parecchi chilometri rimase istantaneamente priva d’aria.


Lo spadone e l’alabarda si erano scontrati ed erano entrambi fermi a mezz’aria, in una situazione di stallo. Quella piega degli eventi sorprese tutto il pubblico e persino lo stesso Wu Guike spalancò gli occhi dallo stupore.


Il Divino Regno Marziale aveva sempre disprezzato l’uso di arte misteriosa elementali e, quindi, si era sempre concentrato sull’utilizzo della forma più pura e più semplice di forza misteriosa. Perciò, quando la utilizzavano per difendersi erano invulnerabili a quasi tutti gli attacchi, e sul piano offensivo puntavano a soverchiare l’avversario. Ogni volta che un membro del Divino Regno Marziale sferrava un colpo, era estremamente feroce e spietato. Quindi, affrontandone uno si sarebbe dovuto evitare a qualsiasi costo uno scontro diretto.


La stessa Mu Bingyun lo aveva detto a Yun Che, per avvertirlo.


Eppure, in quel primo scambio di colpi della battaglia, incredibilmente era stato Yun Che a prendere l’iniziativa di attaccare, e per di più in uno scontro diretto.


Vedendolo, tutti avevano creduto che in quel modo Yun Che avesse semplicemente firmato la sua condanna a morte, ma l’esito dello scontro si rivelò così inaspettato da lasciare tutti senza parole.


I due avversari rimasero in stallo per qualche secondo, al centro del Palco degli Dei, e contro ogni aspettativa… era impossibile stabilire chi fra loro fosse in vantaggio!


In altre parole, Yun Che era davvero in grado di contrastare appieno la violenta e distruttiva Energia Misteriosa di Wu Guike in uno scontro diretto.


Wu Guike era ancora più scioccato di chiunque altro. Pochi istanti prima, si era sentito soffocato dall'Energia Misteriosa del suo avversario, cosa che avrebbe dovuto essere impossibile, e quindi aveva attaccato con tutte le sue forze… senza minimamente trattenersi. Credeva che quella sua mossa sarebbe sicuramente stata sufficiente a sconfiggere Yun Che, ma non si sarebbe mai potuto aspettare che lui l’avrebbe bloccata del tutto, senza neppure dover arretrare di un solo passo.


Inoltre, il grande contraccolpo subito dalla sua stessa Energia Misteriosa fece tremare tutti i suoi organi interni per un breve istante.


Ma quello era solo il primo fendente di Yun Che. La sua espressione rimase immutata e, senza alcun preavviso, sferrò un secondo attacco.


BOOM!!!!


Wu Guike tremò violentemente dalla testa ai piedi e le sue braccia si intorpidirono all’istante.


Di fronte all’energia violenta e soverchiante di Wu Guike, normalmente Yun Che sarebbe riuscito ad attaccare solo molto lentamente e sarebbe trascorso parecchio tempo fra il suo primo colpo e il secondo. Ma aveva ricevuto le Vene Divine del Cuore di Budda da Mu Xuanyin in persona, perciò era in grado di incanalare e far circolare la sua Energia Misteriosa molto più velocemente. Wu Guike non era riuscito neppure a riprendere fiato, quando Yun Che sferrò un terzo fendente. La forza di questo attacco non era affatto inferiore a quella dei due precedenti.


Le pupille di Wu Guike si restrinsero all’istante.


BOOM BOOM!!!


L’alabarda pesante fra le dita di Wu Guike, che pesava almeno diecimila tonnellate, venne colpita così violentemente che si piegò fino ad avere la forma di una mezzaluna, facendolo impallidire. Inclinò all’indietro la parte superiore del suo corpo, tentando di distribuire meglio la forza dell’impatto, ma all’improvviso cominciò a scivolare e riuscì a fermarsi soltanto dopo un chilometro. Barcollò leggermente e tre rivoli di sangue cominciarono a colare dalla sua bocca e dalle sue narici.


“Co…” Wu Sanzun, il Realm King del Divino Regno Marziale, si alzò improvvisamente in piedi, con gli occhi spalancati dallo stupore.


Fra il pubblico, innumerevoli spettatori erano rimasti a bocca aperta e si dimenticarono di richiuderla per parecchio tempo.


Ma in quello stesso istante, Yun Che aveva già sferrato il suo quarto fendente. Sebbene ci fosse una barriera protettiva fra i concorrenti e il pubblico, tutti erano comunque riusciti a percepire chiaramente la sconfinata potenza del suo spadone, i cui colpi erano potenti quanto uno tsunami oceanico – se non lo avessero visto coi loro stessi occhi, non avrebbero mai potuto credere che a sprigionare quella potenza devastante fosse un giovane ragazzo ancora solo all’ottavo livello del Divine Tribulation Realm, indipendentemente da chi l’avesse raccontato!


Wu Guike sollevò lo sguardo. Strinse di scatto i denti e dal suo corpo si generò un’esplosione di energia, che rese l’area circostante piuttosto bizzarra.


“Il Dominio Marziale Imprigionatore del Cielo!!”


Wu Guike ruggì in tono cupo e l’aura di tutto il Palco degli Dei si trasformò improvvisamente.


Mentre Yun Che era a mezz’aria, i suoi movimenti rallentarono, come se fosse caduto in una profonda palude. Un Dominio formato da una Energia Misteriosa incredibilmente soverchiante stava frenando il suo corpo e la sua forza misteriosa, trattenendo e imprigionando la sua aura come se fosse in una gabbia.


“Oh no!” gridò in tono serio Mu Bingyun.


Wu Guike ansimò per qualche istante e poi sulle sue labbra comparve un sorriso appena accennato, ma inquietante e malvagio. Impugnando orizzontalmente la sua alabarda, caricò dritto verso Yun Che per trafiggerlo.


Yun Che in quel momento aveva uno sguardo freddo come il ghiaccio. Sotto l’effetto del Dominio Marziale Imprigionatore del Cielo, era diventato chiaramente molto più lento, ma fu allora che la sua Spada Colpo Celeste Nemesi dei Diavoli brillò improvvisamente con una vistosa luce blu.


DING DING DING DING———


Mentre si sentivano dei tintinni incredibilmente ravvicinati ma piuttosto piacevoli all’udito, il vistoso bagliore blu si diffuse rapidamente nell’area circostante, fino a raggiungere ogni singolo centimetro del Dominio in un batter d’occhio. L’energia soverchiante, prima senza alcun colore, era diventata interamente di una profonda sfumatura azzurro ghiaccio.


PING!!


Subito dopo, come se una stella fosse esplosa, i frammenti del Dominio ormai blu riempirono l’intero cielo. Era chiaro che il Dominio Marziale Imprigionatore del Cielo fosse stato completamente distrutto.


Siccome il Dominio era collegato all’aura di Wu Guike, più questo fosse rimasto danneggiato e più lui avrebbe subito un duro contraccolpo. Mentre stava scattando verso Yun Che il più velocemente possibile, concentrando tutta la sua Energia Misteriosa sull’attacco, si fermò improvvisamente e tremò senza controllo, come se fosse stato colpito con violenza al petto, e tutta l’energia che aveva accumulato si disperse in un solo istante. Sputò una boccata di sangue, e subito dopo venne travolto brutalmente una tempesta di Energia Misteriosa.


BANG!!


Quando lo spadone di Yun Che colpì con forza il tronco di Wu Guike, la parte destra della sua cassa toracica si incavò all’istante e venne scagliato via con violenza. Volò per oltre dieci chilometri, per poi schiantarsi violentemente a terra e rotolare ancora per qualche chilometro.


Gli spalti erano avvolti da un silenzio così assoluta e inquietante che si sarebbe potuto sentire con chiarezza persino il rumore di uno spillo caduto sul pavimento.


“Cough… cough cough…”


Wu Guike si rialzò e si voltò, mentre dei fiotti di sangue sgorgavano senza sosta dalla sua bocca. Nel cielo sopra di lui, percepì di nuovo che quella forza spaventosa si stava avvicinando ancora, come se Yun Che non volesse lasciargli neppure il tempo di riprendere fiato.


Crack crack crack…


Tutte le ossa di Wu Guike emisero dei forti rumori e la sua Energia Misteriosa sorse di nuovo. Sollevò la sua alabarda per parare il colpo dell’avversario.


BOOM!!


Quando lo spadone e l’alabarda si scontrarono di nuovo, le vene degli occhi di Wu Guike divennero chiaramente visibili a causa della violenza dell’impatto. Riuscì a malapena a bloccare il colpo, ma l’esplosione di energia che ne fu generata fece spruzzare parecchio sangue fuori da tutti e sette gli orifizi del suo volto contemporaneamente.


BOOM!!


Yun Che sferrò un secondo fendente, e Wu Guike non sentì più le braccia. In varie parti del suo corpo si gonfiarono delle vene blu, ma l’alabarda gli scivolò di mano e venne scagliata via.


BANG!!


Dopo il terzo colpo, le ultime briciole di forza misteriosa difensiva di Wu Guike vennero ridotte in pezzi come del fragile vetro. Venne scagliato in aria, come un corpo senza vita, e atterrò proprio sul bordo del Palco degli Dei.


“Guike!!”


Wu Guike tremò dalla testa ai piedi, cercando di sollevare le braccia. Le sue pupille continuavano a restringersi ed espandersi dal terrore, come se avesse appena assistito a un incubo terrificante e privo di senso. Tuttavia, dopo qualche secondo di lotta, alla fine le sue braccia caddero lungo i suoi fianchi e non si mossero più.


L’Onorevole Qu Hui controllò le condizioni di Wu Guike con la sua percezione spirituale. Inspirò visibilmente, prima di annunciare: “Wu Guike è svenuto e non parteciperà più alla Battaglia degli Dei!”


“Yun Che ha vinto! Parteciperà al quarto round del Gruppo degli Sconfitti che si terrà domani!”


L’Onorevole Qu Hui aveva annunciato il risultato, ma il pubblico non esultò, non fece il tifo e non gridò con entusiasmo. Al contrario, tutti rimasero in assoluto silenzio per parecchio tempo.


Tutti i membri del Regno della Canzone Glaciale, dagli Anziani ai discepoli, avevano gli occhi spalancati dallo stupore, mentre quelli del Divino Regno Marziale rimasero a lungo con lo sguardo perso nel vuoto. Anche tutti gli altri grandi Realm King non poterono che mostrare espressioni stupefatte.


Jun Xilei inarcò le sue sopracciglia affilate come spade e guardò Yun Che di traverso. Shui Yingyue era piuttosto sovrappensiero e Shui Meiyin stava coprendo le sue labbra delicate con una mano, mentre nei suoi occhi meravigliosi brillava ripetutamente un lieve bagliore. Persino Luo Changsheng rimase a lungo con lo sguardo fisso su Yun Che.


Wu Guike era un genio benedetto dai cieli, all’ottavo livello del Divine Spirit Realm.


Yun Che, al contrario, era solo all’ottavo livello del Divine Tribulation Realm.


C’era un intero Realm di differenza tra le loro forza misteriosa!


Il fatto che il giorno precedente Yun Che avesse sconfitto senza fatica Luo Changan aveva incuriosito tutti, rendendoli impazienti di assistere a questa battaglia. Mentre attendevano che iniziasse, nel profondo dei loro cuori avevano sperato che si realizzasse un altro miracolo simile al precedente, ma in fin dei conti era solo un pensiero che era passato loro per la testa. Non c’era praticamente nessuno che credesse davvero che Yun Che potesse battere Wu Guike.


Questo perché non era affatto al livello di Luo Changan. Sconfiggendo quest’ultimo, Yun Che aveva già lasciato senza parole l’intera Regione Orientale. Ma vincere contro un avversario dalla forza misteriosa superiore alla propria di un intero Realm… non era mai successo nella storia del Regno degli dei, e la probabilità che avvenisse davvero era sostanzialmente nulla.


Neppure Shui Meiyin avrebbe potuto riuscirci… e del resto, lei si affidava al potere della sua anima, non alla forza misteriosa.


Eppure…


Yun Che non aveva solo sconfitto Wu Guike… ma ci era persino riuscito con soli sette fendenti!
                                


                                



