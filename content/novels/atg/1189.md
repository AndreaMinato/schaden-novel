---
weight: 11890
title: Capitolo 1189 – Battaglia fra i Più Forti
pubDate: 2025-02-03T07:52:46.926Z
tags:
    - atg
---


<em><strong>Capitolo Sponsorizzato! Grazie mille a Pierpaolo e Roberto! 4 in coda (4 Roberto), 0/10 donazione</strong></em>


<em><strong>-Alstor </strong></em>


Vedendo l’elenco degli incontri del giorno successivo, tutti si sentirono subito entusiasti.


La prima battaglia del Gruppo dei Vincitori sarebbe stata di nuovo fra due Giovani Divini. Ma, al contrario di quella del giorno precedente, sarebbe stata fra i due più potenti dei quattro, Jun Xilei e Luo Changsheng.


Anche se nessuno credeva che Jun Xilei potesse riuscire a sconfiggere Luo Changsheng, sicuramente sarebbe stato un combattimento spettacolare e magnifico. Come minimo, Jun Xilei avrebbe potuto mostrare a tutti la vera forza dell’Erede del Re della Spada di quella generazione.


Anche la seconda battaglia del Gruppo dei Vincitori sarebbe stata piuttosto combattuta, siccome si sarebbero affrontate le due sorelle Shui Meiyin e Shui Yingyue.


Era la prima volta che si verificava una situazione simile nella storia della Battaglia degli Dei.


Nel primo incontro del Gruppo degli Sconfitti, Meng Duanxi avrebbe affrontato Chao Feng. Dato che entrambi erano più o meno allo stesso livello, sarebbe sicuramente stata una dura battaglia. Indipendentemente da chi dei due avesse vinto, tutti erano sicuri che non ci sarebbero stati grandi colpi di scena.


Ma fu l’ultimo incontro ad allarmare tutti i membri del Regno della Canzone Glaciale.


“…” Mu Bingyun fissò lo schermo di luce e sospirò debolmente. Fra tutte le possibilità, era capitata la peggiore.


L’avversario di Yun Che, il giorno successivo, sarebbe davvero stato Lu Lengchuan.


Uno dei quattro Giovani Divini della Regione Orientale!


I quattro Giovani Divini erano assolutamente invincibili, erano come delle divinità. Sebbene appartenessero anche loro alla nuova generazione della Regione Orientale, erano su un livello completamente diverso da tutti gli altri suoi membri. Questo era stato provato più e più volte durante la Battaglia degli Dei.


Mu Bingyun diede un’occhiata a Yun Che, che aveva un’espressione incredibilmente seria ed era piuttosto scuro in volto… notò anche che le sue mani stavano tremando leggermente e stava stringendo con forza i pugni.


Era evidente che Yun Che non si sentisse affatto sicuro di poter sconfiggere qualcuno di forte quanto Lu Lengchuan.


Le labbra di Mu Bingyun tremarono lievemente. Provò parecchie volte a dire qualcosa, ma non ci riuscì. Soltanto Yun Che sapeva quali fossero davvero il suo obiettivo e i limiti della sua forza, e il giorno successivo avrebbe potuto affidarsi solamente a sé stesso per vincere quella battaglia.


“A quanto pare, anche quel ragazzo è alla fine del suo viaggio.”


“No, è già sorprendente che sia arrivato così lontano.” Commentò lentamente l’Imperatore del Brahma: “Domani è destinato a perdere, ma, almeno secondo l’opinione di questo sovrano, fra tutti i partecipanti è quello che ha guadagnato di più dall’Assemblea Profound God. Ha sconfitto due avversari al Divine Spirit Realm, sebbene sia solo al Divine Tribulation Realm, e senza l’aiuto della sua forza spirituale o altri metodi simili, al contrario della ragazzina del Regno Luce di Gemma. Considerando il suo talento, a patto che non lo perda, fra tutti i Candidati Divini chi potrà tenergli testa dopo che si sarà allenato per tremila anni nella Perla dell’Eternità?”


Sentendo le parole dell’Imperatore del Brahma, tutti gli Imperatori Divini divennero seri.


“In effetti ha ragione.” L’Imperatore Shitian inarcò uno degli angoli delle labbra, sogghignando: “Devo ammettere che quel ragazzo mi ha convinto di non aver viaggiato fin qui per niente. È davvero un peccato che sia ancora piuttosto inesperto. Se avesse avuto la stessa età di Lu Lengchuan, quest’ultimo non sarebbe stato degno neppure di portargli le scarpe.”


Dato che gli incontri di quel giorno si erano conclusi, il pubblico cominciò ad andarsene.


Yun Che stava volando molto lentamente, senza mormorare una sola parola. Mu Bingyun era al suo fianco e lo stava accompagnando, restando anche lei in silenzio. Quando stavano per raggiungere i loro alloggi, Yun Che si fermò improvvisamente: “Maestra di Palazzo Bingyun, vorrei fare due passi per rilassarmi.”


“…d’accordo, vai.” Rispose Mu Bingyun, annuendo leggermente.


Mentre guardava Yun Che andarsene, di spalle, Mu Bingyun si abbandonò a un lieve sospiro.


Un nessuno come lui, che aveva la forza misteriosa più bassa fra tutti i partecipanti all’Assemblea Profound God, si era fatto strada fino ai primi otto posti in classifica, diventando così famoso in tutta la Regione Orientale. Quegli ultimi giorni erano stati come un sogno per Yun Che. Avendo raggiunto il picco della giovane generazione della Regione Orientale, chiunque altro si sarebbe sentito estremamente felice e onorato di essere tra i più forti Candidati Divini, anche se fosse stato il figlio del Realm King di un Reame Superiore.


Chiunque sarebbe stato pronto a perdere contro un Giovani Divino, dato che non sarebbe stata affatto una sconfitta disonorevole. Al contrario, era una sorta di privilegio poterne affrontare uno.


Ma Yun Che… si era imposto un obiettivo che nessuno avrebbe mai osato immaginare. Si era messo così tanto sotto pressione che nessuno, al posto suo, sarebbe riuscito a sopportarla. Non voleva soltanto combattere contro Lu Lengchuan, voleva batterlo!


La sera si stava avvicinando e il cielo stava diventando sempre più scuro. Nell’enorme Regno dell’Eternità, ogni singolo briciolo di aura era così tranquillo ed equilibrato da penetrare direttamente nella mente di chiunque. Quindi, era un luogo incredibilmente silenzioso, sebbene vi si fossero radunati membri di ogni Reame Stellare della Regione Orientale, e nessuno osava neppure fare troppo rumore o creare confusione.


Yun Che si sentiva schiacciato dall’ansia e stava camminando a caso, senza una meta precisa. Fu allora che improvvisamente vide due persone di fronte a lui, una delle quali lo fece fermare di scatto.


Era un ragazzo alto e muscoloso, dagli occhi seri e sicuri e dall’aura densa, potente e maestosa come una montagna.


Si trattava proprio dell’avversario che avrebbe dovuto affrontare il giorno successivo, più potente di qualunque altra persona avesse affrontato direttamente da quando era nel Regno degli Dei…


Lu Lengchuan!


Anche Lu Lengchuan si fermò, quando lo vide.


“Oh? Quello non è il famoso Yun Che del Regno della Canzone Glaciale?”


Si sentì una voce estremamente infastidita, proveniente da accanto a Lu Lengchuan. Yun Che diede un’occhiata e riconobbe subito il ragazzo che aveva appena parlato. Era il primo avversario affrontato da Huo Poyun durante la Battaglia degli Dei, Lu Chenyuan, dello stesso Reame Stellare di Lu Lengchuan.


Non aveva mai incontrato di persona Yun Che, ma il suo tono era stato pungente e il suo sguardo stava diventando gradualmente più inquietante e minaccioso. Naturalmente, c’era un motivo per cui era così ostile nei suoi confronti.


In quanto Candidato Divino nato nel Regno del Cielo Velato, Lu Chenyuan provava un enorme senso di superiorità persino nei confronti degli altri membri dei Reami Superiori. Proprio come la maggior parte degli abitanti dei Reami Superiori, per lui i Reami Intermedi e Inferiori erano luoghi insignificanti.


Eppure, nella sua prima battaglia era stato sconfitto nettamente da Huo Poyun, proveniente da un Reame Intermedio, anche se prima dell’inizio dell’incontro si era vantato di poter vincere senza fatica. Così, era finito nel Gruppo dei Perdenti. Poi, aveva perso di nuovo ed era stato eliminato. Huo Poyun, invece, aveva continuato ad avanzare mostrando ogni volta la sua grande forza, riuscendo a classificarsi ai primi dodici posti… lui, al contrario, era diventato semplicemente un personaggio secondario, che tutti avrebbero dimenticato in fretta.


Yun Che, del resto, era a sua volta originario di un Reame Intermedio ed era molto amico di Huo Poyun, ed era persino arrivato fra i primi otto classificati! Per di più, avrebbe affrontato Lu Lengchuan, che Lu Chenyuan rispettava profondamente. Ecco perché si sentì così invidioso e deluso quando vide Yun Che. Gli disse, in tono cupo: “Insignificante insetto dei Reami Intermedi, dovresti prepararti a morire. Domani, dopotutto, combatterai contro il Fratello Lengchuan!”


Yun Che: “…”


Yun Che non aveva ancora fatto nulla, ma Lu Lengchuan corrugò visibilmente le sopracciglia quando sentì quelle parole. Il suo braccio destro scattò all’improvviso, e diede un forte schiaffo in faccia a Lu Chenyuan.


Lu Chenyuan gridò dal dolore. Venne scagliato via, roteando a mezz’aria, e si schiantò proprio sulla cima di un bizzarro albero biancastro.


Quello schiaffo era stato estremamente violento. Il lato destro del volto di Lu Chenyuan era diventato rosso sangue e l’osso della sua mandibola si era deformato. Si coprì il viso con una mano e cominciò a tremare, poi fissò terrorizzato e confuso Lu Lengchuan, che aveva un’espressione gelida: “Fratello… Lengchuan…”


“Chenyuan.” Lu Lengchuan non lo degnò neppure di uno sguardo e disse, leggermente scuro in volto: “Yun Che è assolutamente degno di essere il mio avversario. Puoi permetterti di essere arrogante e orgoglioso di fronte a chi è debole, ma non hai il diritto di insultare e umiliare Yun Che. Sparisci, torna subito nella tua stanza e rifletti sulle tue azioni!”


Lu Chenyuan barcollò. Rispose, con la voce tremante dalla paura: “Fratello Lengchuan, io… mi sono sbagliato… io…”


“Sparisci!” la voce di Lu Lengchuan divenne improvvisamente ancora più severa.


“Sì… d’accordo.” Lu Chenyuan era pallido come uno spettro. Non osò dire un’altra parola né lanciare un’altra occhiata a Yun Che, e se ne andò amareggiato.


Yun Che: “…”


Lu Lengchuan fece qualche passo in avanti. Sospirò e disse, dispiaciuto: “Fratello Yun, quel mio compagno di Clan non è stato educato a dovere, così crescendo è diventato arrogante e prepotente, tanto che si è appena reso ridicolo di fronte a te. Tuttavia, sono sicuro che anche tu non intenda prenderlo sul serio e arrabbiarti per questo suo errore.”


Yun Che squadrò Lu Lengchuan, poi si avvicinò a lui. Sebbene il suo sguardo fosse sicuro e spaventoso, sembrava anche sincero.


“Fratello Lu, sei davvero un tipo strano.” Rispose Yun Che, con un vago sorriso.


“Hahahaha.” Lu Lengchuan scoppiò a ridere: “Non credo davvero di poter essere definito così, in confronto a te.”


“A essere sincero, all’inizio ti disprezzavo enormemente e non mi sarei mai aspettato che un giorno ci saremmo affrontati sul Palco degli Dei.”


“Lo stesso vale per me.” Rispose Yun Che.


“Anche se non credo che tu possa battermi, ti assicuro che non ho la minima intenzione di sottovalutarti.” lo sguardo di Lu Lencghuan era affilato come una spada, e il bagliore nei suoi occhi lasciava intuire la sua forza: “Forse, non c’è nessuno in questo mondo che possa permettersi di sottovalutarti.”


“Quindi, domani combatterò con tutte le mie forze, senza trattenermi minimamente. Dovresti stare attento.”


“Anche io farò lo stesso.” Rispose Yun Che, in tono incredibilmente serio.


Lu Lengchuan gli sorrise leggermente, poi se ne andò a passi lenti. Anche se si trovava nell’enorme Regno dell’Eternità, aveva comunque un portamento eccezionale, per cui era facile capire quanto fosse risoluto e potente.


Yun Che rimase immobile per parecchio tempo, poi, alla fine, sul suo volto comparve un’espressione solenne.


“A quanto pare dovrò usare le Fiamme del Corvo Dorato.” Yun Che sollevò una mano, e al centro del suo palmo si accese una piccola sfera di fuoco: “Al momento, posso tenere aperto Tuono per al massimo tre minuti. Nell’istante stesso in cui non riuscirò a essere al massimo delle mie forze, verrò subito sconfitto, senza alcuna speranza di una rimonta.”


“Ecco perché devo battere Lu Lengchuan in al massimo tre minuti, a qualsiasi costo. Altrimenti…”


Considerando la forza di Lu Lengchuan, si poteva immaginare facilmente quanto sarebbe stato difficile sconfiggere un Giovane Divino come lui in soli tre minuti… per di più, il tutto era reso ancora più complicato dal fatto che la specialità di Lu Lengchuan fossero le tecniche difensive.


Per quello stesso motivo, Yun Che avrebbe dovuto trascurare completamente la sua difesa e concentrarsi esclusivamente sull’attacco. Soltanto in questo modo avrebbe avuto una piccola speranza di vincere… il Canone della Fenice di Ghiaccio non gli sarebbe stato di grande aiuto, in quella situazione, dato che forniva principalmente delle ottime capacità di difesa e controllo sull'Energia Misteriosa. Avrebbe dovuto usare le Fiamme del Corvo Dorato, quelle con il più devastante potere offensivo e distruttivo!


Yun Che non tornò immediatamente ai suoi alloggi, ma raggiunse quelli del Regno del Dio della Fiamma per cercare Huo Rulie.


“Maestro della setta Huo, questo ragazzino vorrebbe chiederle aiuto riguardo a una cosa…”


…………..


Le tribune erano già piene, sebbene fosse ancora presto. Anche intorno agli schermi stellari di tutta la Regione Orientale erano radunati innumerevoli spettatori.


Questo perché la prima battaglia di quel giorno sarebbe stata fra due Giovani Divini, quindi tutti erano entusiasti al solo pensiero.


Fra i quattro Giovani Divni, Luo Changsheng era il più forte e Lu Lengchuan il più debole. In quanto a Jun Xilei e Shui Yingyue, non si erano mai affrontate apertamente, quindi era difficile dire quale fosse la più forte fra loro due. Di conseguenza, l’incontro fra Luo Changsheng e Jun Xilei era ovviamente considerato da molti come quello fra le due persone più potenti di tutta la nuova generazione della Regione Orientale. Era praticamente come se la finale della Battaglia degli Dei si stesse tenendo in anticipo.


Anche Yun Che era arrivato piuttosto presto, e stava fissando con attenzione il Palco degli Dei.


“Ora si terrà la prima battaglia del terzo round del Gruppo dei Vincitori. Luo Changsheng del Regno del Sacro Universo contro Jun Xilei, l’Erede del Re della Spada!”


Jun Wuming era in piedi fuori dall’area degli spalti. La sua barba bianca stava ondeggiando, mossa dalla brezza, ed era così maestoso da sembrare quasi trascendente.


“Lei’er, è ora di andare.” Disse lentamente Jun Wuming: “Tu e il tuo avversario appartenete alla stessa generazione, e probabilmente è il più forte che tu abbia mai affrontato in vita tua. Oggi combatterete per la prima volta, quindi sfrutta tutto ciò che hai imparato contro di lui. Non preoccuparti di vincere o di perdere, fai solo del tuo meglio!”


“Ho capito, Maestro. La sua discepola non la deluderà.” Jun Xilei non aveva affatto un’espressione agitata, sebbene stesse per affrontare Luo Changsheng.


Dall’altro lato dell’arena, Luo Shangchen, il Realm King del Regno del Sacro Universo, diede una pacca sulla spalla a Luo Changsheng: “Changsheng, questo non è come gli altri incontri della Battaglia degli Dei. Una volta sconfitta Jun Xilei, avrai praticamente già vinto la Battaglia degli Dei in anticipo.”


“Changsheng, ricorda le parole della tua Maestra. Non sottovalutare la tua avversaria, anche se sei sicuro al cento percento di poterla battere.” Accanto al Realm King del Sacro Universo c’era una donna vestita di nero. Era meravigliosa ed affascinante, con dei lunghi capelli che cadevano oltre le sue spalle. La sua voce era melodiosa e stava guardando Luo Changsheng con uno sguardo amorevole: “Jun Wuming è il Re della Spada, quindi neppure per la tua Maestra sarebbe affatto facile sconfiggerlo. Anche la ragazza che ha scelto come sua Erede, quindi, dev’essere un raro genio benedetto dai Cieli.”


La donna non sembrava avere più di trent’anni. Era graziosa ed elegante, con un aspetto abbastanza delicato. Eppure, il suo nome avrebbe fatto tremare al terrore qualsiasi Reame Stellare del Regno degli Dei.


Luo Guxie!


Era la sorella minore del Realm King del Sacro Universo, ovvero la zia di Luo Changsheng, nonché la sua Maestra.


E, inoltre…


Era la persona più potente di tutta la Regione Orientale, escludendo gli abitanti dei Reami Sovrani!


Era grazie a lei che il Regno del Sacro Universo poteva mantenere saldamente il titolo di “Reame Stellare più potente della Regione Orientale”.


Luo Changsheng si alzò in piedi e fece un profondo inchino: “Padre, Maestra, seguirò con attenzione i vostri consigli.”


“Ora vai.”


Luo Guxie sorrise leggermente. Fece un lieve cenno con una delle sue bracci coperte dalle maniche nere, e una docile brezza di vento trasportò Luo Changsheng fino al Palco degli Dei. dopo essere atterrato, si voltò verso Jun Xilei, ferma molto lontano da lui.


In qualsiasi momento, Luo Changsheng aveva sempre uno sguardo tranquillo, senza alcuna emozione o agitazione negli occhi. Aveva chiaramente solo trent’anni, ma sembrava quasi aver assistito agli innumerevoli cambiamenti e imprevisti portati solo da centinaia di secoli.


Jun Xilei, invece, aveva un’espressione fredda come il ghiaccio. I suoi occhi brillanti, in particolare, sembravano così minacciosi e affilati che nessuno avrebbe mai osato incrociare il suo sguardo.


“Iniziate!”


Subito dopo l’ordine dell’Onorevole Qu Hui, l’atmosfera intorno al Palco degli Dei si fece solenne.


“Signorina Jun, la spada del vostro Stimabile Maestro dev’essere molto pesante, quindi finirà per rallentarla e ostacarla. Farebbe meglio a toglierla dalla sua schiena.” Luo Changsheng non cominciò subito a fare sul serio, anzi, fu così gentile da dare quel consiglio alal sua avversaria.


Jun Xilei portava sempre dietro la schiena la Spada Senza Nome del suo Maestro, in qualsiasi momento, anche se non poteva sfoderarla. Anche se l’incontro era iniziato e il suo avversario era nientemeno che Luo Changsheng, aveva ancora la spada sulla sua schiena.


“Non sono affari tuoi!” rispose in tono glaciale Jun Xilei, dopodiché estrasse Luce Nebbiosa, con un lieve sibilo. In quello stesso istante, un flusso di luce a forma di spada brillò sopra il Palco degli Dei, oscurando il cielo e la terra.


“D’accordo!” Luo Changsheng annuì con un leggero sorriso: “Che vinca il migliore!”


Luo Changsheng aprì le mani e la Spada del Fulmine Sacro e l’Ascia da Battaglia del Vento Divino apparvero contemporaneamente fra le sue dita. Non c’era chiaramente alcun segno di vento o fulmini nell’area circostante, ma in quello stesso istante nella mente di tutti i presenti risuonarono il fragore spaventoso di una tempesta e degli assordanti rombi di tuono.
                                


                                



