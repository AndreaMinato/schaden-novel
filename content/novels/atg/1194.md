---
weight: 1194
title: Capitolo 1194 – Barriera della Disperazione
pubDate: 2025-02-03T07:52:46.927Z
tags:
    - atg
---


<em><strong>Capitolo regolare, 5 in coda, 0/10 donazione</strong></em>


<em><strong>-Alstor </strong></em>


Yun Che era bloccato in un infinito mondo di sabbia gialla.


Rilasciò la sua percezione spirituale, ma non riuscì a individuare assolutamente nessuna presenza o minaccia.


Realizzò subito che quello non era un Dominio offensivo, ma restrittivo!


L’unico motivo per cui Lu Lengchuan avrebbe dovuto usare un Dominio puramente restrittivo come quello era per avere il tempo di attivare la Sacra Barriera del Drago Brillante.


Yun Che distese il più possibile la sua percezione spirituale, ma non riuscì comunque a trovare nient’altro che sabbia ondeggiante. Senza osare perdere altro tempo, scagliò un’esplosione di Fiamme del Corvo Dorato di fronte a sé, sfruttando appieno la forza del suo spadone.


Boom!!


Lo spazio stesso tremò e la sabbia riempì il cielo. In lontananza comparve una crepa, che però si rimarginò lentamente fino a svanire.


Il “Mondo nella Sabbia” poteva essere distrutto in un colpo solo, trovando e neutralizzando il suo nucleo, ma Yun Che non aveva mai incontrato di persona un abitante del Regno del Cielo Velato prima di quel giorno, né tantomeno ne aveva affrontato uno. Naturalmente, non aveva la minima idea di come trovare il nucleo del Mondo nella Sabbia, anzi, non sapeva neppure della sua esistenza. La sua unica opzione era distruggere forzatamente l’intero Dominio.


La Spada Colpo Celeste Nemesi dei Diavoli colpì ripetutamente, riempendo il cielo di crepe in un batter d’occhio, poi l’intero deserto cominciò a tremare sempre più visibilmente. Tuttavia, sebbene Yun Che avesse sferrato più di dieci colpi consecutivi, il Dominio resistette senza problemi.


Yun Che si fermò per qualche istante e raccolse le sue Fiamme. All’improvviso, sembrò che un secondo sole fosse comparso nel cielo sopra al deserto.


“Yellow… Spring… Ashes!”


Boom… Boom!!


Il deserto che fluttuava sopra al Palco degli Dei esplose improvvisamente, trasformandosi in un mare di fiamme. Persino i più piccoli frammenti di energia del Dominio vennero divorati dal fuoco prima ancora di disperdersi in lontananza.


Yun Che individuò Lu Lengchuan nell’istante stesso in cui tornò sul Palco degli Dei. I loro sguardi si incrociarono, e le pupille di entrambi si restrinsero immediatamente.


Lu Lengchuan era scioccato, perché Yun Che si era liberato dal Mondo nella Sabbia in un tempo incredibilmente breve, e per di più con la sola forza bruta.


Yun Che, invece, era scioccato perché intorno a Lu Lengchuan era comparso un sottile strato di Energia Misteriosa, a malapena visibile.


Era la Sacra Barriera del Drago Brillante!


“Ah. È finita.” Sospirarono contemporaneamente Huo Rulie e Yan Juehai.


Da ogni angolo degli spalti si sollevarono altri sospiri e commenti rassegnati.


Le Fiamme del Corvo Dorato erano così potenti da aver permesso a Yun Che di affrontare alla pari Lu Lengchuan, pur essendo molto inferiore a lui sotto ogni altro aspetto. Era anche riuscito, lentamente ma inesorabilmente, a portarsi in vantaggio. Tuttavia, la differenza di forza fra loro due era in ogni caso molto piccola, e ora che Lu Lengchuan era riuscito ad attivare la Sacra Barriera del Drago Brillante…


Tutti potevano prevedere cosa sarebbe successo.


Il Realm King del Regno del Cielo Velato sapeva che Lu Lengchuan aveva vinto nell’istante stesso in cui aveva evocato il primo strato della barriera. Tuttavia, anziché sorridere per il suo successo, si costrinse a restare calmo nonostante le emozioni nel suo cuore… non si sarebbe mai aspettato che Yun Che potesse liberarsi dal Mondo nella sabbia così velocemente, soprattutto senza sapere il metodo migliore per farlo. Credeva che Lu Lengchuan sarebbe riuscito ad attivare almeno anche il secondo strato della barriera, prima che il suo avversario si liberasse forzatamente dal Dominio.


In effetti, Yun Che non aveva semplicemente distrutto con la forza bruta il Mondo nella Sabbia, ma aveva completamente annientato ogni singolo rivolo di Energia Misteriosa all’interno del Dominio, subito dopo che Lu Lengchuan aveva terminato di evocare il primo strato della barriera!


Il Realm King del Regno del Cielo Velato non poteva fare a meno di ammirare Yun Che e di avere qualche rimpianto, pensando a quanto fosse giovane. Lu Lengchuan avrebbe sicuramente vinto l’incontro, ne era certo… ma forse quella sarebbe stata sia la prima sia l’ultima volta che sarebbe stato in grado di battere Yun Che.


Questo implicava anche che Yun Che fosse già in quel momento più che degno di rimpiazzare Lu Lengchuan fra i Quattro Giovani Divini.


Yun Che si trovò di fronte allo scenario peggiore che avesse potuto temere, perciò il suo respiro si fece pesante e irregolare. Tuttavia, anche il fuoco nei suoi occhi cominciò a bruciare più che mai.


Lu Lengchuan ebbe la stessa reazione. Anche se ora era protetto da uno strato della Sacra Barriera del Drago Brillante, non sembrava affatto tranquillo né contento. Riprese subito a incanalare tutta la sua Energia Misteriosa nella Lancia Separa Cieli.


I due combattenti scattarono in avanti nello stesso istante, guardandosi negli occhi.


Boom boom boom…


Yun Che e Lu Lengchuan gridarono a squarciagola, mentre le loro armi si scontravano l’una con l’altra veloci come fulmini. Il cielo sopra al Palco degli Dei ebbe soltanto qualche secondo di calma, prima di essere di nuovo sommerso da un oceano di fiamme.


Ogni volta che lo spadone di Yun Che e la lancia di Lu Lengchuan si incrociavano, l’impatto rimbombava fin nel cuore di ogni singolo spettatore. Era uno scontro di pura potenza, senza alcuno stratagemma nascosto dietro agli attacchi, ed era senza dubbio la prima volta durante quella Battaglia degli Dei che il pubblico assisteva a un incontro di quel tipo. Persino chi stava guardando la battaglia dagli schermi stellari fremeva dall’entusiasmo.


Boom boom boom… BOOM!!


Alla fine, Lu Lengchuan venne fatto indietreggiare di qualche passo, dopo che Yun Che ebbe sferrato circa una decina di fendenti, ma stavolta lasciò tranquillamente che le Fiamme del Corvo Dorato lo travolgessero. Il suo sguardo era calmo e non venne per nulla ustionato. Tutta l'Energia Misteriosa del suo avversario e le onde d’urto vennero bloccate dalla barriera semitrasparente intorno al suo corpo, così lui non ricevette alcuna ferita.


Yun Che divenne terribilmente scuro in volto e i suoi attacchi rallentarono leggermente. All’improvviso, la sua Energia Misteriosa eruppe come un vulcano e fece sfrecciare la Spada Colpo Celeste Nemesi dei Diavoli dritto verso il petto di Lu Lengchuan, con una forza senza precedenti.


La lancia di Lu Lengchuan si mosse in avanti per bloccarla… ma anziché sferrare un affondo alla prima occasione, fece rallentare improvvisamente il suo colpo per qualche motivo.


Yun Che capì subito cosa Lu Lengchuan avesse intenzione di fare, ma non si ritrasse minimamente, anzi, caricò verso di lui ancora più violentemente… doveva distruggere la barriera del suo avversario, anche a costo di restare ferito! Non poteva permettere che lo scontro si trascinasse troppo a lungo! Non aveva altra scelta – e forse Lu Lengchuan non gli avrebbe offerto altre occasioni perfette su un piatto d’argento, dopo di quella!


Boom!!


La Spada Colpo Celeste Nemesi dei Diavoli, avvolta da una gigantesca quantità di Fiamme del Corvo Dorato, colpì brutalmente al petto Lu Lengchuan. Contemporaneamente, lui sferrò finalmente un affondo con la sua lancia, trafiggendo perfettamente Yun Che tra le costole sinistre.


Si sentirono due assordanti esplosioni, che si sovrapposero l’un l’altra nello stesso istante. La Sacra Barriera del Drago Brillante di Lu Lengchuan venne deformata e dal petto di Yun Che schizzò un fiotto di sangue, mentre veniva scagliato lontano dall’impatto.


Lu Lengchuan rimase immobile, senza neppure un graffio, ma dovette fare tre passi indietro. Tuttavia, l’esito dello scambio di colpi lo aveva profondamente scioccato.


La sua barriera si era incrinata fino in profondità. Sulla sua superficie, si poteva vedere chiaramente un segno scarlatto e dorato che bruciava incessantemente. Tuttavia, a scioccarlo ancora di più fu l’effetto del suo affondo.


Tecnicamente, anche se la sua lancia non fosse riuscita a trapassare da parte a parte l’avversario, un colpo come quello che aveva appena sferrato avrebbe dovuto comunque spezzare le sue ossa e lacerare i suoi muscoli. Eppure, quando il suo affondo aveva superato l'Energia Misteriosa difensiva di Yun Che e aveva colpito il suo corpo, non gli era sembrato fatto di carne e ossa, ma di una lega d’acciaio incredibilmente resistente. Non era riuscito neppure a rompergli una costola.


Yun Che barcollò all’indietro per circa una decina di passi e la sua veste bianca divenne fradicia di sangue. Tuttavia, scattò di nuovo verso Lu Lengchuan come una saetta, senza neppure controllare le proprie condizioni. Neppure la sua aura si era minimamente indebolita.


Yun Che, a dire il vero, era scioccato quanto il suo avversario. Lu Lengchuan era protetto solo dal primo strato della Sacra Barriera, e sapeva dalla battaglia fra lui e Luo Changsheng che si trattava del più debole fra i tre.


Eppure, non solo era riuscito a bloccare completamente il suo attacco alla massima potenza, ma era neppure rimasto perforato!


Gli occhi di Lu Lengchuan brillarono con entusiasmo e sollevò la Lancia Separa Cieli, tenendola in orizzontale di fronte a sé, assumendo davvero una posizione completamente difensiva.


Boom boom boom boom…


Yun Che attaccò sfruttando il Riflesso Distruttore della Luna e sferrando fendenti con il suo spadone infuocato da sette angolazioni diverse. Tuttavia, Lu Lengchuan riuscì a parare tutti i suoi colpi. Quando Yun Che attaccò per la settima volta, la Sacra Barriera si era già completamente rigenerata.


Yun Che si lasciò alle spalle un’altra immagine residua ghiacciata e ricomparve dietro a Lu Lengchuan, sferrando un ottavo colpo verso la sua schiena, all’altezza del cuore. Tuttavia, il suo avversario passò improvvisamente dalla difesa all’attacco, trasformando l'Energia Misteriosa intorno alla sua lancia in un drago e facendo una larga spazzata mentre si voltava. Durante il contrattacco, ignorò completamente i colpi di Yun Che.


Boom!!


Crack!!


Entrambi i due attacchi colpirono a piena potenza i loro bersagli, quasi contemporaneamente.


Ci furono due lampi, uno rosso e uno giallo, e Lu Lengchuan venne respinto a una decina di passi dal punto d’impatto. Tuttavia, era ancora perfettamente illeso, anche se la barriera intorno al suo corpo si era deformata di nuovo.


Yun Che venne colpito in pieno al braccio dalla spazzata di Lu Lengchuan. Si sentì un forte schiocco e, con un debole grugnito, Yun Che venne scagliato a quasi cento metri di distanza, per poi schiantarsi violentemente a terra.


“Yun Che!” gridò Mu Bingyun, stupita e spaventata.


“Il suo braccio destro dev’essere inutilizzabile, dopo un colpo del genere.” Tutti avevano sentito chiaramente lo schiocco delle ossa che si spezzavano.


“Questa battaglia si è conclusa nell’istante stesso in cui Lu Lengchuan ha attivato la Sacra Barriera.”


“La performance di Yun Che è talmente incredibile da essere praticamente miracolosa. Sigh, che peccato.”


Yun Che si rialzò lentamente in piedi, sotto gli sguardi impietositi di tutti.


Dagli angoli delle sue labbra colava del sangue, e la sua espressione era contorta dal dolore. Tuttavia, il suo sguardo era ancora più agguerrito e serio che mai.


Il suo braccio destro al momento era piegato esageratamente all’indietro, oltre la sua schiena. Yun Che inspirò a fondo, lo afferrò con la mano sinistra, e lo rimise di scatto nella posizione corretta.


Crack! Il suo braccio dislocato tornò dov’era prima dell’impatto. Yun Che non si lamentò per il dolore neppure una volta, durante il processo. Le uniche differenze erano il colore del suo volto e il sudore che gli imperlava la fronte.


“Co… il suo braccio era solo dislocato?” quella rivelazione fu così scioccante che per parecchio tempo nessuno osò credere ai propri occhi.


L’attacco a piena potenza di Lu Lengchuan era stato così devastante da scagliare Yun Che a quasi cento metri di distanza. La sola onda d’urto propagatasi nell’aria era stata così terrificante da spaventare alcuni degli spettatori.


Eppure, quel colpo terribile… era riuscito solamente a lussare il braccio di Yun Che!?


“…Hmm?” persino gli Imperatori Divini rimasero stupiti.


“Questo non ha nulla a che vedere con l'Energia Misteriosa.” Commentò l’Imperatore dell’Eternità: “Aveva intenzione di distruggere la Sacra Barriera del Drago Brillante, quindi non ha utilizzato alcuna Energia Misteriosa per difendersi. È il suo corpo… a essere estremamente resistente.”


“…” le sopracciglia dell’Imperatore del Drago tremarono impercettibilmente per una frazione di secondo.


Nel frattempo, Yun Che si era costretto ad afferrare di nuovo la Spada Colpo Celeste Nemesi dei Diavoli, sebbene provasse un dolore lancinante al braccio destro. Tuttavia, le sue pupille si contrassero di nuovo quando guardò Lu Lengchuan.


Senza che se ne fosse accorto, intorno a lui era comparsa una seconda barriera giallastra, più visibile della prima.


Era riuscito ad attivare il secondo strato della Sacra Barriera del Drago Brillante!


“…” Yun Che digrignò con forza i denti.


Yun Che non aveva chiaramente più nessuna speranza di vincere, ma Lu Lengchuan non si trattenne comunque. Dopo aver evocato il secondo strato della barriera, scattò improvvisamente verso Yun Che, quasi crudelmente. Sferrando circa una decina di affondi, scagliò altrettanti raggi di Energia Misteriosa verso di lui.


Yun Che aveva appena rimesso a posto il suo braccio, dopo che si era lussato gravemente, e gli faceva così male che non riusciva a muoverlo liberamente. A quel punto, Yun Che non osò ricevere direttamente un altro attacco di Lu Lengchuan. Indietreggiò di scatto, ma il suo avversario scagliò dall’alto verso di lui la sagoma di un drago.


“Sigillo del Drago Demoniaco!”


Yun Che si fermò improvvisamente e fissò l’immenso drago. Lo tagliò in due sferrando un Golden Annihilation, ma Lu Lengchuan stava già caricando verso di lui. La sua lancia brillava con un potere ancora maggiore.


Il braccio destro di Yun Che si muoveva lentamente, quindi il suo contrattacco fu abbastanza lento da essere deviato dalla lancia di Lu Lengchuan. Tuttavia, Yun Che saltò improvvisamente in alto, rilasciando un’aura che superò ogni suo limite.


Quell’inaspettata e incredibile esplosione di potere costrinse Lu Lengchuan a fermarsi.


“Destroying… Sky… Decimating… Earth!!”


Ignorando il terribile dolore al braccio destro, Yun Che richiamò ogni rivolo della sua Energia Misteriosa per sferrare quell’attacco disperato. A un certo punto, le Fiamme del Corvo Dorato erano persino diventate di un puro color oro.


Lu Lengchuan lo fissò con serietà e sollevò di fronte a sé la sua lancia. Venne avvolto interamente da un bagliore giallo e, sebbene l’attacco di Yun Che non lo avesse ancora raggiunto, la sua sola forza bruta lo stava già schiacciando a terra.


“Haah!!!!”


Annientamento Supremo sfiancava Yun Che, ma era anche il suo attacco più potente. Non appena sferrò il fendente verso Lu Lengchuan, l’aria nel raggio di decine di chilometri venne spazzata completamente via.


Tutti gli spettatori spalancarono gli occhi. Tuttavia, Lu Lengchuan rimase calmo anche di fronte a quell’attacco devastante. Non cercò neppure di schivare. Anzi, non sollevò neppure la Lancia Separa Cieli per difendersi.


Boom————


Ci fu un’esplosione terribile che fece tremare lo spazio stesso. Annientamento Supremo colpì direttamente il secondo strato della Sacra Barriera, ma Yun Che divenne subito terribilmente scuro in volto.


Non appena la Spada Colpo Celeste Nemesi dei Diavoli entrò in contatto con la barriera, deformandola, gran parte del suo potere esplosivo svanì improvvisamente nel nulla, come un lago gettato in un lago, mentre il resto venne completamente riflesso… stavolta, non era riuscito a lasciare neppure un graffio sulla barriera.


E subito dopo, giunse il contrattacco di Lu Lengchuan.


Il momento in cui Yun Che aveva sferrato Annientamento Supremo era anche quello in cui era più esposto. Lu Lengchuan aveva atteso quell’occasione e la sfruttò per scagliare in aria Yun Che. Poi, saltò in alto e la sua lancia si trasformò in un Vero Drago, il cui ruggito assordante raggiunse quasi ogni angolo del Regno dell’Eternità.


“Colpo… Uccidi… Draghi!!”


Quelle parole ricordavano allo stesso tempo la voce di Lu Lengchuan e il terribile ruggito di un drago. Un potere pari a quello del Annientamento Supremo di Yun Che si raccolse fra le fauci del Vero Drago in cui si era trasformata la lancia, colpendolo senza pietà alla schiena.


BOOM ————


Lo spazio nel raggio di decine di chilometri venne permeato dal potere del Drago di Pietra per un breve istante.


Yun Che sputò un fiotto di sangue e si schiantò contro il Palco degli Dei come un meteorite, facendolo tremare intensamente fino ai bordi.


“Ah… ah!!”


“La sua schiena! La sua spina dorsale… deve essersi spezzata… Hsss…” esclamò uno spettatore. Tutti avevano visto chiaramente che quel potere incredibilmente distruttivo aveva colpito in pieno Yun Che alla schiena. Una ferita come una grave frattura della spina dorsale era così terribile che persino i praticanti della Via Divina avrebbero avuto bisogno di molto tempo per guarire. Sicuramente, non Yun Che non sarebbe riuscito a continuare a combattere.


I membri del Regno della Canzone Glaciale e di quello del Dio della Fiamma sembravano sul punto di svenire. Mu Bingyun si alzò lentamente in piedi, piuttosto pallida in volto: “Yun… Che…”


Yun Che rimase a terra, immobile, per parecchio tempo. L’Onorevole Qu Hui lo controllò con la sua percezione spirituale per controllare se avesse già perso i sensi, ma con sua grande sorpresa… lo vide tirarsi su a sedere, lentamente, ma da solo.


Sebbene stesse visibilmente provando un dolore lancinante e facesse fatica a muoversi, tutti restarono scioccati ancora una volta.


“Riesce ancora a muoversi? Quindi, l’attacco di prima… non gli ha spezzato la colonna vertebrale?”


“Ma è stato colpito in pieno dalla lancia di Lu Lengchuan! È impossibile!”


“…Sigh. Cosa importa? Tutti voi, guardate Lu Lengchuan.”


Roar!!


Si sentì il lontano ruggito di un drago, che risuonò improvvisamente nelle orecchie di tutti gli spettatori.


L’intero pubblico si voltò verso Lu Lengchuan, soltanto per vedere l’immagine di un drago giallo che fluttuava lentamente intorno a lui. La sua aura era imponente come una montagna alta centinaia di chilometri.


Aveva attivato il terzo e ultimo strato della Sacra Barriera del Drago Brillante!


Hah… hah… hah…


In quel momento, Yun Che non riusciva a sentire nient’altro che il suo respiro terribilmente affannato.


Il Colpo Uccidi Draghi di Lu Lengchuan era stato così forte che la sua spina dorsale sarebbe sicuramente andata in pezzi, se non avesse avuto ossa resistenti quanto l’acciaio e il midollo del Dio Drago. Tuttavia, l’attacco gli aveva comunque causato gravi ferite interne. Si rialzò in piedi barcollando e appoggiandosi alla Spada Colpo Celeste Nemesi dei Diavoli, ma subito dopo la sua aura si fece disordinata e fu costretto a tossire e sputare tre boccate di sangue.


A ogni colpo di tosse, gli arrivavano in bocca sangue e pezzetti di carne.


Facendo una stima approssimativa, credeva che quasi il quaranta percento dei suoi organi interni fosse stato distrutto dall’impatto.


Nello stesso istante, notò anche che l’aura di Lu Lengchuan aveva di nuovo subito un drastico cambiamento. Quando sollevò lo sguardo, vide immediatamente l’immagine di un drago che fluttuava intorno a lui.


La vera Sacra Barriera del Drago Brillante… la barriera della disperazione assoluta… era completa.


Prima che Lu Lengchuan ne evocasse il primo strato, Yun Che era riuscito a portarsi sempre più in vantaggio grazie alle Fiamme del Corvo Dorato.


Tuttavia, fin da quando l’aveva attivato, la battaglia si era trasformata in uno scontro a senso unico.


E ora, Lu Lengchuan aveva addirittura evocato l’intera Barriera, fino al terzo strato.


Quando Yun Che aveva visto Luo Changsheng distruggere senza fatica la Sacra Barriera del Drago Brillante, aveva pensato che non fosse nulla di speciale… ma essersi trovato di persona di fronte a essa, aveva finalmente realizzato quanto fosse davvero terrificante quella tecnica definitiva del Regno del Cielo Velato.


Lu Lengchuan non aveva infranto la sua promessa e aveva affrontato Yun Che impegnandosi al massimo. Sebbene fosse chiaramente in vantaggio, aveva comunque evocato l’ultimo strato della barriera senza esitare.


Yun Che aveva già perso nell’istante stesso in cui Lu Lengchuan era riuscito ad attivare il primo strato. Dopodiché, quando lui aveva evocato il secondo, era rimasto gravemente ferito. E ora…


Era stato sconfitto di netto dal suo avversario. Ormai per Yun Che non c’era più la minima speranza di ribaltare il risultato.


Perlomeno, questo era quello che tutti credevano.


Tuttavia, non credevano affatto che la sconfitta di Yun Che fosse anche solo minimamente vergognosa. Considerando la sua età, la sua forza misteriosa e il suo iniziale vantaggio su Lu Lengchuan, si era trattato di una sconfitta più che dignitosa.


Lu Lengchuan camminò lentamente verso Yun Che, ricoperto di sangue, tenendo stretta fra le mani la sua lancia. Gli avrebbe consigliato di arrendersi, ma evitò di farlo quando incrociò il suo sguardo ancora agguerrito. Sapeva che avrebbe lottato fino all’ultimo respiro, anche se sapeva di essere destinato a perdere. Suggerirgli di arrendersi non avrebbe fatto altro che insultare la sua determinazione.


I pesanti passi di Lu Lengchuan si facevano sempre più vicini. Yun Che rimase aggrappato tenacemente alla Spada Colpo Celeste Nemesi dei Diavoli con il braccio destro, ansimando senza sosta.


Tuttavia, fece qualcosa di strano con il braccio sinistro. Lo sollevò in alto, con il palmo rivolto verso il cielo.
                                


                                



