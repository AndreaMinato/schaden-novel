---
weight: 11970
title: Capitolo 1197 – Risultato
pubDate: 2025-02-03T07:52:46.927Z
tags:
    - atg
---


<em><strong>Capitolo sponsorizzato! Grazie mille Roberto!! 3 in coda (2 Roberto, 1 Kevin), 0/10 donazione</strong></em>


<em><strong>-Alstor</strong></em>


Nine Suns Heaven’s Fury era la tecnica più potente delle Cronache del Mondo Ardente del Corvo Dorato. Le Fiamme che la componevano potevano essere definite senza problemi le più distruttive e violente di tutto il Regno degli Dei.


Avere una conoscenza estremamente approfondita delle Leggi del Fuoco e controllare alla perfezione le Fiamme del Corvo Dorato erano solo i prerequisiti per impararla. Bisognava anche essere estremamente intelligenti e fortunati, per avere l’occasione di apprenderla.


Neppure Huo Rulie, il membro più potente della setta del Corvo Dorato, era riuscito a impararla.


Ma Yun Che…


Aveva sconfitto avversari al Divine Spirit Realm sebbene fosse ancora al Divine Tribulation Realm, possedeva sia il Sangue della Fenice di Ghiaccio che quello del Corvo Dorato, era in grado di usare la Manifestazione Divina del Manico Profound e poteva persino evocare due diverse Manifestazioni Divine, una basata sul ghiaccio e l’altra sul fuoco… in confronto, inaspettatamente non era poi così strano che sapesse usare Nine Suns Heaven’s Fury.


Il cielo era dorato. Tutti, compreso Lu Lengchuan, stavano osservando con lo sguardo alzato quelle leggendarie Fiamme Divine, perdendosi per parecchio nei loro pensieri.


In ogni caso, la Sacra Barriera del Drago Brillante stava tornando lentamente in condizioni ottimali.


Huo Rulie non stava esagerando. Nine Suns Heaven’s Fury era la tecnica più potente del Corvo Dorato, quindi i requisiti per utilizzarla erano ovviamente molto stringenti. Non solo ci si doveva concentrare appieno, senza la minima distrazione, ma era necessario anche molto tempo per raccogliere l'Energia Misteriosa necessaria… quando Huo Poyun l’aveva utilizzata nel Regno della Canzone Glaciale, aveva impiegato circa trenta secondi per prepararsi.


Lui aveva potuto utilizzarla grazie alle particolari regole della scommessa, quella volta. Non aveva dovuto preoccuparsi di essere interrotto.


Tuttavia, in una vera battaglia, un avversario abbastanza forte ed esperto avrebbe saputo sfruttare a proprio vantaggio anche la minima apertura a sua disposizione… figurarsi una di trenta secondi!


Nine Suns Heaven’s Fury era molto potente, ma seguendo la logica sarebbe stato impossibile utilizzarla con successo durante la Battaglia degli Dei.


Ecco perché tutti credevano che quel gesto di Yun Che non fosse affatto saggio e che si trattasse solo di un’ultima, disperata scommessa.


Le Fiamme intorno a Yun Che diventavano sempre più intense. Ben presto, venne completamente avvolto dal fuoco dorato. Anche se non si riusciva a notare alcuna differenza nel sole in alto nel cielo, in realtà il suo potere stava crescendo esponenzialmente, al punto che non sembrava avere limiti.


Il Realm King del Regno del Cielo Velato gridò a squarciagola: “Lengchuan, fermalo subito!”


L’Onorevole Qu Hui si voltò di scatto e gli lanciò un’occhiataccia, come per avvertirlo di non spingersi oltre.


Lu Lengchuan stava già volando verso Yun Che. Il consiglio di suo padre era stato assolutamente superfluo, dato che lui era la persona più vicina a Yun Che e non era protetto dalla barriera intorno al Palco degli Dei. sapeva meglio di chiunque altro quanto fossero terrificanti quelle fiamme.


Non appena Lu Lengchuan si mosse, la Fenice di Ghiaccio spezzò il suo lungo silenzio e lanciò un grido, gettandosi in picchiata verso di lui. Soffiò un raggio di ghiaccio, meraviglioso quanto un’alba artica.


Kakakakakaka…


Almeno una decina di spessi muri di ghiaccio si alzarono dal terreno, bloccando la strada a Lu Lengchuan. Contemporaneamente, comparve dal nulla una nebbia gelida che bloccò la sua percezione spirituale e la sua vista. Nell’istante stesso in cui si ritrovò nella nebbia, Lu Lengchuan perse completamente l’orientamento e non riuscì a capire dove si trovasse Yun Che.


Nella sua anima penetrò un gelo soffocante, ma per qualche ragione questo non lo isolò affatto dalla temperatura incandescente, che cresceva sempre di più. Quei due poteri avrebbero dovuto cancellarsi a vicenda, ma per qualche motivo si sentiva come se fosse contemporaneamente sommerso da un oceano di lava e intrappolato in un inferno ghiacciato.


Era una sensazione a dir poco bizzarra e semplicemente orribile.


Nonostante fosse allarmato, Lu Lengchuan riuscì a reagire all’istante. Distrusse senza fatica i muri di ghiaccio con una spazzata orizzontale della sua lancia, ma si accorse che se ne stavano già formando altri blocchi intorno a lui, ostacolandolo. In pochi attimi, erano diventati così tanti e così enormi da sembrare una vera e propria fortezza ghiacciata. Nel frattempo, la nebbia gelida aveva continuato a espandersi, togliendo a Lu Lengchuan ogni possibilità di individuare Yun Che o dirigersi verso di lui.


“Yun Che sta sfruttando il potere della Fenice di Ghiaccio per bloccare Lu Lengchuan.” Commentò Mu Bingyun.


“Questo… questo è il potere del Canone della Fenice di Ghiaccio!” esclamò fra sé e sé Mu Huanzhi: “L’immagine del Corvo Dorato usava le sue Cronache del Mondo Ardente, mentre adesso quella della Fenice di Ghiaccio sta usando il suo Canone dell’Investitura… com’è possibile che non riesca affatto a comprendere di che potere si tratti, nonostante i miei oltre diecimila anni di vita?”


“Ve l’ho detto, è una Manifestazione Divina, non una semplice immagine!” sottolineò Huo Rulie per la terza volta.


Huo Rulie aveva ereditato il più puro Sangue del Corvo Dorato, quindi per lui sarebbe stato sicuramente possibile coltivare l’Arte della Manifestazione Divina del Corvo Dorato, chiamata “Discesa del Corvo Dorato”, se solo avesse raggiunto il Divine Master Realm. Era una tecnica che sognava di imparare persino nei suoi sogni, ecco perché non riusciva a sopportare che tutti gli altri continuassero ancora e ancora a definire la Manifestazione Divina “un’immagine”.


Mu Bingyun aveva ragione. Yun Che aveva evocato la Manifestazione Divina della Fenice di Ghiaccio per rallentare Lu Lengchuan.


Gli bastavano solo altri venti secondi!


Senza dubbio, la Fenice di Ghiaccio non poteva essere paragonata al Corvo Dorato in quanto a potere offensivo. Tuttavia, valeva anche l’opposto: le abilità difensive e di controllo sull’avversario della Fenice di Ghiaccio superavano di gran lunga quelle del Corvo Dorato!


Anche se la Fenice di Ghiaccio aveva solamente il sessanta percento della forza di Yun Che, ed era impossibile che riuscisse a rallentare a lungo Lu Lengchuan… era assolutamente plausibile che lo bloccasse per altri venti secondi!


Per completare Nine Suns Heaven’s Fury nel minor tempo possibile, Yun Che si era spinto addirittura fino a sigillare i suoi sensi, per concentrarsi appieno sulla sua Energia Misteriosa. Quindi, non sarebbe riuscito a percepire Lu Lengchuan neppure se fosse stato a tre passi da lui… era una decisione che aveva preso sia affidandosi al potere della sua Mnifestazione Divina, sia perché non aveva altra scelta.


La coscienza, l’intelligenza e l’istinto combattivo della Manifestazione Divina del Manico Profound provenivano dall’Anima Divina usata per realizzarla, non da Yun Che. Di conseguenza, non avrebbe dovuto prestarle la minima attenzione.


Del resto, le Anime Divine di Yun Che erano i frammenti di Anime di Veri Dei. quindi, le loro abilità nel combattimento non potevano che essere di gran lunga superiori persino alle sue!


La catena di muri di ghiaccio si trasformò in pochi istanti in una gigantesca barriera ghiacciata. Lu Lengchuan non poteva sperare di oltrepassarle semplicemente attaccando ancora e ancora.


Tuttavia, durante quell’intervallo di tempo non era stato attaccato neppure una volta… chiaramente, la Fenice di Ghiaccio aveva deciso di concentrarsi esclusivamente sulla difesa.


Lu Lengchuan inarcò le sopracciglia, prima di riprendere a incanalare la sua Energia Misteriosa nella sua lancia. Intorno a essa comparve improvvisamente l’immagine di un drago, che ruggì a squarciagola.


“Esplosione del Drago!!”


Si sentì un altro ruggito che scosse il cielo e per un istante un bagliore giallo avvolse il cielo. Quel colpo devastante distrusse quasi il settanta percento della nebbia gelida e della barriera di ghiaccio. Alla fine, quest’ultima cominciò a vacillare e Lu Lengchuan riuscì a scattare fuori dalla nebbia. Guardò di fronte a sé, ma non riuscì a trovare Yun Che. Quando si voltò, rimase scioccato nello scoprire che si trovava a oltre cinquanta chilometri di distanza da lui!


Mentre distruggeva le barriere di ghiaccio intorno a lui, aveva davvero perso l’orientamento!


Lu Lengchuan si concentrò di nuovo su Yun Che, ma stavolta non tentò di avvicinarsi. Al contrario, tenne la sua lancia di fronte a sé, in orizzontale, e avvolse con la sua aura lo spazio circostante, in un raggio di centocinquanta chilometri.


“Non va bene!” Huo Rulie e gli altri sentirono una stretta al cuore.


“Formazione del Drago di Pietra!”


Dopo aver raccolto la sua Energia Misteriosa per cinque secondi, dall’immagine del Drago di Pietra intorno a Lu Lengchuan eruppe un potere sorprendente.


L’esplosione avvolse l’intero Palco degli Dei, quindi Yun Che non avrebbe mai potuto schivare, anche considerando che era completamente concentrato sulla sua Nine Suns Heaven’s Fury. Se lo scoppio l’avesse anche solo raggiunto, tutta l'Energia Misteriosa che aveva raccolto si sarebbe sicuramente dispersa, rendendo vani i suoi sforzi.


La Fenice di Ghiaccio mentre era a mezz’aria emise un bagliore. Circa una decina di barriere di ghiaccio avvolsero immediatamente Yun Che, mentre lei volava in cerchio sopra di lui.


La potenza degli attacchi diminuiva, se veniva dispersa su una grande area. Le barriere di ghiaccio caddero una dopo l’altra, mentre la luce gialla si avvicinava a Yun Che, ma dopo che anche l’undicesima venne infranta, anche il potere dell’attacco di Lu Lengchuan si esaurì. Yun Che non era solo completamente illeso, l’onda d’urto non aveva neppure fatto svolazzare le maniche della sua veste.


All’improvviso, anziché creare altre barriere intorno a Yun Che, la Fenice di Ghiaccio si voltò di scatto e si diresse verso Lu Lengchuan, avvolgendolo in una bufera di neve e ghiaccio, sfruttando la breve apertura nelle sue difese dovuta all’attacco che aveva appena sferrato.


L’area intorno a Lu Lengchuan divenne istantaneamente bianca.


Mentre la tempesta di neve infuriava, sopra di lui comparve senza alcuna rumore un gigantesco anello blu. Poi, si contrasse e trasformò lo spazio intorno a lui in un inferno di ghiaccio.


“La Formazione Frozen End Heaven Sealing!!” gridarono all’unisono tutti i discepoli del Regno della Canzone Glaciale.


La “Formazione del Drago di Pietra” era un attacco su vasta scala, che però consumava molte energie, quindi Lu Lengchuan avrebbe dovuto aspettare qualche secondo per riprendersi. La Fenice di Ghiaccio aveva sfruttato l’occasione per attivare all’istante la Formazione Frozen End Heaven Sealing, seppellendolo in una devastante e apocalittica bufera.


Krakrakrakrakrakrak…


Intono a Lu Lengchuan il ghiaccio crebbe esponenzialmente in giganteschi cristalli. Quando la tempesta di neve finalmente si fermò, sul Palco degli Dei era comparso un gigantesco blocco di ghiaccio alto più di trecento metri, che rifletteva la luce dorata delle Fiamme del Corvo Dorato. Sorprendentemente, il suo gelo non era affatto influenzato dal loro calore ustionante.


“Lo ha… lo ha sigillato!!” gridarono con entusiasmo tutti i membri del Regno della Canzone Glaciale che stavano assistendo alla battaglia, dalle tribune o attraverso gli schermi stellari.


“Come ha fatto un’immagine della Fenice di Ghiaccio a creare istantaneamente una Formazione Frozen End Heaven Sealing così gigantesca…” commentò sovrappensiero Mu Huanzhi.


“E’ una Manifestazione Divina! UNA MANIFESTAZIONE DIVINA!!” gli gridò a squarciagola Huo Rulie, esasperato. Se avesse potuto, lo avrebbe preso a schiaffi.


“Lu Lengchuan non riuscirà a liberarsi velocemente dalla Formazione Frozen End Heaven Sealing della Fenice di Ghiaccio. Incredibile, quella Fenice di Ghiaccio ha davvero capito di poterlo intrappolare nell’istante stesso in cui ha lasciato una grande apertura… quella Manifestazione Divina non ha solo una coscienza indipendente, ma è chiaro che sia anche molto intelligente.” Si complimentò Yan Juehai.


“Ma Lu Lengchuan ha ancora i tre strati della Sacra Barriera. Il primo sole è il più debole, riuscirà davvero a distruggere le sue difese?” commentò poi, dando voce ai suoi dubbi.


“Guarda meglio.” Gli rispose Huo Rulie, fissando il cielo.


Yan Juehai sollevò lo sguardo e le sue pupille si restrinsero all’istante.


La luce dorata era così accecante da raggiungere quasi l’orizzonte. Si sarebbe potuto dire persino che quel sole dorato fosse diventato il centro del mondo e che fosse così incandescente da non poter essere toccato direttamente.


Fu proprio vicino al limite di quel bagliore brillante che Yan Juehai notò una sagoma, che fluttuava a mezz’aria.


“Ci sono… ci sono due soli!!”


Non si trattava di un unico sole, ma di due, sovrapposti uno sull’altro!


In un altro angolo del Regno dell’Eternità.


Il cielo era diventato dorato e scarlatto anche sopra Huo Poyun. Sotto a un grande albero dal tronco spesso tre metri, il giovane ragazzo stava fissando i due soli e riusciva anche a percepire il loro immenso calore sulla sua pelle, nonostante la distanza. Rimase perso nei suoi pensieri per molto, molto tempo.


Due secondi… quattro secondi… sei secondi… otto secondi… dieci secondi…


Krak!!


Sulla superficie del cristallo di ghiaccio comparve una lunga crepa, poi ci fu improvvisamente una devastante esplosione. Lu Lengchuan riuscì finalmente a scappare all’esterno, ancora ricoperto dall’energia gelida. Sul suo corpo c’erano dei chiari segni di terribili geloni.


Aveva impiegato dieci secondi a liberarsi dalla Formazione Frozen End Heaven Sealing. Non appena ricomparve, percepì immediatamente un’aura terribile schiacciarlo dall’alto.


“Oh no…” Scioccato, Lu Lengchuan individuò immediatamente Yun Che e raccolse ogni briciolo della sua Energia Misteriosa nella Lancia Separa Cielo, il più in fretta possibile. Dei ruggiti di drago risuonarono nel cielo e l’arma brillò di giallo. La Fenice di Ghiaccio venne colta di sorpresa e sembrò impazzire.


“Colpo Uccidi Draghi!!”


Shhhhh!!


Lo spazio stesso sembrò lacerarsi e un grido incredibilmente inquietante risuonò nell’area circostante. Poi, Lu Lengchuan scagliò la Lancia Separa Cielo dritto verso Yun Che. L’arma sfrecciò veloce come una meteora, ruggendo senza sosta.


Scree!!


Un grido di fenice sovrastò completamente i ruggiti di drago. La Manifestazione Divina della Fenice di Ghiaccio creò barriere e tempeste di neve davanti alla Lancia Separa Cielo, ancora e ancora.


Bang bang bang bang bang…


I blocchi di ghiaccio indebolirono continuamente il potere della lancia e le bufere alterarono la sua traiettoria. Tuttavia, la Manifestazione Divina aveva solo il sessanta percento del potere di Yun Che, perciò era semplicemente impossibile che riuscisse a bloccare del tutto un attacco mirato e a piena potenza di Lu Lengchuan. Nonostante i suoi sforzi, la Lancia Separa Cielo era riuscita a distruggere tutte le barriere e stava per trafiggere Yun Che.


Si sentì un altro grido di fenice, e la Fenice di Ghiaccio comparve improvvisamente proprio di fronte a Yun Che.


“Il Riflesso… Il Riflesso Distruttore della Luna!?” Mu Huanzhi era così scioccato che i suoi occhi quasi schizzarono fuori dalle orbite.


Bang!!


La Lancia Separa Cielo trafisse violentemente la Fenice di Ghiaccio, da parte a parte. La Manifestazione Divina si dissolse nel nulla, dopo un grido agonizzante.


Grazie al sacrificio della Fenice di Ghiaccio, la Lancia Separa Cielo si era molto indebolita e aveva rallentato enormemente. Persino la sua traiettoria era stata alterata al punto che passò accanto a Yun Che senza ferirlo minimamente; almeno duecentocinquanta metri troppo a destra.


Yun Che riaprì lentamente gli occhi.


Due soli brillavano ardentemente nel cielo dorato.


Lu Lengchuan rimase immobile e smise di attaccare. Non aveva alcun motivo di continuare a farlo, dato che ormai la Nine Suns Heaven’s Fury era completa… ora, Yun Che non doveva fare altro che far cadere i due soli contro di lui, con un semplice pensiero. Non avrebbe potuto evitarlo in nessun modo.


Per via della Fenice di Ghiaccio, non era riuscito neppure a sfiorare la veste di Yun Che per oltre venti secondi.


Il Palco degli Dei venne avvolto da un assoluto silenzio. Tutti stavano fissando i due soli in alto nel cielo. I discepoli della setta del Corvo Dorato, in particolare, stavano tremando come se fossero di fronte a un Dio.


Nelle antiche leggende, si diceva che il fuoco del Corvo Dorato provenisse dal sole stesso. Di conseguenza, Nine Suns Heaven’s Fury era letteralmente formata dalle fiamme di un sole.


“Ci è riuscito… ci è davvero riuscito… ha davvero creato due soli in appena… poco più di venti secondi!?” sussurrò Huo Rulie, sentendosi in un sogno.


Sebbene fosse sul Palco degli Dei e il suo avversario fosse nientemeno che uno dei Giovani Divini della Regione Orientale, Yun Che era comunque riuscito a completare Nine Suns Heaven’s Fury!


“Yun Che, quel ragazzo… non lo si può mai valutare basandosi sul buonsenso.” Lo lodò Yan Juehai.


Normalmente, l’intero setta del Corvo Dorato si sarebbe allarmato se uno straniero avesse dimostrato di possedere il loro Sangue Divino e le loro arte misteriosa uniche. Tuttavia, in quel momento, Yan Juehai non poteva che invidiarli.


Quanto sarebbe stato glorioso ed entusiasmante se in quel momento il potere che brillava sul Palco degli Dei fosse stato il World Illuminator Red Lotus della setta della Fenice?


Lo sguardo di Yun Che era calmo, ma stava ansimando e i muscoli del suo volto si contraevano senza sosta dal dolore.


Aveva riversato ogni rivolo della sua Energia Misteriosa in quella Nine Suns Heaven’s Fury. Non ne aveva risparmiato neppure un briciolo per proteggersi.


Se non fosse riuscito a sconfiggere Lu Lengchuan neppure con quell’attacco, sarebbe stato costretto ad accettare il suo destino ed arrendersi.


Anche se era sul punto di perdere il controllo, Yun Che non scagliò immediatamente i due soli verso Lu Lengchuan. I due avversari non si dissero nulla, ma si guardarono a vicenda negli occhi. <em>Quando i due soli cadranno, qualsiasi cosa accada sarà completamente fuori dal mio controllo</em> – ecco cosa stava dicendo a Lu Lenghcuan lo sguardo di Yun Che, in quel momento.


“…” Lu Lengchuan distese una mano e richiamò a sé la Lancia Separa Cielo. Poi, la sollevò verso il cielo e si avvolse in un bagliore giallo. Venne istantaneamente ricoperto da una densa Energia Misteriosa difensiva: “Su, forza!”


Yun Che inspirò a fondo e dalla sua pelle eruppe improvvisamente una fiammata. Il cielo rosso e dorato sopra il Palco degli Dei cominciò subito a tremare e i due soli sovrapposti precipitarono verso il cielo, con traiettorie lievemente diverse, allontanandosi di poco l’uno dall’altro durante la caduta. Gli spettatori gridarono a squarciagola.


“Aaaaaaahh!!”


Il Palco degli Dei era isolato da una potente barriera, quindi era impossibile per gli attacchi al suo interno colpire il pubblico. Tuttavia, più di metà degli spettatori perse comunque il controllo e si lasciò prendere dal panico, urlando, quando vide il cielo collassare e i due soli espandersi di scatto davanti ai propri occhi.


Lu Lengchuan guardò in alto, mentre la terrificante aura si avvicinava a lui. Poteva sentire suo padre urlare nelle sue orecchie, ma anziché lasciare il Palco degli Dei scelse comunque di restare immobile. Ringhiò con tutto il fiato che aveva in corpo: “HAH!!!!”


BOOM


Ci fu un’esplosione ovattata e i due soli esplosero emettendo un bagliore così accecante che l’intero cielo venne dipinto di rosso e oro. Tutti si sentivano come se avessero appena assistito allo scontro di due veri soli.


Lu Lengchuan era stato completamente inghiottito dal fuoco. L’intero Palco degli Dei si era trasformato in un mare dorato, dove non c’erano altro che apocalittiche fiamme dorate. La sola e pura aura che ardeva sul Palco degli Dei era così spaventosa che persino i Divine King rimasero assolutamente senza parole.


“Maestro della setta, il Giovane Maestro sta… sta bene, vero?”


“…” Il Realm King del Regno del Cielo Velato si era alzato in piedi. Aveva i pugni così stretti da tremare leggermente, di tanto in tanto.


“Questo… è il potere della nostra setta del Corvo Dorato!” tutti i membri della setta del Corvo Dorato, dagli Anziani ai discepoli, stavano fissando con riverenza il Palco degli Dei, come se stessero assistendo a un miracolo.


Yun Che cadde dal cielo dorato. Era così esausto da non riuscire neppure a rialzarsi in piedi. Rilasciando Nine Suns Heaven’s Fury, aveva aggravato le sue ferite e ora si sentiva straziato dal dolore, ma finalmente poteva riprendere fiato.


O almeno, questo era ciò che credeva… finché si tirò improvvisamente su a sedere, con lo sguardo fisso in una direzione. Lentamente, si concentrò su ciò che stava vedendo.


Le terrificanti fiamme dorate continuarono a bruciare per molto, molto tempo. Se quello non fosse stato il Palco degli Dei, tutti erano sicuri che l’intera area circostante sarebbe stata ridotta in cenere.


Dopo qualche minuto, le fiamme dorate cominciarono lentamente ad assottigliarsi e disperdersi. Le due persone che erano rimaste a lungo sommerse dal fuoco riapparvero lentamente davanti agli occhi del pubblico.


Yun Che era seduto per terra, era terribilmente pallido e del sangue colava dalle sue labbra. La sua aura era ormai incredibilmente debole.


Di fronte a lui, Lu Lengchuan era in ginocchio, aggrappato alla sua lancia. Aveva il capo chinato verso il basso ed era perfettamente immobile. I tre strati della Sacra Barriera del Drago Brillante intorno al suo corpo erano scomparsi già da tempo e la quasi totalità dei suoi vestiti erano bruciati, lasciando esposta la sua pelle. Alcune delle ustioni sul suo corpo erano così profonde che gli spettatori potevano vedere le sue ossa.


Anche la sua aura era estremamente debole.


Debole, certo, ma per Yun Che si trattava comunque di un incubo.


Lu Lengchuan alla fine si mosse, mentre le fiamme intorno a lui si spegnevano gradualmente. Si rialzò lentamente, supportandosi con la Lancia Separa Cielo.


Lu Lengchuan era in condizioni così terribili da essere assolutamente irriconoscibile, ma riuscì comunque a risollevarsi e mantenersi in posizione perfettamente eretta.


La sua aura era incredibilmente debole, era meno di un millesimo del normale, ma era comunque molto, molto più grande di quella di Yun Che.


Il lungo silenzio venne alla fine infranto dai membri del Regno del Cielo Velato, che esultarono con tutto il fiato che avevano in corpo. Lo stesso Realm King del Cielo Velato si abbandonò a un sospiro di sollievo e si lasciò ricadere sulla sua sedia, fradicio di sudore dalla testa ai piedi.


Tutti i membri del Regno della Canzone Glaciale e di quello del Dio della Fiamma rimasero in silenzio, cupi e rassegnati. Anche tutti gli spettatori che speravano in un miracolo da parte di Yun Che non dissero nulla. Alla fine… aveva perso.


“Sigh, di così poco. Mancava così poco, così poco.” Huo Rulie chiuse gli occhi e si lasciò sfuggire un lungo, amareggiato sospiro.


Yun Che aveva utilizzato Nine Suns Heaven’s Fury dopo essere stato ferito gravemente e aver quasi esaurito le energie. Lu Lengchuan, altrimenti, non sarebbe mai riuscito a resistere a quell’attacco.


“Avrebbe potuto vincere. Avrebbe dovuto usare la Manifestazione Divina fin dall’inizio.” Commentò Yan Juehai, con lo sguardo al cielo. All’inizio, non aveva neppure immaginato che Yun Che potesse battere Lu Lengchuan. Ma ora, non riusciva davvero ad accettare quel risultato.


Yun Che si appoggiò a terra con entrambe le mani e si risollevò in piedi molto, molto lentamente.


Ormai, era debole come un bambino. Semplicemente per rialzarsi aveva esaurito completamente le sue ultime energie. Lu Lengchuan poteva sembrare nelle sue stesse condizioni, ma in realtà gli sarebbe bastato un istante per sconfiggerlo.


Il risultato ormai era deciso. Yun Che aveva lottato con tutte le sue forze, senza trattenersi minimamente, e quello era stato l’esito finale. Ormai non gli restava altro che accettare la sua sconfitta… per quanto fosse riluttante e dispiaciuto.


Lu Lengchuan lo fissò dritto negli occhi, ma per qualche motivo non corse verso di lui per scagliarlo fuori dal Palco. Al contrario, il suo sguardo tremò, come se stesse cercando di prendere una decisione difficile.


All’improvviso, i suoi occhi tornarono sereni e sorrise a Yun Che.


La Lancia Separa Cieli scomparve dalle sue mani, e si voltò verso l’Onorevole Qu Hui: “Mi arrendo.”


Quelle due parole pronunciate con indifferenza pietrificarono tutti dallo stupore, tanto che credettero di avere una qualche malattia all’udito.


Yun Che: “…??”


“Cos’hai detto…? Hai appena detto di volerti arrendere?” l’Onorevole Qu Hui si accigliò: “In questo momento sei in assoluto vantaggio, potresti vincere facilmente, quindi perché vuoi arrenderti?”


Lu Lengchuan diede un’occhiata a Yun Che e poi rispose solennemente: “Io sono Lu Lengchuan, un figlio del Cielo Velato, e ho sempre vissuto la mia vita con orgoglio e dignità, ma in questo incontro… non merito la vittoria.”
                                



