---
weight: 1198
title: Capitolo 1198 – Celebrità da un Giorno all’Altro
pubDate: 2025-02-03T07:52:46.927Z
tags:
    - atg
---


<em><strong>Capitolo Sponsorizzato! Ringraziamo Roberto! 2 in coda, 0/10 donazione</strong></em>
<em><strong>-Alstor</strong></em>






“Non merito la vittoria.”


Era difficile credere che quelle parole fossero state pronunciate da un Giovane Divino della Regione Orientale di fronte a così tanti spettatori. Il pubblico era ovviamente sorpreso, ma all’improvviso tutti si accorsero di non trovare assurda la sua decisione. Al contrario, la sua affermazione diede il via a una strana reazione a catena di emozioni nei loro cuori.


“Maestro della setta, il Giovane Maestro…” intervenne in tono urgente un Anziano del Regno del Cielo Velato.


Tuttavia, il Realm King del Cielo Velato sollevò una mano e lo interruppe, impedendogli di proseguire. Inaspettatamente, dal suo sguardo era chiaro che approvasse la decisione del figlio.


L’Onorevole Qu Hui inarcò le sopracciglia e chiese di nuovo: “Lu Lengchuan, è la tua ultima occasione…”


“Mi arrendo!” dichiarò Lu Lengchuan, prima ancora che l’Onorevole Qu Hui finisse la domanda. Stavolta, il suo tono era ancora più deciso e sicuro di prima.


Yun Che: “…”


L’Onorevole Qu Hui non diede voce ad altri dubbi e dichiarò immediatamente: “Lu Lengchuan si è arreso in questo incontro della Battaglia degli Dei!”


“Il vincitore è Yun Che, che domani parteciperà al sesto round del Gruppo degli Sconfitti!”


Ci fu un breve silenzio, poi l’intero pubblico esplose in grida d’entusiasmo e applausi scroscianti.


Lu Lengchuan avrebbe potuto vincere, ma si era arreso di sua iniziativa. Normalmente, un gesto del genere sarebbe stato accolto negativamente dagli spettatori, soprattutto considerando che si trattava della Battaglia degli Dei, ma il tifo e gli applausi continuarono senza sosta, come un’onda anomala inarrestabile. Innumerevoli praticanti del mistero si erano alzati in piedi, o stavano persino volando a mezz’aria. Come in molti si aspettavano, l’entusiasmo per quell’incontro aveva superato di gran lunga quello per la battaglia fra Luo Changsheng e Jun Xilei.


Yun Che sollevò lo sguardo, guardandosi lentamente intorno… Non mi ero accorto che così tante persone volessero che vincessi.


Ripensando allo scontro, chiunque avrebbe realizzato che si era trattato quasi esclusivamente di uno spettacolo con Yun Che come solo protagonista. Aveva lasciato tutti a bocca aperta, lasciando un segno indelebile nel loro cuore e nella loro anima, ancora e ancora. Aveva creato un miracolo dopo l’altro, proprio di fronte ai loro occhi, volta dopo volta.


Sebbene Lu Lengchuan fosse uno dei quattro Giovani Divini della Regione Orientale, era stato Yun Che a farli emozionare, dall’inizio alla fine. Quel giorno, aveva dimostrato di essere una stella brillante quanto le Fiamme del Corvo Dorato che aveva utilizzato, mentre Lu Lengchuan non era stato altro che uno specchio usato per aumentare il suo splendore.


Quella era stata la battaglia di Yun Che. Era stato un incontro miracoloso, appartenente solo e soltanto alla Regione Orientale.


Yun Che si era meritato di vincere… si era meritato di vincere molto più di Lu Lengchuan, in quella particolare battaglia! Dal momento stesso in cui Yun Che aveva evocato la sua Manifestazione Divina, sfidando Lu Lengchuan che aveva completato la Sacra Barriera, quasi tutti gli spettatori, compresi molti dei discepoli del Regno del Cielo Velato, avevano cominciato a fare il tifo per lui.


Ecco perché l’intero pubblico era rimasto assolutamente in silenzio quando le Fiamme del Corvo Dorato si erano spente e Lu Lengchuan si era rialzato in piedi. Ecco perché fino a quel momento si erano sentiti delusi e amareggiati. Ma quando l’Onorevole Qu Hui aveva dichiarato la vittoria di Yun Che, le grida e il tifo erano stati così assordanti da far sembrare che fosse scoppiata una tempesta di fulmini provenienti dal Nono Cielo.


Era chiaro, da quell’immensa discrepanza nei sentimenti del pubblico, chi fosse il vero vincitore dell’incontro.


“Yun Che!”


“Hahahahaha… ben fatto, ragazzo!!”


Gli Anziani e i discepoli del Regno della Canzone Glaciale non riuscirono più a mantenere la calma e molti di loro erano in lacrime. Erano così felici che si dimenticarono di essere nel prestigioso Regno dell’Eternità e accorsero quasi tutti sul Palco degli Dei, circondando Yun Che. Se non fosse stato gravemente ferito, l’avrebbero sollevato e lanciato in aria per festeggiare.


“Fratello Minore Yun, sei… l’orgoglio del Regno della Canzone Glaciale!” disse uno dei discepoli della Sala Sacra, tremando e piangendo.


“Ben fatto, Yun Che! la setta della Fenice di Ghiaccio… no, l’intero Regno della Canzone Glaciale è orgoglioso di te! Sei stato fantastico!” Mu Huanzhi era così entusiasta che la sua barba svolazzava qua e là. Quando si ricordò del fatto che sua nipote avesse avuto il privilegio di diventare la sua partner di coltivazione di coppia, non poté che sorridere di cuore.


“Yun Che, hai davvero battuto uno dei Giovani Divini! Diventerai famoso in tutta la Regione Orientale!”


“Hahahahaha, vedremo se qualcun altro oserà mettere in discussione la scelta della Maestra della setta di prenderti come suo discepolo diretto… Yun Che, potresti… no! Sicuramente in futuro supererai la Maestra della setta! Non sarai solo oggi l’orgoglio del Regno della Canzone Glaciale, ma sicuramente ci porterai prestigio e prosperità anche in futuro!”


“State indietro, per favore.” Mu Bingyun si avvicinò a Yun Che e fece indietreggiare la folla: “Yun Che è gravemente ferito e ha esaurito tutta la sua Energia Misteriosa. State attenti a non fargli del male per sbaglio.”


Poi, appoggiò una mano sul suo petto e vi introdusse immediatamente un delicato rivolo di Energia Misteriosa gelida.


Yun Che sorrise: “E’ tutto okay, sto bene.”


“Tutti i suoi organi interni sono a pezzi! Non stai affatto bene!” lo rimproverò leggermente Mu Bingyun, diventando scura in volto.


Yun Che continuò a sorriderle: “Davvero, per me non è un problema.”


Anche se la battaglia si era ormai conclusa, la presenza di una folla del genere sul Palco degli Dei era quantomeno scortese. Tuttavia, l’Onorevole Qu Hui non li cacciò subito, sebbene avesse la fronte corrugata. Al contrario, fissò a lungo Yun Che, provando emozioni contrastanti.


Anche tutti i membri del Regno del Dio della Fiamma, specialmente quelli della setta del Corvo Dorato, erano rossi in volto dalla gioia.


Erano così felici perché Yun Che aveva sconfitto Lu Lengchuan usando le Fiamme del Corvo Dorato!


Da quel giorno in poi, Yun Che sarebbe diventato famoso in tutto l’universo. Anche le Fiamme del Corvo Dorato sarebbero tornate ancora una volta a restare impresse nei ricordi di ogni praticante del mistero.


Potevano già immaginare quanto sarebbero stati trattati meglio, in futuro, presentandosi come membri della setta del Corvo Dorato.


Dalla parte opposta degli spalti, il Realm King del Regno del Cielo Velato si era alzato in piedi e aveva raggiunto camminando Lu Lengchuan. Anche se aveva perso ed era diventato l’unico Giovane Divino a non classificarsi ai primi sei posti della Battaglia degli Dei, suo padre non era affatto amareggiato o deluso da lui. Al contrario, gli diede una forte pacca sulle spalle e rise di gusto: “Hai preso la decisione migliore in assoluto. Sei davvero mio figlio, hahahahaha.”


Nel frattempo, grida assordanti si stavano levando da ogni regione e angolo dei Regni della Canzone Glaciale e del Dio della Fiamma. Erano così fragorosi che i due Reami Stellari stavano letteralmente tremando.


“Yun Che ha vinto! Il nostro Yun Che ha sconfitto un Giovane Divino! I primi sei posti… i primi sei posti in classifica!!”


“Non riesco a credere che sia uno di noi, il discepolo del nostro Realm King… non sto sognando, vero?”


“Dato che Yun Che ha battuto Lu Lengchuan, uno dei Giovani Divini della Regione Orientale, non vuol dire che lo sostituirà e diventerà a sua volta un nuovo Giovane Divino?”


“Certo, è ovvio!!”


“Waaah! Prima ha preso a schiaffi il figlio del Realm King del Sacro Universo, poi ha surclassato quello del Realm King del Divino Regno Marziale… che importa se sono due geni fra i migliori dei Reami Superiori? In confronto a lui non sono altro che perdenti! Ora che ha sconfitto anche un Giovane Divino… Ooo… è uno di noi… sono così felice di essere nato nel Regno della Canzone Glaciale…”


Anche se le vittorie schiaccianti di Yun Che contro Luo Changan e Wu Guike avevano già suscitato parecchio clamore, non erano neppure lontanamente paragonabili a questo suo nuovo, scioccante successo.


Era vero che era stato Lu Lengchuan ad arrendersi di sua iniziativa, ma anche se non l’avesse fatto Yun Che sarebbe stato comunque il vincitore morale, agli occhi di tutti. Il loro entusiasmo e le loro esultanze erano soltanto per lui.


Le quattro battaglie di quel giorno si erano concluse alla perfezione.


I due incontri del sesto round del Gruppo degli Sconfitti, che si sarebbero tenuti il giorno successivo, comparvero sullo schermo del Palco degli Dei.


Prima battaglia: Meng Duanxi del Regno della Stella Volante contro Jun Xilei del Padiglione della Spada Cuore di Diaspro.


Seconda battaglia: Shui Meiyin del Regno Luce di Gemma contro Yun Che del Regno della Canzone Glaciale.


Dopo la fine dell’incontro, quasi tutti gli spettatori prima di andarsene diedero un’ultima occhiata a Yun Che, compresi gli Imperatori Divini, gli Dei Stellari, gli Dei Lunari, i Guardiani, i vari Realm King e gli Anziani.


Senza che se ne rendessero conto, Yun Che si era ritrovato al centro assoluto di tutta l’attenzione della Battaglia degli Dei.


Mu Bingyun aspettò che le ferite di Yun Che si fossero stabilizzate a sufficienza, prima di portarlo via.


“Mi chiedo se la tua Maestra sia felice o furiosa, dopo aver assistito al tuo incontro di oggi.” Sussurrò Mu Bingyun. Neppure lei riusciva ancora a credere che Yun Che avesse davvero sconfitto Lu Lengchuan.


Lo aveva affrontato in uno scontro diretto… aveva stupito ogni singolo Divine Master con la sua Manifestazione Divina… e aveva evocato due soli con Nine Suns Heaven’s Fury…


Non si sarebbe mai aspettata che il ragazzo che aveva accompagnato al Regno della Canzone Glaciale, solamente per ringraziarlo di averle salvato la vita, avrebbe davvero scosso l’intera Regione Orientale con i suoi successi dopo solo tre anni.


“La Maestra… probabilmente non riuscirebbe ad arrabbiarsi con me neppure se lo volesse.” Rispose a bassa voce Yun Che.


Mu Bingyun: “…”


Rimasero a lungo in silenzio. L’atmosfera fra loro due si era fatta istantaneamente molto imbarazzante.


Un gruppo di persone passò per caso accanto a loro in quel preciso istante. Quando Yun Che si voltò senza pensarci per guardare chi fossero, incrociò lo sguardo di Lu Lengchuan.


Yun Che e Lu Lengchuan si fermarono immediatamente, quasi nello stesso istante.


Mu Bingyun diede loro un’occhiata, poi disse: “E’ stato lui a concederti la vittoria. Vai a ringraziarlo.”


Yun Che annuì e raggiunse in volo Lu Lengchuan. Anche quest’ultimo fece allontanare le persone che lo stavano accompagnando, per poi andare incontro a Yun Che.


“Fratello Yun, sembri stare… bene?” Lu Lengchuan rimase molto sorpreso quando notò le condizioni di Yun Che. Lu Lengchuan aveva indossato degli abiti puliti, quindi non era molto evidente, ma c’erano ancora parecchie ustioni su tutto il suo corpo. Anche con la sua forza misteriosa, gli sarebbe comunque servito parecchio tempo prima di guarire completamente.


“Ora sto bene.” Rispose Yun Che, per poi ringraziarlo sinceramente: “Fratello Lengchuan, questa vittoria è molto importante per me. Ti ringrazio infinitamente per il tuo aiuto.”


“Non devi ringraziarmi.” Lu Lengchuan scosse la testa: “Ho coltivato la mia forza misteriosa per quasi il doppio del tempo rispetto a te, e tu sei ancora al Divine Tribulation Realm. Eppure, il tuo Sangue Divino, il tuo potere elementale, le tue capacità di comprensione e il tuo potenziale… mi hai già superato sotto praticamente ogni aspetto. Semplicemente, non meritavo di vincere.”


Yun Che: “…”


“Sei stato tu a meritare la vittoria. Meriti di combattere sul Palco degli Dei molto più di me.” Lu Lengchuan sorrise: “Sono sicuro che se fossi stato ancora in gara, tutti, me compreso, sarebbero stati impazienti di assistere al tuo prossimo scontro, non al mio.”


“Ecco perché ho accettato così serenamente la sconfitta. Mi sarei soltanto sentito a disagio, se alla fine mi fossi approfittato delle tue condizioni per vincere, e sono sicuro che nessuno avrebbe esultato per me.”


Yun Che sorrise: “Sei stato tu a concedermi la vittoria, eppure adesso sei qui a cercare di consolarmi. Sei davvero un tipo particolare, Fratello Lengchuan.”


“Hahahaha, i tipi particolari come me sono dappertutto, ma qualcuno come te credo sia raro da incontrare anche una sola volta ogni milione di anni.” Lu Lengchuan rise di gusto. All’improvviso, socchiuse gli occhi e disse seriamente: “Non so con certezza se quella tua tecnica fosse davvero la Manifestazione Divina di cui mi ha parlato mio padre, ma so bene che avrei perso molto prima se tu l’avessi utilizzata fin dall’inizio.”


Yun Che: “…”


“Avevi in mente di tenere nascosto questo asso nella manica per un’altra battaglia, vero? Il tuo obiettivo in questa Battaglia degli Dei è molto più alto di quanto possa sembrare… forse, miri a Luo Changsheng?”


“…” Yun Che non lo negò, anzi, annuì lentamente.


“Lo immaginavo.” Lu Lengchuan inarcò le sopracciglia, sembrava volesse dire qualcosa.


“Cosa mi puoi dire su Jun Xilei, Fratello Lengchuan?” domandò Yun Che.


Lu Lengchuan rispose senza esitare, scandendo le parole e in tono cupo: “Sono molto lontano dal suo livello.”


In particolare, enfatizzò parecchio le parole “molto lontano”.


Yun Che inspirò a fondo, poi sospirò: “Immagino che al momento per me sia impossibile sconfiggere Jun Xilei… figurarsi Luo Changsheng.”


“Jun Xilei è l’unica Erede dell’Anziano Re della Spada, ed è assolutamente straordinaria sotto ogni aspetto. In quanto a Luo Changsheng, tutti sanno che è un vero e proprio mostro. Forse, se avessi avuto un altro paio d’anni di tempo, saresti riuscito a tener loro testa, o persino a sconfiggerli…” era chiaro che Lu Lengchuan stimasse profondamente Yun Che, ma in quell’istante il suo tono cambiò repentinamente: “Ma ora come ora, è impossibile che tu riesca a lottare alla pari con uno di loro due.”


Lu Lengchuan aveva appena affrontato Yun Che sul Palco degli Dei, quindi in quel momento nessuno sapeva meglio di lui quali fossero i suoi limiti. Ecco perché il suo tono era così sicuro.


Yun Che rimase subito in silenzio.


“Jun Xilei sconfiggerà sicuramente Meng Duanxi. Se domani riuscirai a vincere, la tua prossima avversaria sarà sicuramente lei.”


“Però…” lo sguardo di Lu Lengchuan si fece ancora più serio: “Non devi assolutamente sottovalutare neanche Shui Meiyin. Meng Duanxi ha dimostrato la sua forza raggiungendo i primi sei posti in classifica, ma non ha potuto nulla contro Shui Meiyin… in effetti, per certi versi Shui Meiyin è molto più spaventosa di Jun Xilei!”
                                


                                



