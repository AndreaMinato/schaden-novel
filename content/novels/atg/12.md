---
weight: 120
title: Capitolo 12 - Se tu non fossi la mia Zietta
pubDate: 2024-05-23T02:27:25.180Z
tags:
    - atg
---


La sua coscienza lasciò la Perla del Veleno Celeste e Xiao Che raccolse i vestiti della ragazza. Li purificò dal veleno prima di racchiuderli nella perla, coprì velocemente il corpo della ragazza e finalmente sospirò di sollievo.


<em>Che genere di persona era? Perché era apparsa lì? Perché gli aveva succhiato il sangue? Come sapeva della Perla del Veleno Celeste? E com'era entrata nella Perla del Veleno Celeste?</em>


Xiao Che non riusciva a trovare risposta a quelle domande.


La guardò a lungo e in silenzio, poi allungò la mano toccandole gentilmente le labbra. Percepì un po' di calore, in contrasto con la freddezza glaciale precedente. Un debole respiro gli sfiorò le dita.


Erano tutti segni che era viva.


"Sorellina?" Xiao Che la chiamò, scuotendola.


Non importa in quale epoca ci si trovi, l'aspetto di una donna è la più fiorente merce di scambio e l'arma più potente. Se quella ragazza non fosse stata meravigliosa come una fata, ma invece orrenda, Xiao Che l'avrebbe cacciata fuori dalla Perla del Veleno Celeste senza alcuna esitazione. Ma lei non solo era completamente avvolta dal mistero, ma gli aveva appena morso il dito e succhiato il sangue, causandogli sudori freddi… ed era anche apparsa nella Perla del Veleno Celeste. Comunque, quando Xiao Che la guardò, invece della paura provò un'incredibile compassione… era talmente bella da non poterla associare alla parola “pericolo”


Piuttosto che un istinto naturale dell'uomo, era più appropriato dire che si trattava di una caratteristica imprescindibile per innumerevoli uomini.


Xiao Che urlò a lungo, ma la ragazza non rispose, quindi lui si allontanò e la fissò in silenzio.


<em>Lei non era per nulla normale...</em> pensò Xiao Che. Dalle cicatrici sul corpo e dai vestiti strappati, era facile capire che il veleno non era stato rilasciato per errore. Per quella giovane ragazza sarebbe stato sufficiente utilizzare il più comune dei veleni, invece il suo nemico aveva deciso di usare un veleno così forte da allarmare anche Xiao Che.


La persona in grado di usare questo tipo di veleni doveva essere spaventosa.


E ancora più spaventoso era il fatto che la ragazza non fosse ancora morta, perfino con l'intero corpo ricoperto di quel veleno!


Allora, cosa doveva fare con lei? Lasciarla dormire dentro la Perla del Veleno Celeste?


Xiao Che rifletté a lungo prima di lasciare la Perla del Veleno Celeste con la ragazza all’interno. Sebbene gli avesse succhiato il sangue, sembrava che fosse stato un comportamento involontario. Una ragazza così bella come poteva essere malvagia? Pensandoci, come poteva essere una minaccia una ragazza così giovane?


Xiao Che non aveva idea di quando si sarebbe svegliata.


Dopo aver purificato il terreno più che poteva, se ne andò. Nel bel mezzo della notte poteva sentire solo i suoi passi; poi, a distanza di cento passi dal muro del Clan Xiao, vide un'ombra camminare verso di lui.


Si fermò mentre la guardava... Chi stava sgattaiolando fuori così tardi?


Anche l'ombra di fronte a lui l'aveva scoperto, arrivò una voce che chiese: "Chi è?".


Quel timbro lo sorprese e così si lasciò sfuggire un: "Zietta?".


"Ah?" L'ombra sussultò, poi corse da lui. Avvicinandosi, la luce della luna rivelò una guancia delicata e chiara. Era proprio Xiao Lingxi che, vedendo Xiao Che, spalancò gli occhi. "Xiao Che? Perché sei qui?"


"Io..." Xiao Che si grattò la testa. "Non potevo dormire, così sono andato a guardare le stelle."


"Guardare le stelle? Stasera è la tua notte di nozze, dovresti essere con Xiao Qingyue a consumare... a consumare il tuo matrimonio e sei andato a guardare le stelle?!" Xiao Lingxi afferrò il braccio di Xiao Che con il broncio sul viso. "Non sai che è pericoloso qui? A volte spuntano fuori Bestie Misteriose, e ogni tanto quando è buio arrivano dei banditi. Cosa accadrebbe se li incontrassi? Te l'ho detto molte volte, se io o tuo nonno non siamo presenti, non puoi assolutamente stare qui, anche durante il giorno. Non... mi hai ascoltato!"


Mentre parlava, Xiao Lingxi pizzicò il braccio di Xiao Che come punizione.


"Ah! Fa male, fa male!" Xiao Che gridò frettolosamente e disse: "Zietta, so che ho sbagliato, la prossima volta non lo farò".


"Vuoi che ci sia una prossima volta?!" Xiao Lingxi lo guardò male con i suoi bellissimi occhi.


"... Certamente non ci sarà una prossima volta! Se in futuro vorrò andare tra le montagne, inviterò zietta a venire con me," giurò solennemente Xiao Che. Detto questo, se non fosse stato per le memorie dell'altra vita, non avrebbe mai osato andare lì da solo di notte.


"Meglio... Non ci sarà una prossima volta!"


"Allora... zietta, perché sei qui? È così tardi," Disse Xiao Che, confuso.


"Io..." La voce di Xiao Lingxi si abbassò, il suo sguardo era vacuo. "Non so perché, ma non riuscivo a dormire stanotte. Poi ho visto che le stelle erano molto brillanti, così ho deciso di andare sulla parte posteriore della montagna per dare un'occhiata."


Xiao Che guardò il cielo e disse con un sorriso: "In passato, zietta, io e te sgattaiolavamo qui di notte per goderci il vento e guardare le stelle... E venivamo beccati e sgridati dal nonno."


"Hm," fece Xiao Lingxi, poi disse: "Anche io ci pensavo, così volevo vedere com'era venire qui da sola a guardare le stelle... Perché in futuro potrei non essere in grado di guardarle con te, piccolo Che."


"Ah? Perché?"


"Stupido! Perché piccolo Che si è sposato! In futuro dovresti accompagnare tua moglie Qingyue a letto, invece di andare a guardare le stelle." Xiao Lingxy gli lanciò un'occhiataccia e poi mise il broncio.


"Non è vero! Finché vuoi, zietta, non importa quando, verrei volentieri a guardare le stelle con te... Vedi! Non lo sto facendo proprio ora?" disse Xiao Che con un sorriso.


"E lo dici ancora! Sgattaiolare tra le montagne nella tua prima notte di nozze... Ah! Non ti ha cacciato fuori Xiao Qingyue, vero?" Pensandoci, Xiao Lingxi si arrabbiò, pestando i piedi. "Hmph! È eccessivo, andrò a parlarle!"


"Non devi preoccuparti di lei." Xiao Che afferrò la mano di Xiao Lingxi. "Non sono stato costretto ad andarmene. Sono uscito da solo e per mia volontà. Forse avevo previsto che avrei incontrato zietta qui... Dai, andiamo là."


"Ah..."


Conducendo Xiao Lingxi per mano, Xiao Che corse verso un posto che gli era familiare.


Era la cima di una collina coperta da soffice e tenera erba. Xiao Che e Xiao Lingxi si sedettero fianco a fianco godendosi in pace il vento serale.


"Pensavo che dopo che piccolo Che si fosse sposato, avrei perso una grande parte di te. Xiao Qingyue è così bella, migliore di me sotto ogni aspetto. Avevo paura che una volta che l'avessi sposata, saresti stato sempre con lei, passando sempre meno tempo con me."


"Zietta, non credevi proprio alle mie parole," rispose Xiao Che con amarezza, e precisò: "Ho detto chiaramente questa mattina che nel mio cuore cento Xia Qingyue non possono essere paragonate a te. Zietta, mi hai forzato... Emh, aspetta, no, te l'ho promesso. Me lo ricordo e certamente rispetterò la promessa che ho fatto... Dopo aver sposato Xia Qingyue, non ti dimenticherò solo perché ho una moglie. Trascorrerò con te la stessa quantità di tempo di prima, quando mi chiamerai accorrerò subito. E poi, nonostante ora Xia Qingyue sia mia moglie, certamente non diventerà più importante di zietta... Garantisco di ricordare bene ogni parola!"


Xiao Lingxi aveva un'espressione sbalordita e lo sguardo confuso. "So di essere un po' eccessiva. Stavo solo... scherzando. L'hai davvero tenuto nel cuore?"


"Certamente." Xiao Che annuì senza esitazione. "Perché zietta e nonno sono le persone più importanti nella mia vita. Le altre persone non contano. Zietta, ti prometto, anche se sono sposato, che non mi perderai mai, proprio come io spero di non perderti mai."


"Hehe..." Xiao Lingxi sorrise felice, tenendo stretto il braccio di Xiao Che. Gli posò la testa sulla spalla. "Come previsto, il mio piccolo Che è il più bravo e il più obbediente."


Una nuvola nera passò per il cielo, coprì temporaneamente la luna piena e ne indebolì immediatamente la luce.


"Ora che ci penso, è da tempo... No, sembra che siano passati alcuni mesi dall'ultima volta in cui abbiamo guardato le stelle insieme. Quando eravamo piccoli, che fosse inverno o primavera, sgattaiolavamo qui frequentemente. Siamo stati a guardarle a lungo, poi ci siamo addormentati senza volere... Quella notte ci fu una nevicata imprevista e siamo rimasti congelati mentre dormivamo. Quando mio padre ci ha trovati, eravamo già diventati due piccoli pupazzi di neve. Dopo, siamo riusciti a guarire solo stando vicino al fuoco per due giorni e bevendo molta medicina amara. Mio padre era davvero arrabbiato, ma era riluttante a sculacciarmi, immagina con te. Quindi quando siamo guariti ci ha fatto spalare un bel po' di neve come punizione."


Xiao Che continuò con un sorriso: "E poi ne abbiamo spalata solo un po' prima di iniziare a giocare. Abbiamo fatto anche un grande pupazzo di neve che assomigliava al nonno. Era esasperato. Ma una volta che cominciò a ridere, si dimenticò completamente della nostra punizione."


"Uh huh! Mio padre era sempre così, sembrava davvero feroce, ma non sarebbe stato in grado di sculacciarci nemmeno una volta, la sua era solo una facciata per impaurirci. Non importava niente, non appena facevamo anche un solo capriccio, lui ci ascoltava ubbidientemente." Xiao Lingxi rise.


"Una volta non è stato così." Il sorriso di Xiao Che si affievolì. "Al mio dodicesimo compleanno, quando eri undicenne, il nonno ti diede in dono una casa con cortile annesso e ti proibì di dormire con me in futuro. Ricordo di aver pregato nonno ogni giorno, piangendo e urlando, anche smettendo di mangiare. Ma il nonno era irremovibile. Non ti avrebbe lasciato dormire nello stesso letto con me... Passando il tempo, potei solo obbedire al suo ordine… Quello... quello perché ero molto giovane e non capivo molte cose!"


Xiao Lingxi pizzicò leggermente la spalla di Xiao Che. "Cose da ragazze che ho imparato dopo essere cresciuta, hmph."


"Quali cose?" Xiao Che spalancò gli occhi pieno di sospetto.


"Che... Che ragazzi e ragazze non possono dormire insieme dopo che sono cresciuti! Non ci credo che non lo sapevi!" Pensando a quello che era successo prima, Xiao Lingxi aggiunse un'altra frase: "E poi non possono più baciarsi come quando erano piccoli!".


"Ah, quindi è così..." Xiao Che guardò la guancia di Xiao Lingxi, tinta di giada sotto la bellissima luce delle stelle. Le si accostò più vicino: "Ma io voglio sempre baciarti, cosa dovrei fare?"


"Sposami!" rispose Xiao Lingxi con un’espressione fiera, sorridente.


"Se tu non fossi la mia zietta, ti sposerei di sicuro," disse Xiao Che senza pensare.


Dopo averlo detto, Xiao Che fissò davanti a sé con sguardo assente. Anche l'espressione di Xiao Lingxi si congelò mentre lo guardava con aria assente... Entrambi rimasero ammutoliti.
                                


                                



