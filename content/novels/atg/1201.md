---
weight: 12010
title: Capitolo 1201 – Battaglia Fra Anime
pubDate: 2025-02-27T08:14:48.750Z
tags:
    - atg
---


Capitolo regolare, 2 in coda, 0/10 donazione


-Alstor


P.S. scusate il ritardo, questo è il capitolo di ieri, ho avuto dei problemi col computer. Fra un paio d'ore pubblico anche il capitolo di oggi.




Apparentemente, Shui Meiyin aveva già previsto che Yun Che avrebbe caricato. Di fronte a lei comparve immediatamente un bagliore blu, che divenne una piccola formazione misteriosa dai riflessi azzurri come quelli dell’acqua.


BANG!!


l'Energia Misteriosa di Yun Che eruppe in avanti, cercando di schiacciare la sua avversaria, e ci fu anche un’esplosione abbastanza rumorosa. Tuttavia, non riuscì a sopraffare Shui Meiyin. La formazione misteriosa emise un lampo di luce blu, dopodiché la ragazza scomparve lentamente.


Subito dopo, la sua aura riapparve in un punto piuttosto lontano, in alto nel cielo.


“La Danza della Farfalla Illusoria… come c’era da aspettarsi da una arte misteriosa di movimento di primo livello, che neppure Shui Yingye è riuscita a imparare. È davvero straordinaria.”


Yun Che si complimentò mentalmente con la sua avversaria. A giudicare da quanto facilmente Shui Meiyin era riuscita a sfuggire al suo attacco, liberandosi in un solo istante dall’aura che avrebbe dovuto soffocarla e rallentarla, la sua Danza della Farfalla Illusoria non doveva essere affatto inferiore al Riflesso Distruttore della Luna – ovviamente, però, a un Riflesso Distruttore della Luna che non era ancora stato padroneggiato alla perfezione.


Yun Che si voltò immediatamente verso il punto da cui proveniva l’aura di Shui Meiyin, ma lei aveva ormai già cominciato il suo contrattacco. Con un movimento della mano, fece brillare d’azzurro la Parola della Farfalla Illusoria. Un velo d’acqua avvolse all’istante il cielo, poi gorgogliò e precipitò verso il basso.


Le arte misteriosa del Ghiaccio derivavano dall’elemento dell’Acqua, ma complessivamente erano migliori di quelle dell’Acqua stessa sotto ogni aspetto, dall’attacco, alla difesa, al controllo dell’avversario. Il loro unico svantaggio era la maggiore difficoltà nell’utilizzo. Quindi, il novanta percento dei praticanti del mistero con affinità per l’elemento dell’Acqua usava arte misteriosa del Ghiaccio, mentre solo il dieci percento di loro imparava arte misteriosa puramente dell’Acqua.


La arte misteriosa principale del Regno Luce di Gemma, il “Dono della Stella Ondulata”, era puramente dell’attributo dell’Acqua. Tuttavia, considerando che era la arte misteriosa primaria di uno dei tre Reami Stellari più potenti della Regione Orientale, eccetto i Reami Sovrani, era ovvio che non fosse assolutamente paragonabile alle normali arte misteriosa dell’Acqua.


Tuttavia, né le arte misteriosa del Ghiaccio né quelle dell’Acqua costituivano la minima minaccia per Yun Che, che possedeva il Seme dell’Acqua del Dio Malvagio!


Del resto, anche se quel velo d’acqua era gigantesco, la sua reale potenza era insignificante per lui. Yun Che volò verso l’alto, sferrando un fendente disinvolto con la sua spada. Subito dopo, si sentì un rumore simile a quello di un tessuto che viene strappato, e il velo d’acqua che copriva l’intero cielo venne immediatamente lacerato come della semplice carta velina. Il cielo azzurro, che era stato nascosto per qualche secondo, tornò visibile… tuttavia, all’improvviso un altro velo d’acqua cominciò a precipitare verso Yun Che prima ancora che potesse intravedere Shui Meiyin, bloccando di nuovo la sua vista.


Fu proprio in quel momento che anche la sua aura scomparve nel nulla.


Yun Che venne colto alla sprovvista. Stava per distruggere anche il secondo velo d’acqua, quando all’improvviso divenne scuro in volto.


Qualcosa non quadrava!!


Yun Che si fermò di scatto e rimase immobile a mezz’aria, rilasciando la sua Energia Misteriosa intorno a sé. Poi, chiuse lentamente gli occhi e la sua coscienza si immerse rapidamente nel suo mondo mentale.


Ovviamente era molto pericoloso esaminare il proprio mondo mentale durante una battaglia sul Palco degli Dei. tuttavia, Yun Che non solo lo fece, ma si concentrò con addirittura l’ottanta percento della sua coscienza su di esso, lasciandone solo il venti percento all’esterno. Senza dubbio, era una gigantesca apertura nelle sue difese e se in quel momento fosse stato attaccato non sarebbe riuscito a proteggersi.


Nella sua anima c’erano delle stelle brillanti. Non si sentiva un solo rumore, e non c’era nulla di strano. Ma Yun Che non diede segno di voler tornare con la sua coscienza nel mondo esterno. Al contrario, si concentrò e all’improvviso in quello spazio comparvero dei raggi di luce dorata. L’Anima Divina del Corvo Dorato si trasformò in una sua gigantesca immagine, che distese il collo e gridò a squarciagola, rendendo immediatamente l’anima di Yun Che un oceano di fuoco.


In quello stesso istante, innumerevoli piccole, esili e graziose farfalle nere vennero illuminate dal bagliore delle fiamme. Subito dopo, cominciarono a sparpagliarsi in tutte le direzioni, mentre venivano bruciate e annientate.


Quelle farfalle nere erano penetrate nella sua mente già da parecchio, e non sarebbe mai riuscito a individuarle se non avesse rilasciato il potere della sua Anima Divina del Corvo Dorato!


“Oh, wow!”


Nel mezzo del mare di fiamme risuonò chiaramente una melodiosa esclamazione di sorpresa.


“Fratellone, sei fantastico! Non mi aspettavo che le avresti trovate così in fretta!”


“No, a dire il vero non le ho trovate.” Rispose lentamente Yun Che: “Ho solo notato che hai commesso un piccolo errore di distrazione, quando hai attivato il tuo ‘incantesimo’. Qui nel Regno dell’Eternità il cielo è bianco pallido, ma quando poco fa l’ho visto era leggermente azzurro. Soltanto allora mi sono accorto di dover essere caduto vittima del tuo ‘incantesimo’, anche se non so quando sia successo!”


“Eh? Ah, davvero…?” commentò la ragazza fra sé e sé, a bassa voce.


Yun Che aveva usato un tono molto calmo, ma in realtà era piuttosto nervoso. Si sentì di colpo terribilmente in pericolo, e alzò il più possibile la guardia…


Aveva visto coi suoi occhi lo scontro fra Shui Meiyin e Meng Duanxi, che era stato sconfitto nettamente mentre era sotto effetto del potere mentale della sua avversaria. Non si era neppure accorto di essere stato intrappolato in un’illusione, fin quando non aveva perso. Sebbene Yun Che fosse stato sbalordito dallo straordinario potere dell’anima della ragazza, era assolutamente sicuro che non sarebbe riuscita a ingannarlo facilmente quanto Meng Duanxi, considerata la sua forza mentale. Come minimo, era sicuro che non sarebbe stato catturato dall’illusione senza neppure accorgersene.


Ma in quell’istante, realizzò all’improvviso quanto fosse terrificante il potere dell’anima di Shui Meiyin.


Mentre combattevano, si era assicurato di stare il più attento possibile, così da difendersi appieno dai suoi attacchi mentali e, se possibile, riuscire anche a contrattaccare.


Ma nonostante tutto, se non avesse concentrato la sua coscienza sul suo mondo mentale, non sarebbe neppure riuscito ad accorgersi che Shui Meiyin vi si era infiltrata.


Avrebbe potuto accettare che lei ci riuscisse mentre lui era totalmente impreparato, ma era davvero terrificante che ce l’avesse fatta sebbene lui era pronto a contrastare ogni attacco alla sua anima…


Che il suo potere mentale fosse davvero in grado di ignorare le difese dell’anima dell’avversario, penetrandovi senza restrizioni!?


“Hee, Fratellone, hai indovinato!”


Prima ancora che Yun Che si riprendere dallo stupore, nel suo mondo mentale risuonò improvvisamente una chiara risata: “La mia anima ha un nome strano, si chiama ‘Divina Anima Immacolata’. Mio papà mi ha detto che si forma entrando in contatto con l’Energia Primordiale. È l’anima più pura di tutto il Caos Primordiale e ha anche una certa affinità con tutte le altre anime, eccetto quelle malvagie. Quindi, è in grado di infiltrarsi senza difficoltà nei mondi mentali delle altre persone.”


“La tua anima è davvero molto, molto forte, Fratellone, eppure sono comunque riuscita a penetrarvi così facilmente. Questo significa che in realtà la tua anima è incredibilmente pura, Fratellone!”


<em>Divina… Anima Immacolata!?</em>


<em>Che sia anch’essa nata dalla primitiva Energia Primordiale, proprio come il Divino Corpo Immacolato di cui mi ha parlato Mu Xuanyin!?</em>


“Pura? Heh… la mia anima non è degna di essere descritta con questa parola.” Dopo aver finito di parlare, Yun Che rimase improvvisamente scioccato. Subito dopo, abbassò la voce: “Tu… riesci a ‘vedere’ i miei pensieri?”


“Hehehehe!” la ragazza si abbandonò di nuovo a una meravigliosa risata: “Esatto, perché in questo preciso istante mi trovo proprio nel tuo mondo mentale!”


“…” quanto era spaventoso il fatto che qualcuno potesse leggere all’istante i suoi pensieri? Di quel passo, era molto probabile che Shui Meiyin sarebbe riuscita a vedere anche i ricordi di Yun Che.


Il suo mondo mentale venne avvolto di nuovo dalla tensione, e disse seriamente: “D’accordo… in questo caso… come prima cosa, ti caccerò fuori dalla mia anima!”


BOOM BOOM!!


Le fiamme avvolsero il mondo mentale di Yun Che, mentre echeggiava l’assordante grido di una fenice. Ogni briciolo del potere dell’anima di Yun Che si trasformò in esplosivamente nel Fuoco del Corvo Dorato, creando un oceano incandescente.


L’Anima del Corvo Dorato era feroce quanto le sue Fiamme, mentre bruciava e annientava ogni elemento estraneo all’intero del mondo mentale di Yun Che, senza eccezioni.


Eppure, nel mezzo dell’oceano di fuoco continuavano a sopravvivere innumerevoli farfalle nere, che danzavano nell’aria. Venivano carbonizzate, una a una, venendo sterminate senza pietà, ma subito ne ricomparivano ancora di più. Quelle farfalle non solo si salvavano dalle Fiamme del Corvo Dorato, ma stavano anche diventando sempre più numerose e si addentravano sempre più in profondità nell’anima di Yun Che.


Yun Che si concentrò ancora di più. In una frazione di secondo, il mare di fuoco si trasformò. Le fiamme che stavano ardendo ovunque si trasformarono all’improvviso in innumerevoli farfalle scarlatte, fatte di scintille, che si precipitarono verso quelle nere.


Aveva usato il Dominio Red Butterfly, la più mortale Abilità Misteriose basata sull’anima del Corvo Dorato. In passato, Yun Che affidandosi solamente al suo potere era riuscito a instillare terrore nell’intero setta dell’Anima Nera. Chiunque avesse visto i suoi effetti tremava dalla paura, soffocato dall’ansia.


“Wow! Fratellone, il tuo potere mentale può davvero prendere la forma di farfalle così belle. Fantastico!”


Yun Che stava utilizzando tutto il potere della sua anima, era agitato, eppure Shui Meiyin continuava a parlare nel suo mondo mentale con tranquillità, disinvoltura e chiarezza. La sua voce era allegra, come se avesse appena visto qualcosa di carino, non era affatto nervosa o attenta come sarebbe stato chiunque altro durante uno scontro fra anime.


Era evidentemente molto calma!


Il potere del Dominio Red Butterfly era incredibilmente feroce. Una volta rilasciato, poteva facilmente bruciare e distruggere l’anima di un praticante della Via Divina in pochi istanti. Ma le farfalle infuocate non riuscirono ad annientare rapidamente quelle nere. Rimasero in una situazione di stallo per qualche secondo, mentre il mondo mentale di Yun Che diventava a volte più splendente e a volte più scuro, seguendo la danza caotica dei gruppi di farfalle.


Il Palco degli Dei era avvolto da un bizzarro silenzio. Yun Che era immobile, a mezz’aria, con gli occhi chiusi, e non si muoveva di un millimetro già da parecchio. Shui Meiyin era a meno di trenta passi da lui, alle sue spalle. I suoi occhi brillanti erano socchiusi, e anche lei era perfettamente ferma.


“Stanno… lottando agguerritamente con i loro poteri mentali?”


“Meiyin ha la Divina Anima Immacolata, quindi se qualcuno cerca di affrontarla forzatamente con il suo potere mentale…” Shui Yingyue aveva uno sguardo privo di preoccupazione, come se conoscesse già il risultato della battaglia: “Neppure Luo Changsheng potrebbe mai tenerle testa, in uno scontro fra anime, quindi di sicuro Yun Che perderà!”


Anche il Realm King del Regno Luce di Gemma annuì leggermente. Shui Meiyin era nata con un’anima particolare e nessuno meglio di lui, suo padre, sapeva quanto fosse terrificante il suo potere mentale. Anche se Yun Che si era accorto che si era infiltrata nella sua anima, avrebbe dovuto comunque cercare di sconfiggerla usando la sua supremazia negli scontri diretti. Era estremamente sciocco da parte sua osare davvero sfidarla apertamente con il suo potere mentale!


Yun Che emanava continuamente il potere del Corvo Dorato. A volte era più intenso, a volte più debole, mostrando chiaramente che stava usando la sua Anima. Poco dopo, all’improvviso intorno all’aura feroce del Corvo Dorato ne comparve un’altra, gelida e soffocante. Yun Che aveva davvero iniziato a usare anche la sua Anima della Fenice di Ghiaccio.


Utilizzare due Anime Divine contemporaneamente mise a dura prova Yun Che, che cominciò a tremare leggermente.


Shui Meiyin, al contrario, aveva ancora gli occhi leggermente socchiusi e la sua gonna svolazzava al vento. Sembrava calma e serena, come se stesse sognando, ed era assolutamente impossibile capire se stesse davvero usando il suo potere mentale.


All’interno del mondo dell’anima di Yun Che, delle farfalle scarlatte danzavano nell’aria e una Fenice di Ghiaccio emise un lungo grido. Le farfalle infuocate e un bagliore azzurro bloccarono e sterminarono quelle nere, che continuavano a penetrare nell’anima di Yun Che da chissà dove. Eppure, sembravano infinite e per quanto Yun Che si opponesse non riusciva mai a farne diminuire il numero.


<em>Non riesco a credere che una ragazzina come te che deve ancora affrontare la pubertà abbia davvero un potere mentale più forte del mio – gridò mentalmente Yun Che, concentrandosi e rilasciando ancora più ferocemente il potere della sua anima.</em>


“Umpf! Sarai tu la ragazzina che non ha ancora affrontato la pubertà! Lascia che ti mostri quanto sono fantastica!”


Non appena quel pensiero passò per la testa di Yun Che, si sentì la risposta fredda e infastidita di Shui Meiyin, che cominciò subito ad attaccare più aggressivamente per “vendicarsi”. Le farfalle nere cominciarono a brillare con una luce scura come la notte, emettendo all’improvviso un’aura ancora più soverchiante che inghiottì nello stesso istante sia il bagliore dell’Anima del Corvo Dorato che di quella della Fenice di Ghiaccio.


“…!?” Yun Che venne di nuovo colto dal panico… <em>Non ditemi che non stava ancora usando tutto il suo potere!?</em>


Le farfalle nere danzarono agilmente nell’aria e distrussero quelle scarlatte in pochi secondi. In meno di altri venti, avevano già invaso quasi il trenta percento dell’anima di Yun Che. Inoltre, stavano avanzando sempre di più, poco a poco. Il suo mondo mentale cominciò a tremare a causa della loro aura, sempre di più intensamente.


Fu allora che le farfalle nere cominciarono improvvisamente a volare via, in ogni direzione, scomparendo in un batter d’occhio senza lasciare la minima traccia. Quando finirono di disperdersi, di fronte a Yun Che comparve un paesaggio fantastico e meraviglioso.


Vide montagne alte e imponenti, lontane nuvole e vaghi banchi di nebbia, vide l’immenso firmamento, stelle e lune contemporaneamente. Di fronte all’immensità del cielo e della terra, si sentì estremamente insignificante. Gradualmente, le montagne e le nuvole si allontanarono, lasciando posto solo al cielo, che sembrava infinito, facendolo sentire ancora più minuscolo… ancora più insignificante… come un piccolo sasso… come un granello di polvere… così piccolo e insignificante da quasi non esistere…


<em>Questo è…</em>


Yun Che era profondamente scioccato. Stava rapidamente perdendo il contatto con la realtà, senza trovare un modo per evitarlo. Sapeva chiaramente che se avesse completamente perso coscienza di sé, la sua anima sarebbe stata completamente dominata da Shui Meiyin. A quel punto, sarebbe stato sotto il suo controllo e lei avrebbe potuto costringerlo a fare qualsiasi cosa.


Cominciò immediatamente a lottare, ma senza alcun risultato, per quanto si impegnasse. Era una sensazione spaventosa, come se fosse una piccola barca in balia di una tempesta, in una vana e disperata lotta per non affondare. Col passare del tempo, anche le Anime del Corvo Dorato e della Fenice di Ghiaccio diventarono sempre più deboli, tanto da essere quasi impossibili da percepire.


<em>Come… com’è possibile!?</em>


<em>Ho così tante Anime Divine e la mia forza mentale supera di gran lunga quella delle persone ordinarie, quindi com’è possibile che lei mi stia sconfiggendo così nettamente senza che io possa fare nulla per difendermi…? È chiaramente solo una ragazzina di quindici anni!</em>


Più Yun Che lottava, più si sentiva debole. La sua coscienza si stava offuscando a una velocità terrificante.


<em>Non posso continuare così… a quanto pare devo rilasciare la mia Anima di Drago! Altrimenti…</em>


“Eh? Anima di Drago? Hai un’Anima di Drago?”


Nella sua mente risuonò un leggero grido di sorpresa di Shui Meiyin.


Yun Che non solo possedeva un’Anima di Drago, ma una incredibilmente speciale. Era l’unica Anima del Dio Drago di tutto il Caos Primordiale! Si trattava di uno dei suoi assi nella manica più preziosi, a cui poteva affidarsi per salvarsi la vita, quindi a meno che non fosse stato davvero costretto non l’avrebbe assolutamente mai utilizzata durante la Battaglia degli Dei, di fronte a tutti.


Tuttavia, il potere mentale di Shui Meiyin era ancora più spaventoso di quanto si fosse aspettato. Se non avesse usato subito l’Anima del Dio Drago, sarebbe stato sicuramente sconfitto.


Proprio quando Yun Che stava per rilasciare l’Anima del Dio Drago con tutte le sue energie, all’improvviso gli venne un’idea… <em>Aspetta un attimo! Può vedere continuamente ogni mio pensiero…</em>


Hmmm….


Hmmm?


Hmmm!!


Yun Che all’improvviso smise completamente di opporsi a Shui Meiyin col suo potere mentale, permettendole di invadere del tutto la sua anima senza restrizioni. A quel punto, nei suoi pensieri comparve una scena stupenda:


Regno Demoniaco Illusorio, Valle del Fulmine e del Fuoco del Corvo Dorato.


All’interno della barriera eretta dallo Spirito del Corvo Dorato, i meravigliosi vestiti della Piccola Imperatrice Demoniaca e di Feng Xue’er erano per terra, ridotti a brandelli, ed erano completamente nude, mentre i loro corpi si stringevano e intrecciavano intorno a Yun Che. A volte la Piccola Imperatrice Demoniaca lo cavalcava, altre volte era Feng Xue’er a farlo. A volte, Yun Che le faceva sdraiare una sopra l’altra mentre faceva sesso con loro, altre ancora le loro teste scendevano contemporaneamente verso il suo inguine… quei due corpi perfetti come statue di giada, che brillavano come le stelle o la luna, stavano facendo con Yun Che le cose più oscene del mondo.


BANG!!


Il mondo mentale di Yun Che tremò violentemente e subito dopo sentì il grido di ragazza più acuto della sua vita.


“Ah~~~~~~~~~~~~”
                                


                                



