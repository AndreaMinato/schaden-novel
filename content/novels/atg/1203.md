---
weight: 1203
title: Capitolo 1203 – Beccato
pubDate: 2025-02-27T08:14:48.751Z
tags:
    - atg
---


CAPITOLO SPONSORIZZATO ringraziamo Roberto!
1 in coda (0 Roberto + 1 Kevin), 0/10 donazione
-Schadenfreude


Yun Che spostò lo sguardo verso un angolo. Laggiù vide Jun Wuming e Jun Xilei, maestro e discepola, che stavano volando lontano. Jun Xilei non si era nemmeno disturbata a guardarlo.


"Andiamo." Disse Mu Bingyun.


Yun Che tuttavia scosse la testa. Si alzò e disse a Huo Poyun: "C'è qualcosa di cui voglio parlarti in privato."


Huo Poyun fu colto alla sprovvista. Non disse nulla e si limitò ad annuire.


I due si allontanarono dall'arena e non appena ne uscirono, Yun Che gli disse: "Fratello Poyun, sei sempre stato trattato come la futura speranza del Regno del Dio della Fiamma e la gente della setta del Corvo Dorato ripone grandissime aspettative in te, ma a causa della battaglia di ieri, la gloria che ti meritavi è finita per appartenere a me. Si sono esaltati e questa loro esaltazione supera di gran lunga quella che sentivano per te. Devi... averlo trovato molto difficile da accettare, vero?"


Huo Poyun si irrigidì per un momento. Poté solo fissarlo con sguardo vacuo, senza poter rispondere.


Yun Che si girò e disse con un tono incredibilmente serio: "Ieri pensavo che vincere contro Lu Lengchuan con le fiamme del Corvo Dorato ti avrebbero fatto recuperare sicurezza, ma non mi sono accorto di un fattore fondamentale. Farlo ti avrebbe più ferito che confortato... Nonostante non fosse stato intenzionale, il risultato è comunque... devo scusarmi con te."


"No, no-no!" Huo Poyun gli fece cenno di non preoccuparsi. Cercò di forzare un sorriso, ma non ci riuscì mentre diceva con tono avvilito: "Non hai fatto nulla di sbagliato. Invece hai fatto brillare le fiamme del Corvo Dorato in modo così splendido al torneo. Sono io... che dovrei scusarmi. Non solo non sono stato all'altezza delle aspettative, ma sento... anche una gelosia ingiustificata nei confronti del fratello Yun..."


Dopo aver finito di parlare, Huo Poyun abbassò la testa.


"Gelosia?" Disse Yun Che con un vago sorriso. "Credi davvero che le mie fiamme del Corvo Dorato siano più forti delle tue?"


"Naturalmente." Disse a bassa voce Huo Poyun. "Possono sconfiggere perfino Lu Lengchuan. Sono molto più forti delle mie."


"No," Yun Che scosse la testa. "Sono sicuro di me sotto altri aspetti, ma... quando si parla delle fiamme del Corvo Dorato, sono assolutamente di gran lunga inferiore a te."


Huo Poyun sussultò sentendo il tono certo di Yun Che.


"Il sangue e l'anima del Corvo Dorato che possiedi sono un'eredità completa che ti è stata concessa dal sacrificio dello spirito divino, vero?"


Huo Poyun alzò all'improvviso la testa. Aveva un'espressione perplessa mentre guardava Yun Che.


Yun Che sorrise lievemente: "Non c'è bisogno di essere sorpresi. Devi avere dei dubbi riguardo alla mia stirpe e alla mia anima divina del Corvo Dorato. Lascia che ti risponda direttamente. Sono nato in un piccolo pianeta e lì c'era un'eredità del Corvo Dorato."


"...Allora è davvero... così." Mormorò a bassa voce, stordito, Huo Poyun.


"Le anime del Corvo Dorato erano entrambi frammenti spirituali della Bestia Divina e potevano comunicare telepaticamente l'uno con l'altro. Perciò sapevo che anche il Regno degli Dei aveva un'anima del Corvo Dorato prima di arrivare qui. In altre parole, lo spirito del Corvo Dorato nel tuo Regno del Dio della Fiamma non è cessato di esistere prima che entrassi nel Regno degli Dei.
Tuttavia, quando sono arrivato, l'anima del Corvo Dorato non c'era più. Allora ho incontrato te, che avevi una stirpe davvero formidabile e un grande controllo sulle fiamme. Questo è il motivo per cui l'avevo già capito quando ci siamo incontrati per la prima volta nel Regno della Canzone Glaciale."


Naturalmente c'era anche un altro motivo. Aveva un precedente come Feng Xue'er a cui fare riferimento.


"Tu..." Huo Poyun era stupefatto e non poté dire niente per un po' di tempo.


"La stirpe e lo spirito divino del Corvo Dorato che ho io provengono dall'anima del Corvo Dorato nel mio mondo. Credo che lo spirito del Corvo Dorato del tuo Regno del Dio della Fiamma dovrebbe aver menzionato dell'esistenza dell'altro spirito. Come parte dell'eredità, ho ottenuto un filo della sua anima divina e un totale di nove gocce del sangue primario del Corvo Dorato."


"Nove... gocce?" Huo Poyun ripeté queste parole con incredulità.


Nove gocce del sangue del Corvo Dorato... e sangue primario. Era un dono così enorme che gli altri discepoli della setta del Corvo Dorato non avrebbero nemmeno osato sognarlo. Eppure, vedendo il potere terrificante delle fiamme di Yun Che... come poteva averne solo nove?


"Esatto, solo nove gocce. In quanto a sangue e anima divina, sono molto più debole di te." Yun Che guardò Huo Poyun negli occhi. "La potenza delle mie fiamme è dovuta ad un'altra arte misteriosa speciale che mi aiuta a controllare il fuoco molto meglio, ottimizzando di conseguenza la sua potenza. In altre parole, dato il mio livello di energia, posso scatenare solo il potere delle nove gocce del sangue divino del Corvo Dorato ed è impossibile che diventi più forte di così."


"D'altra parte... nonostante il tuo controllo sulle fiamme del Corvo Dorato sia di gran lunga migliore rispetto agli altri, sei ancora troppo giovane dopotutto. Hai ancora molta strada da fare prima di riuscire a sfruttare il vero potenziale delle fiamme. In breve, il potere del mio fuoco ha già raggiunto il suo limite e tu hai ancora un potenziale inimmaginabile. Una volta che lo sfrutterai, le mie fiamme del Corvo Dorato saranno molto meno potenti delle tue... forse non ci saranno nemmeno paragoni tra di loro."


Huo Poyun: "..."


"Perciò non devi preoccuparti affatto. Per quanto riguarda la gelosia, è ancora meno necessaria. Dovrei essere io ad essere geloso di te. Se avessi del sangue potente come il tuo, perché avrei dovuto combattere così disperatamente contro Lu Lengchuan? Avrei potuto ridurlo in cenere in poco tempo."


Sentendo queste parole, lo sguardo spento di Huo Poyun si ravvivò un po'. Sospirò e poi disse sorridendo lievemente: "Fratello Yun, ti ringrazio per avermi confortato di nuovo."


"Non ti sto confortando." Disse con un sorriso Yun Che. "È solo che non ti rendi conto di alcuni fatti. Tuttavia, nonostante le mie fiamme del Corvo Dorato siano destinate ad essere inferiori alle tue, non significa che anche la mia forza lo sarà. Fratello Poyun, che ne dici se facciamo un accordo?"


"...Che accordo?"


"Una volta che finirà il torneo sarai mandato nel Regno dell'Eternità per coltivare tremila anni. Quindi che ne dici se faremo una competizione quando uscirai dal Regno dell'Eternità?"


Tremila anni era un periodo piuttosto lungo per un giovane. Poteva accadere un'enorme quantità di imprevisti che avrebbe potuto influenzarlo durante questo periodo di tempo. Non solo la sua forza sarebbe aumentata, ma anche la comprensione, la mentalità, i desideri... perfino la sua natura sarebbe cambiata.


Le sue parole accesero lo sguardo di Huo Poyun. In questi ultimi giorni si sentiva costantemente come se una massa di fiamme ardenti stesse bruciando nel suo cuore. Annuì con solennità e guardò Yun Che: "Ti ringrazio per le tue parole. Sono il successore dello Spirito Divino del Corvo Dorato. Anche se non sono troppo esperto ora, le mie fiamme non saranno assolutamente inferiori a nessun altro in futuro."


"Potrei essere di gran lunga inferiore a te in questo momento, ma... tra tre anni certamente... certamente farò vedere a te, al maestro e all'intera Divina Regione Orientale il mio potenziale!"


"Bene!" Yun Che annuì. "Aspetterò quel giorno! Mi impegnerò anche io per non essere superato da te! Perciò non battere la fiacca per nemmeno un giorno durante quei tremila anni!"


Huo Poyun strinse la mano a Yun Che. Sorrideva lievemente, come se ora fosse tornato sereno. Dopodiché si girò e volò via.


"Fiuu." Yun Che sospirò e si rilassò per poi mormorare: "Buona fortuna fratello Poyun."


Huo Poyun non aveva notato che quando Yun Che aveva menzionato la coltivazione di tremila anni aveva detto che ci sarebbe andato lui e non loro.


Nel Regno degli Dei, Huo Poyun era la sola persona che Yun Che considerava un vero amico. Non solo per la sua natura, ma anche perché era l'ultimo successore del Divino Spirito del Corvo Dorato.


Quando era nel Regno Demoniaco Illusorio, non solo l'anima del Corvo Dorato gli aveva donato il sangue e lo spirito, ma l'aveva anche guidato. Quando era disperato e sul punto di morire dopo essere stato avvelenato da Moonflower, era stata l'anima del Corvo Dorato ad aver detto a Feng Xue'er come salvarlo con le fiamme del Nirvana. Quando la sfera dell'origine diabolica aveva fatto esplodere la sua energia, era stato di nuovo lo spirito del Corvo Dorato ad aiutarlo a sopravvivere ogni volta al costo di ridurre la sua energia vitale.


Alla fine l'anima del Corvo Dorato aveva donato la sua ultima energia alla piccola Imperatrice Demoniaca e poi era svanita completamente.


Yun Che non aveva avuto nemmeno l'occasione di ripagare tutti i favori che aveva ricevuto.


Questo era il motivo per cui non solo era stato amichevole nei confronti di Huo Poyun, ma era anche stato particolarmente premuroso nei suoi confronti. Aveva sempre voluto ripagare i favori che l'anima del Corvo Dorato gli aveva fatto.


Huo Poyun aveva subito duri colpi negli ultimi due giorni e nemmeno Huo Rulie non voleva vederlo in queste condizioni. Era stato Yun Che a spremersi le meningi e trovare una soluzione.


Ora però stava per affrontare un problema molto più serio.


Tra tre giorni... avrebbe dovuto combattere contro Jun Xilei!


E Lu Lengchuan aveva confessato che c'era un divario insormontabile tra luie  Jun Xilei.


Poteva solo contare sulle sette Perle della Ruota del Tempo ora, ma era davvero possibile compensare questa enorme differenza di forza in sette brevi mesi?


Quando tornò nel cortile, Mu Bingyun lo stava aspettando in silenzio. Le sue parole furono: "Come hai intenzione di affrontare Jun Xilei?"


"Non ne ho idea." Yun Che scosse la testa. "Ho sette Perle della Ruota del Tempo. Se potessi avanzare di livello in questi sette mesi, potrei affrontarla... probabilmente."


L'intera Divina Regione Orientale era sconvolto dopo aver visto un regno stellare intermedio entrare tra i ranghi dei Quattro Giovani Divini, ma non c'era il minimo segno di gioia od entusiasmo sul volto di Mu Bingyun. Aveva un'espressione estremamente seria invece. Sospirò: "Sembra che non sia ancora sufficiente per te raggiungere questo livello... Sei determinato a vincere la battaglia contro Jun Xilei, vero?"


"Sì, lo sono!" Disse Yun Che con un tono risoluto e deciso.


Mancavano tre giorni prima della battaglia, così Yun Che non aveva attivato immediatamente la barriera della ruota del tempo per coltivare. Invece si sedette di nuovo accanto alla pozza, chiuse gli occhi e si concentrò. Il periodo di sette mesi poteva sembrare un periodo di tempo piuttosto lungo, ma sapeva molto bene qual era la realtà. Era impossibile per lui raggiungere Jun Xilei in soli sette mesi, data l'enorme differenza di forza.


Doveva pensare a qualche altro metodo... C'era un modo per aumentare la sua forza in breve tempo? C'era qualche metodo per amplificare la potenza della Spada Colpo Celeste Nemesi dei Diavoli...?


Il tempo passò velocemente mentre rifletteva. Senza che se ne fosse accorto, il cielo aveva già iniziato ad inscurirsi.


Quando le tende della notte stavano per avvolgere il mondo, Yun Che alzò all'improvviso la testa e vide una luce insolita. In quel momento risuonò un rimprovero dall'esterno:


"Yun Che, esci da lì subito!!"


Subito dopo un raggio blu precipitò giù dal cielo e fece a pezzi il grande cancello del cortile.


I membri del Regno della Canzone Glaciale si allarmarono. Mu Bingyun, Mu Huanzhi e gli altri uscirono a fronteggiare chi li aveva attaccati, ma rimasero esterrefatti quando videro una donna entrare nella loro residenza con una spada in mano.


La donna era vestita di blu, aveva una bellezza eterea e la sua spada emetteva una luce fantastica.


Era Shui Yingyue.


In quanto figlia più grande del Realm King Luce di Gemma e una Quattro Giovani Divini, Shui Yingyue era famosa in tutta la Divina Regione Orientale. Molti credevano che avesse la stessa natura del suo nome; calma e gentile come l'acqua, nobile ed elegante come una luna. Era quasi sempre impassibile... In quel momento però, Shui Yingyue aveva uno sguardo gelido e il suo viso bianco come la neve era pieno di rabbia. Non solo aveva brandito la sua Spada Rivolo di Giada ed emetteva un lieve intento omicida.


Yun Che si alzò di scatto mentre gli si rizzavano i capelli... È finita. Ha scoperto cos'ho fatto. Ca**o, sono morto!
                                                                



