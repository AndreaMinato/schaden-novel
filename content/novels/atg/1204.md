---
weight: 12040
title: Capitolo 1204 – Beh, Questo è Grave
pubDate: 2025-02-27T08:14:48.751Z
tags:
    - atg
---


Capitolo Sponsorizzato! Grazie mille Kevin! 0 in coda, 0/10 donazione
-Alstor






“Fata Yingyue, cosa… cosa intende dire?” chiese cautamente Mu Huanzhi.


Anche se, tecnicamente, Shui Yingyue era ancora una ragazza, era comunque la figlia del Realm King del Regno Luce di Gemma, nonché una dei quattro Giovani Divini. Nell’intero Regno degli Dei, era molto più famosa e prestigiosa di qualunque Anziano del Regno della Canzone Glaciale.


Shui Yingyue normalmente aveva un carattere mite e teneva conto della sua reputazione prima di prendere decisioni avventate. Non bisognava essere dei geni per capire che fosse successo qualcosa di grave, se era venuta a cercare Yun Che proprio ai loro alloggi, nel Regno dell’Eternità, in preda alla rabbia.


Shui Yingyue ignorò del tutto Mu Huanzhi e fissò Yun Che, puntandogli la Spada Rivolo di Giada alla gola. Gli chiese, furiosa: “Parla! Cos’hai fatto a mia sorella, Yun Che!?”


Dagli Anziani ai discepoli, tutti i membri del Regno della Canzone Glaciale erano usciti dalle loro stanze per stare al fianco di Yun Che. In quell’istante, si voltarono tutti verso di lui, confusi.


Eppure, Yun Che inaspettatamente sembrò calmarsi quando sentì Shui Yingyue urlare quella domanda.


Gli aveva chiesto “Cos’hai fatto a mia sorella?”. Quindi, in realtà non aveva idea di cosa lui avesse fatto a Shui Meiyin.


<em>Hmm…</em>


Bisogna ricordare quanto fosse convincente la faccia di bronzo di Yun Che. Per prima cosa, la sua espressione passò da sorpresa a confusa. Poi, anziché indietreggiare in preda al terrore, fece ben due passi in avanti e rispose cortesemente alle minacce di Shui Yingyue, domandandole a sua volta: “Fata Yingyue, non capisco davvero cosa intendi dire. Non conosco tua sorella, anzi, le poche volte che abbiamo parlato è stata lei a rivolgermi la parola per prima. In effetti, la battaglia di oggi sul Palco degli Dei si può considerare la prima occasione in cui abbiamo interagito l’uno con l’altra… le è successo qualcosa? Sinceramente, non so davvero cosa possa essere accaduto. Forse c’è stato un malinteso?”


“Fata Yingyue, Yun Che e la Principessa Meiyin non si sono mai incontrati da soli. Per favore, potremmo sapere perché è così arrabbiata?” intervenne Mu Bingyun, facendo un passo in avanti. Sebbene non fosse avvolta da neppure un rivolo di energia gelida, in realtà ne stava rilasciando un sottile filo tra Shui Yingyue e Yun Che. Se la prima avesse davvero perso la ragione e avesse attaccato il secondo, lei sarebbe riuscita a fermarla immediatamente.


L’atteggiamento di Shui Yingyue divenne immediatamente molto meno aggressivo, quando incrociò lo sguardo onesto, sincero e addirittura innocente di Yun Che, ma continuò comunque in tono brusco: “Malinteso? Come osi dire che si tratta di un malinteso, giunti a questo punto!? Meiyin se n’è andata da sola, si è chiusa in camera sua e si rifiuta di parlare con chiunque, dopo averti affrontato! Non ha ancora detto una sola parola… si può sapere cosa diavolo le hai fatto!?”


“Capisco…” Yun Che sembrava ancora più confuso: “Forse tua sorella ha… riportato qualche lieve danno all’anima o alla mente a causa della sconfitta?”


“Sciocchezze!” Shui Yingyue divenne scura in volto: “Meiyin ha partecipato all’Assemblea Profound God soltanto per svago! Non le è mai importato nulla di vincere, quindi è impossibile che tutto questo sia stato causato dalla sua sconfitta!”


Aveva raggiunto i primi sei posti in classifica… trattando la Battaglia degli Dei come se fosse un gioco…? Ogni singolo discepolo del Regno della Canzone Glaciale che aveva sentito le parole di Shui Yingyue cominciò a sudare freddo.


Yun Che inarcò leggermente le sopracciglia, poi il suo sguardo si illuminò, come se avesse capito qualcosa. Disse, tranquillamente: “Tua sorella possiede il più incredibile potere mentale che io abbia mai visto. A essere onesti, sono riuscito a sconfiggerla soltanto per pura fortuna. Lo scontro fra le nostre anime è stato a dir poco feroce, quindi è naturale che dopo la battaglia la sua mente abbia riportato qualche lieve danno. Forse è per questo motivo che tua sorella adesso è confusa e non riesce a controllare le sue emozioni.”


“Esatto.” Mu Bingyun annuì leggermente: “Uno scontro mentale è diverso da una battaglia basata sull'Energia Misteriosa. All’inizio, la Principessa Meiyin era chiaramente in vantaggio. Eppure, alla fine la situazione si è ribaltata all’improvviso. Quando si perde un’intensa lotta fra anime, quasi sempre si subisce un violento contraccolpo mentale. Mi sembra chiaro che lo strano comportamento della Principessa Meiyin sia dovuto a qualche danno all’anima che ha subito durante la battaglia. In questo caso, sarebbe tutto assolutamente normale.”


“Del resto, l’incontro fra Yun Che e la Principessa Meiyin è stato visto da tutti. Non hanno mai discusso, né sono entrati in contatto fisico, quindi sono sicura che le sue preoccupazioni siano infondate, Fata Yingyue.”


Yun Che: “…”


La spiegazione di Mu Bingyun fece calmare in un istante lo sguardo di Shui Yingye. Lentamente, abbassò la Spada Rivolo di Giada, trattenendo la rabbia.


“Forse mi sono lasciata trascinare dalle emozioni e sono stata troppo impulsiva.” Il tono di Shui Yingyue si fece più cortese: “Yun Che, mi fiderò di te… per il momento.”


Poi, si voltò verso Mu Bingyun e fece un profondo inchino: “La prego di perdonarmi per la mia maleducazione. Quando mia sorella si sarà ripresa, e mi sarò assicurata che Yun Che non le abbia fatto nulla, tornerò personalmente a farvi visita e mi scuserò per il mio errore.”


All’inizio, Shui Yingyue si era lasciata chiaramente prendere dalla rabbia e dalla preoccupazione. Tuttavia, era stata comunque gentile e cortese dopo essersi calmata. Mu Bingyun le rispose: “Vedo che ama molto sua sorella, Fata Yingyue. È naturale che si sia sentita così e il suo affetto per sua sorella ci commuove profondamente. Non è affatto necessario che torni a scusarsi.”


Shui Yingyue annuì lievemente e la Spada Rivolo di Giada scomparve dalla sua mano. Stava per voltarsi e andarsene, quando in lontananza risuonò improvvisamente una voce melodiosa: “Sorella!”


Yun Che aveva appena tirato segretamente un sospiro di sollievo, quando quella voce gli fece subito mancare di nuovo il fiato.


<em>Merda! Adesso… adesso sono davvero morto, cazzo!</em>


La voce incredibilmente melodiosa di una ragazza riecheggiò accanto alle orecchie di tutti i presenti, come rifiutandosi di svanire. Qualche secondo dopo, una graziosa ragazzina scese dal cielo notturno, atterrando proprio accanto a Shui Yingyue.


Shui Meiyin era avvolta da un’aura leggera e serena. Prima ancora che qualcuno se ne accorgesse, aveva già dissolto il nervosismo di tutti i presenti.


“Meiyin? Come mai… come mai sei venuta qui?” Shui Yingyue era rimasta sorpresa dall’improvviso arrivo della sorella minore, ma quando si accorse che era tornata a sorridere – e che, anzi, sembrava ancora più contenta del solito – si rilassò immediatamente.


Yun Che fece mezzo passo indietro, senza il minimo rumore.


“Beh, è stata tutta colpa tua, Sorellona.” Shui Meiyin guardò Shui Yingyue con la punta del naso leggermente sollevata verso l’alto: “Poco fa, il Fratello Novantanove mi ha detto che eri uscita arrabbiata dagli alloggi per andare a interrogare il Fratellone Yun Che, quindi sono stata costretta a correre qui. Tu… non ti sei arrabbiata con lui e non gli hai fatto del male, vero?”


“…No, non gli ho fatto nulla.” Shui Yingyue si sentì colta piuttosto alla sprovvista.


Yun Che: “??”


“Phew, grazie al cielo.” Shui Meiyin si appoggiò una mano all’esile petto, come se stesse sospirando rassicurata. Poi, si voltò verso Mu Bingyun e gli altri membri del Regno della Canzone Glaciale e si inchinò rispettosamente: “Ciao a tutti, Anziani, Fratelli e Sorelle del Regno della Canzone Glaciale. Mi sorella deve avervi offesi tutti, vero? Vi prego di non dare a lei la colpa dei miei errori. È successo tutto a causa mia.”


Il tono di Shui Meiyin era dolce, gentile e sincero. Era come una fonte d’acqua limpida nel cuore di chiunque la sentisse.


Shui Meiyin era come un dono dei Cieli. Nessuno sarebbe mai riuscito ad arrabbiarsi con lei, neppure se avesse fatto qualcosa di terribile, figurarsi per una questione “insignificante” come quella. Ecco perché Mu Huanzhi fece frettolosamente un cenno con la mano, sorridendo: “E’ tutto okay, è tutto okay. Si è trattato solo di un piccolo malinteso.”


“Anzi, siamo onorati di aver ricevuto la visita di voi due Fate del Regno Luce di Gemma, anche se siamo più anziani di voi.” Disse Mu Tanzhi, dando voce alle sue emozioni.


Se i due Grandi Anziani del Regno della Canzone Glaciale erano già così, figurarsi i discepoli. Erano così entusiasti, così felici di essere vicini alle due famose Fate che quasi non riuscivano a parlare. Non osarono fare neppure un passo in avanti, per paura di mancare loro di rispetto.


“???” Yun Che aveva un’espressione basita: <em>Cosa sta succedendo? C’è qualcosa che non quadra!”</em>


“Quindi, il tuo strano comportamento di prima… non aveva nulla a che fare con Yun Che, alla fine?” Chiese Shui Yingyue, in un tono molto più gentile. Stava persino fissando Mu Huanzhi e gli altri con uno sguardo carico di senso di colpa e dispiacere.


“Certo che aveva a che fare con lui!” tuttavia, l’espressione di Shui Meiyin si fece improvvisamente seria e il suo tono divenne cupo: “E’ successo tutto perché lui… mi ha fatto quelle cose cattive! Umpf!”


Yun Che si era già sentito in colpa e spaventato fin da quando era arrivata Shui Meiyin. Ora, il suo cuore saltò praticamente un battito… Ogni azione aveva delle conseguenze! Aveva profanato quella ragazzina, e ora avrebbe dovuto pagare per i suoi peccati!


Le parole di Shui Meiyin fecero istantaneamente diventare tutti scuri in volto. In quella situazione, “cose cattive” erano le parole peggiori che Shui Meiyin potesse pronunciare. Pochi secondi prima la rabbia di Shui Yingyue era scomparsa, ma in quello stesso istante la scintilla si riaccese, trasformandosi di nuovo in un incendio, ancora più grande e distruttivo del precedente. I suoi occhi simili a stelle divennero freddi come il ghiaccio, e si avvicinò a Yun Che con fare minaccioso: “Yun Che! Come… come osi fingerti innocente! Parla! Cosa diavolo hai fatto a mia sorella!”


“Ah!”


Prima ancora che Yun Che potesse dire qualcosa, Shui Meiyin gridò senza preavviso e si mise frettolosamente fra lui e Shui Yingyue. Distese persino le braccia, come se volesse proteggerlo: “Sorellona, perché sei infuriata così all’improvviso? Così spaventerai il Fratellone Yun Che!”


Yun Che: “??????”


Shui Yingyue era sorpresa e per un paio di secondi non seppe cosa rispondere. Poi, si accigliò: “Ma non hai appena detto che ti ha… fatto delle cose cattive? Non potrò mai perdonarlo per averlo fatto!”


“Erm, erm…” Shui Meiyin abbassò la voce e chinò il capo, con il suo meraviglioso viso verso il basso. All’improvviso, le sue guance si arrossarono… Shui Yingyue rimase scioccata da quella reazione, tanto da pensare quasi di star avendo delle allucinazioni.


Poi, Shui Meiyin sollevò lo sguardo e fissò Shui Yingyue dritto negli occhi. Era ancora rossa in volto, ma i suoi occhi brillavano come stelle: “Sì, è vero, prima ero abbastanza triste e arrabbiata, ma dopo averci riflettuto attentamente per tutto il giorno, alla fine ho realizzato una cosa. Dopo, non ero più per nulla arrabbiata. Anzi, ero addirittura piuttosto contenta.”


Yun Che: “???????”


Shui Yingyue aggrottò la fronte, terribilmente confusa: “Meiyin, si può sapere di cosa stai parlando? Cosa sta succedendo?”


“Io voglio… voglio…” la ragazzina si morse le labbra per qualche secondo, visibilmente combattuta. Poi, il suo sguardo si fece deciso, si voltò verso Yun Che, lo indicò con un dito e annunciò ad alta voce: “Io voglio sposare il Fratellone Yun Che!”


Sssst!


Yun Che si sentì sul punto di svenire e i suoi piedi scivolarono all’indietro. Per poco non cadde di faccia nello stagno accanto a lui.


<em>C… c… c… Cosa!?!?</em>


Quando Shui Meiyin dichiarò la sua decisione, la terra sembrò tremare. Se tutti gli abitanti del Regno della Canzone Glaciale erano increduli, allora Shui Yingyue sembrava essere stata colpita da un fulmine. Rimase pietrificata per parecchio tempo, prima di riuscire a commentare con stupore: “Cosa… cos’hai appena detto?


Shui Meiyin sembrava stranamente molto più tranquilla dopo aver rivelato per la prima volta ad alta voce il suo desiderio. Saltellò all’indietro per un paio di passi e si fermò accanto a Yun Che, con un’espressione graziosa. Poi, le sue labbra si inarcarono lievemente in un sorriso: “Ho detto che voglio sposare il Fratellone Yun Che, hehehehe.


Yun Che: “(￣□￣；)(ヾ????)(?_?)(○o○)~！@#￥%…”


Il mondo intero venne avvolto all’istante da un silenzio spettrale. Quasi tutti si stavano chiedendo se avessero un problema alle orecchie. Mu Huanzhi e Mu Tanzhi, in particolare, sembravano aver appena avuto un infarto. Non riuscirono a far uscire una sola parola dalle loro bocche per parecchio tempo.


Per un abitante dei Reami Intermedi, sposare qualcuno di un Reame Superiore era un privilegio che avrebbe portato onore persino ai suoi antenati. Ma Shui Meiyin… era la figlia del Realm King del Regno Luce di Gemma, la ragazza benedetta dai Cieli più amata di tutta la Regione Orientale. Yun Che era diventato famoso, ma la differenza di status fra lui e Shui Meiyin era ancora paragonabile a quella fra una sardina e una fenice. Se lei lo avesse sposato…


Beh, se una fenice sposasse una sardina… di sicuro il mondo intero resterebbe terribilmente scioccato!


“Che… che razza di sciocchezze stai dicendo!?” il cervello di Shui Yingyue ormai era praticamente esploso, e quando vide l’espressione chiaramente determinata della sorella si sentì ancora più soffocata dall’ansia.


“Non sto dicendo sciocchezze. Sono sicura di ogni mia parola.” Shui Meiyin sembrava sempre più decisa. Si avvicinò di un altro passo a Yun Che, al punto da sembrare ormai incollata a lui: “Ho deciso, è lui che voglio sposare.”


Si voltò leggermente e fissò Yun Che, ancora sbalordito. Gli disse, con un po’ di imbarazzo: “Fratellone Yun Che, mi hai fatto quelle cose cattive, quindi ora sei l’unico uomo che posso sposare. Devi prenderti le tue responsabilità ed essere buono con me, capito?”


Yun Che: ““~！@#￥%……”


Shui Meiyin non solo non aveva ritirato le sue parole, ma stava trattando Yun Che con sempre maggiore intimità, secondo dopo secondo! Shui Meiyin si sentì cedere le ginocchia, ormai era terribilmente confusa: “Tu… stai zitta, su! Tornerai subito con me nelle nostre stanze!”


“Non voglio!” Tuttavia, Shui Meiyin si rifiutò immediatamente e appoggiò la testa al braccio di Yun Che. Poi, disse con un certo imbarazzo: “Ci sono ancora una sacco di cose di cui voglio parlare con il Fratellone Yun Che.”


Yun Che: “~！@#￥%…… (Chi sono? Dove mi trovo? Cosa sto facendo?)


Shui Yingyue: “~！@#￥%……”


“Yingyue, Meiyin, cosa ci fate voi due qui?”


Proprio quando la situazione non sembrava poter diventare ancora più strana, si sentì in lontananza una voce affettuosa. Contemporaneamente, un’aura immensa e sterminata discese senza alcun suono dall’alto, e per una frazione di secondo Yun Che ebbe la sensazione che il cielo stesse crollando.


“Quello… quello è…” Mu Huanzhi e tutti gli altri impallidirono subito dallo shock.


Gli occhi di Shui Meiyin si illuminarono, e gridò gioiosamente: “Papino!”


<em>Pa… papino?</em>


<em>Il padre di Shui Meiyin…</em>


<em>Il… il Realm King del Regno Luce di Gemma!?!?</em>


Si sentì uno stridore, e la testa di Yun Che quasi esplose sul posto. Prima, era arrivata Shui Yingyue. Poi, Shui Meiyin. E ora… il Realm King del Regno Luce di Gemma!! Il Realm King di uno dei tre Reami Superiori più potenti di tutta la Regione Orientale, un uomo che era inferiore solamente ai quattro Imperatori Divini!


<em>Beh, questo è grave…</em>
                                


                                



