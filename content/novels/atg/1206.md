---
weight: 1206
title: Capitolo 1206 – Accordo
pubDate: 2025-02-27T08:14:48.751Z
tags:
    - atg
---


Capitolo regolare,
2 in coda (2 Roberto), 0/10 donazione
-Schadenfreude


"Fratellone Yun Che, ovviamente sei così potente e hai solo tre mogli, sei così modesto. Anche il mio novantanovesimo fratello ha già undici mogli. Sei il mio fidanzato, quindi devi essere almeno alla pari con mio papà... no, no, devi essere ancora più forte di lui!"


Dopo la dichiarazione di Shui Meiyin, i suoi splendidi occhi brillarono e si guardò attorno. "Giusto! Conosco diverse splendide sorelle. Sono tutte figlie di Realm King e sono tutte molto belle. Al fratellone Yun Che piaceranno sicuramente. Ahhh... giusto, c'è anche mia sorella..."


"Ma la pianti?!" Shui Qianheng, un individuo saggio e composto, ora era sul punto di esplodere di rabbia. All'inizio sua figlia aveva fatto l'assurda proposta di sposare Yun Che e adesso stava gettando olio sul fuoco decidendo di cercare altre mogli per lui... Aveva perfino osato offrire la sua altra preziosa figlia!


Voleva rimproverare Shui Meiyin, ma vedendo il suo sguardo innocente e puro non ci riuscì... Poteva solo sfogare la rabbia contro Yun Che: "Ragazzo! Farai meglio... a risolvere la questione!"


<em>Risolvi tua sorella! È Tua figlia, non sono affari miei!</em>


Pensò con rabbia, ma questo guaio era stato causato da lui. Yun Che iniziò a lambiccarsi il cervello e disse con una gran faccia tosta: "Principessa Meiyin, t-t-tu... oh, giusto... dovresti sapere che sono una persona cattiva. Sono proprio cattivo, ho una brutta personalità e i miei metodi sono spudorati. Sono il peggio del peggio. Sono proprio un cattivone!"


Stavolta fu il turno di Shui Yingyue e degli altri di rimanere senza fiato.


"Mmh... hai detto tu stessa che non potrai mai perdonarmi, quindi..."


"Esatto!" Shui Meiyin ridacchiò mentre lo interrompeva: "Per questo avrai una vita intera per rimediare!"


"..." Yun Che rimase senza parole.


"Inoltre so che piaccio molto al fratellone Yun Che, sennò... sennò..." La voce di Shui Meiyin iniziò ad affievolirsi mentre il suo viso diventava rosso: "Sennò... come avresti potuto... farmi quelle cose?"


Yun Che: "..."


Come previsto, Shui Qianheng spalancò gli occhi con furia. Iniziò ad emanare un'aura spaventosa mentre gridava: "Cosa intende? Ragazzo! Cos'hai fatto a mia figlia?! Se hai anche osato toccarle un solo capello..."


"No no no no, mai mai... non è ciò che pensa. Non è assolutamente accaduto nulla!" Yun Che fece velocemente un cenno di diniego.


"Umpf! Lo so che non ne avresti il coraggio!" Sbuffò Shui Qianheng. Non era così sospettoso visto che nel Regno Luce di gemma Shui Meiyin era sempre nel raggio della sua percezione spirituale. Avrebbe sentito chiaramente chiunque si fosse avvicinato entro dieci piedi da lei.


Tuttavia il Realm King aveva sottovalutato Yun Che. Gli altri potevano non averne il fegato, ma lui... beh... anche se non l'aveva toccata fisicamente, nelle loro coscienze aveva già...


Yun Che annuì velocemente. Fece un respiro profondo e provò un'altra tattica: "Principessa Meiyin, il tuo onorabile padre ha ragione. Sei ancora molto giovane, non sei abbastanza grande per sposarti."


"Non importa, prima o poi crescerò." Shui Meiyin non diede importanza alle sue parole e rise: "Mia madre ha sposato papino quando aveva solo sedici anni. Compierò sedici anni il prossimo anno."


"...Ma, se andrai nella Perla dell'Eternità, rimarrai lì per tremila lunghi anni." Rispose Yun Che.


"Oh?" Shui Meiyin sussultò.


"Hai solo quindici anni. A quest'età è normale essere imprudenti e impulsivi. Forse anche tra pochi giorni potresti cambiare idea e rimpiangere la tua decisione."


"Sicuramente no!" Shui Meiyin scosse la testa. Guardò intentamente Yun Che. Ai suoi occhi, Yun Che era un enigma meraviglioso e variopinto. "Ho già deciso, devo sposarti. Inoltre non sposerò nessun altro oltre a te! Dopotutto..." Il suo tono si raddolcì di nuovo: "...Sono stata già maltrattata da te, umpf."


"Coff coff. A-allora abbiamo un accordo?" Rispose tranquillamente Yun Che, ignorando l'ultima frase della ragazza.


"Accordo?"


"Sì!" Yun Che annuì. Guardò Shui Meiyin e sorrise: "Una volta che l'Assemblea Profound God finirà, entrerai nel Regno dell'Eternità e rimarrai lì per tre anni. E questi tre anni saranno dilatati fino a tremila anni. In questo periodo di tempo possono cambiare molte cose, in particolare il modo di pensare di qualcuno."


"Stai dicendo all'improvviso che vuoi sposarmi. Tuo padre, tua sorella, tuo fratello e anche io ti stiamo dicendo che stai facendo una decisione impulsiva, ti stai comportando come una bambina che pensa di aver scoperto un'idea meravigliosa. Eppure quest'idea è solo un pensiero fuggevole. È arrivata all'improvviso, ma allo stesso modo puoi scordartene velocemente."


"Tuttavia, se uscirai dal Regno dell'Eternità e insisterai ancora a sposarmi..." Yun Che raddrizzò lentamente la schiena e continuò a parlare con gentilezza: "Allora, anche se il tuo onorabile padre e tutti gli altri sono contrari, ti sposerò comunque. Che ne dici?"


Shui Meiyin sussultò e spalancò gli occhi. Rimase in silenzio per molto tempo e tutti gli altri fecero lo stesso.


"Affare fatto!" Iniziò all'improvviso ad annuire. Stese la mano e stese il suo mignolo bianco e morbido di fronte a Yun Che: "Ti ascolterò, ma l'hai proposto tu. Non rimangiarti la parola!"


Lo sguardo incantevole e la voce di Shui Meiyin impressionarono Yun Che. Alzò la mano e fece giurin giuretto con la ragazza: "Va bene! Questo è il nostro accordo e lo rispetterò sicuramente."


Shui Meiyin iniziò a calmarsi. Tutta la sua determinazione e la sua testardaggine iniziarono a dissiparsi. Yun Che fece un sospiro di sollievo. Aveva solo quindici anni ora: dopo tre anni avrebbe sperimentato un lungo periodo di tremila anni nel Regno dell'Eternità.


Figuriamoci in tremila anni, anche trecento anni... o trenta... o perfino tre, non ci avrebbe più pensato. Una volta uscita dal Regno dell'Eternità, probabilmente non si sarebbe nemmeno ricordata di questo accordo.


Anche se lo avesse fatto, dato il suo incredibile prestigio, l'avrebbe sdegnato.


Anche Shui Qianheng e Shui Yingyue stavano sospirando di sollievo.


Solo allora Yun Che si rilassò. All'improvviso ebbe un'improvvisa sensazione di perdita e di vuoto insopportabile... E questo lo scioccò, ci mise un po' di tempo per riprendersi.


"Bene!" Disse Shui Qianheng, la sua voce tornò alla normalità. "Meiyin, se uscirai fuori dal Regno dell'Eternità e vorrai ancora sposare questo moccioso, non obietterò. Va bene."


Dopo aver parlato, diede a Yun Che uno sguardo di approvazione. La sua rabbia era stata attenuata dalla sua idea astuta.


"Papino, farai meglio a mantenere la tua promessa!" Gridò subito Shui Meiyin.


Shui Qianheng spalancò gli occhi e si batté il petto per poi dire con tono risoluto e fermo: "Sono il Realm King del Regno Luce di Gemma, non mi rimangerò mai la parola data! Ma prima del periodo di tempo stabilito, non potrai entrare in contatto con questo moccioso! Altrimenti finirai per diventare la zimbella di tutti i regni. Ora sbrigati e torna con me!"


Stavolta Shui Meiyin non resistette. Guardò Yun Che e sorrise dolcemente: "Fratellone Yun Che, ora tornerò con papino. Non ti devi scordare del nostro accordo!"


"...Va bene." Rispose un po' avvilito Yun Che.


Shui Meiyin seguì suo padre fuori dalla residenza del Regno della Canzone Glaciale. Shui Yingyue e Shui Yinghen scoccarono un'occhiata stranita verso Yun Che e poi se ne andarono anche loro. Questa situazione problematica finalmente era stata risolta.


"Fiuu..." Yun Che sospirò ancora una volta, era cosparso di sudore, ma si sentiva ancora agitato.


Mu Bingyun gli diede un'ultima occhiata e, senza dire una parola, si girò e se ne andò.


"uh... eheh... anche questo... è positivo." Mu Huanzhi iniziò a ridacchiare tra sé e sé.


"Il Realm King Luce di Gemma ha proprio una figlia interessante." Anche Mu Danzhi iniziò a sghignazzare.


Tutti scoppiarono a ridere. I discepoli del Regno della Canzone Glaciale guardarono Yun Che con ammirazione. Tralasciando se fosse positivo o no, essere notati dalla figlia più talentuosa al mondo poteva essere definita una grandissima impresa e qualunque uomo l'avrebbe invidiato.


.....


Regno Luce di Gemma.


"Questo è assurdo! Assurdo!!"


Nonostante la situazione si fosse risolta, Shui Qianheng era ancora infuriato solo pensando a come la sua preziosa figlia si era innamorata di un moccioso di un regno stellare intermedio... Inoltre aveva anche provato ad offrirgli altre mogli. Questo era assolutamente assurdo!


Se non fosse stato nel Regno dell'Eternità, anche se Yun Che era uno dei Quattro Giovani Divini, lo avrebbe già schiaffeggiato a morte.


"Onorabile padre, mia sorella ha solo scherzato, calmati." Disse piano Shui Yinghen.


"Scherzato? Sarebbe uno scherzo?!" Shui Qianheng ruggì. "È tutta colpa vostra! La assecondate troppo. Ora guardate ciò che fatto oggi! Meno male che il Regno dell'Eternità ha barriere del suono... se queste notizie si diffondessero in giro, il mio Regno Luce di Gemma non diventerebbe lo zimbello dell'universo?!"


"Non sei tu che la asseconda di più in assoluto?" Mormorò Shui Yinghen.


Smash!


Shui Qianheng batté il tavolo e si alzò frettolosamente: "Ho deciso di tenerla in isolamento tre giorni e farla riflettere."


Shui Yingyue rispose agitata: "Onorabile padre, mia sorella..."


"Nessuno può parlare per lei! Se continuiamo a viziarla, chissà quali altre catastrofi potrebbero accadere in futuro! D'ora in avanti nessuno potrà continuare a viziarla!"


Dopo aver detto questo, il Realm King si girò e se ne andò.


Gli sguardi di Shui Yingyue e Shui Yinghen si incontrarono. Shui Yinghen disse piano: "Sembra che l'onorabile padre sia davvero furioso stavolta."


Mentre i fratelli stavano per andarsene, sentirono la voce di Shui Qianheng in lontananza: "Oh... tesorino. Perché non stai riposando nella tua stanza? Perché sei venuta qui?"


La sua voce non conteneva la minima rabbia, invece sembrava estremamente gentile e zuccherosa. Quando i due la sentirono, rabbrividirono.


"Papino, ho fame. Stavo pensando di mangiare dei dolci della zietta Yuexian." Era la voce di Shui Meiyin, chiaramente sembrava che si fosse appena svegliata.


"Oh! Bene bene bene, lascia che tuo papà... ti porti personalmente nel Regno della Nuvola Vagante."


"Papino, mi sembra di averti sentito menzionare qualcosa riguardo ad una punizione prima..."


"Oh! Giusto, giusto! Quell'inutile tuo fratello... papino aveva riposto così tante aspettative in lui, ma non è riuscito nemmeno a superare i preliminari. Mi ha proprio deluso! Così ho deciso di metterlo in isolamento per tre giorni a riflettere!"


Shui Yinghen rimase scioccato. Gridò con urgenza: "Onorabile padre, io..."


Proprio mentre stava per dire qualcosa, risuonò la voce tonante del Realm King: "Se osi rispondere, aggiungerò altri tre giorni. Sbrigati e inizia a riflettere!"


"...Sì." Shui Yinghen era pieno di amarezza, ma non osò dire un'altra parola.


Senza parole, Shui Yingyue sospirò.


.....


Il cielo notturno stava diventando ancora più cupo, eppure Yun Che scelse di lasciare il cortile. Entrò nell'area del Regno del Dio della Fiamma per cercare Huo Rulie.


"Maestro della setta Huo, avrei un'altra questione per cui necessiterei del suo aiuto."


"Oh? È già così tardi, cosa succede?" Huo Rulie aveva un'espressione piena di entusiasmo. Si batté il petto e disse: "Chiedi e basta!"


L'espressione di Yun Che sembrava grave: "Devo fare un viaggio... nella... Prigione Infernale Cimitero degli Dei."
                                


                                



