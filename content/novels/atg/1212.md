---
weight: 12120
title: Capitolo 1212 – Distruggere Forzatamente il Dominio di Spada
pubDate: 2025-02-27T08:14:48.752Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






Tutto era andato come Yun Che aveva previsto.


Non aveva neppure tentato di schivare o difendersi, aprendo però in quello stesso istante Tuono… anche se la velocità del suo spadone era inferiore a quella della spada di Jun Xilei, possedeva le Divine Vein del Cuore di Budda donategli da Mu Xuanyin in persona. In quanto a velocità esplosiva nel rilascio dell'Energia Misteriosa accumulata, era molto superiore alla sua avversaria. La lama di luce vermiglia era molto meno vistosa del brillante raggio di spada bianca scagliato da Jun Xilei, ma nonostante questo era molto più potente.


Dopo che il raggio di spada di Jun Xilei aveva trapassato la lama di luce cremisi, la sua forza era diminuita almeno del settanta percento. Jun Xilei non si sarebbe mai aspettata che Yun Che avrebbe sferrato un attacco improvviso contemporaneamente a lei, né che sarebbe stato più potente del suo. L’istante in cui aveva fatto la sua mossa era anche quello in cui era stata più vulnerabile. Si era lasciata trovare completamente indifesa, perciò aveva riportato gravi ferite.


Yun Che, invece, aveva solamente un buco insanguinato sul petto e neppure le sue ossa erano state perforate.


“Ah.” Jun Wuming rimase scioccato per qualche istante, poi sospirò. Era ovvio che Jun Xilei non avesse ascoltato neppure una delle sue parole. Non era riuscita a controllare il suo grande odio per Yun Che… e lui l’aveva sfruttato contro di lei, riuscendo a ferirla gravemente.


“Quel ragazzino ci riserva sempre delle piacevoli sorprese. Heh.” Ridacchiò l’Imperatore Cang Shitian.


“La sua forza misteriosa è aumentata solo di un livello del Divine Tribulation Realm, ma è cresciuta enormemente. È completamente diverso da prima!” commentò sorpreso l’Imperatore degli Dei Stellari: “Anche la sua arma è molto diversa.”


“Non è semplicemente molto diversa, è chiaramente su un piano completamente nuovo.” L’Imperatore del Brahma socchiuse gli occhi: “Mi sembra abbastanza chiaro che sia la stessa spada, ma è come minimo dieci volte più potente di prima! A essere sinceri, ha già sorpassato di gran lunga la Luce Nebbiosa di Jun Xilei.”


“In soli pochi giorni… lui stesso e persino la sua spada sembrano aver subito una completa metamorfosi… si può sapere come ha fatto!?”


Tutti gli Imperatori Divini stavano fissando Yun Che e rimasero senza parole per parecchio tempo. Ancora una volta, quegli individui ai vertici dell’intero Regno degli Dei erano stati sconvolti da un ragazzino che non aveva neppure trent’anni.


“Fratello Yun… la sua forza misteriosa… è davvero aumentata solamente di un livello?” mormorò Huo Poyun, incredulo.


“Poyun.” Huo Rulie si abbandonò a un lungo sospiro: “Il giovane Yun ha appena fatto ciò che ha fatto per aiutarti a vendicarti.”


“… lo so.” Huo Poyun annuì leggermente.


“Maestro della setta Huo, dov’è stato Yun Che in questi giorni e cosa ha fatto?” chiese Mu Bingyun, lasciando che il suo atteggiamento solitamente freddo e distaccato lasciasse posto allo stupore.


Huo Rulie scosse lentamente la testa: “Non avrei mai potuto immaginare che sarebbe davvero riuscito a… ad arrivare così lontano. Questo ragazzino… è senza dubbio il più incredibile piccolo mostro mai comparso nella Regione Orientale! Quest’intera battaglia, forse… forse… potrebbe riuscire persino a vincere quest’incontro!”


“No, non è semplicemente possibile, è addirittura molto probabile!” gridò Yan Juehai, lasciandosi trascinare dall’entusiasmo: “Con quel singolo fendente, Yun Che ha già superato i suoi precedenti risultati. Le ferite di Jun Xilei non sono affatto leggere. Anche se continuasse a lottare contro Yun Che con tutte le sue forze, ormai sarebbe comunque in grave svantaggio.”


“Deve stare attento.” Rispose Mu Bingyun: “Anche se la sua avversaria è gravemente ferita, è pur sempre l’Erede del Re della Spada!”


Jun Xilei cominciò a rialzarsi lentamente, sul Palco degli Dei. Il suo viso era di un bianco innaturale. Il sangue agli angoli delle sue labbra e sul suo abito bianco era terribile a vedersi. Raccolse immediatamente più energia della spada intorno a sé, e una pressione soffocante cominciò a togliere il fiato persino a molti spettatori.


L’intero pubblico rimase in silenzio. Tutti i praticanti del mistero della Regione Orientale trattennero il respiro, con il cuore che batteva all’impazzata.


Yun Che poteva… davvero… vincere?


Venti secondi prima, quell’idea sembrava a tutti semplicemente assurda. Ma in quell’istante, si fece subito strada nelle menti di tutti gli spettatori.


In quanto Erede del Re della Spada, Jun Xilei non era una sciocca. Non appena si rialzò in piedi, capì che Yun Che aveva sfruttato quel suo momento di rabbia per contrattaccare. Fin dall’inizio, aveva chiaramente finto di essere spaventato dal suo intento di spada per ingannarla, facendola sentire abbastanza sicura di sé da sferrare quell’attacco.


Anche l’atteggiamento di Yun Che ora era diventato completamente diverso. La forza del suo spadone faceva sentire Jun Xilei in chiaro svantaggio… capì meglio di chiunque altro che, anche se si era lasciata cogliere alla sprovvista e aveva lasciato un’apertura nelle sue difese, probabilmente anche se si fosse protetta e fosse stata attenta non se la sarebbe cavata meglio, dal momento che Yun Che le aveva inflitto delle ferite così gravi con un solo fendente.


E per di più, dopo che il colpo dello spadone si era scontrato con il suo raggio di spada, indebolendolo enormemente!


Inoltre, Yun Che non aveva sfruttato quel momento di vantaggio per continuare ad attaccare, ma era rimasto fermo, senza muoversi di un millimetro. Per Jun Xilei era chiaro come l’acqua: senza dubbio, l’aveva fatto per umiliarla e ridicolizzarla.


Ripensò all’avvertimento che Jun Wuming le aveva dato… riguardo al fatto che ora Yun Che fosse completamente diverso da tre giorni prima.


Il respiro di Jun Xilei divenne piuttosto irregolare. Luce Nebbiosa vibrava, ma dopo qualche secondo la lama smise di tremare e Jun Xilei riuscì a calmarsi. Anche l’odio nei sui occhi scomparve, sostituito da una totale tranquillità.


Alla fine, le pupille di Jun Xilei svanirono nel nulla.


Contemporaneamente, ogni raggio di luce sembrò diventare più scuro, avvolgendo il Palco degli Dei nell’oscurità. Subito dopo, di fronte agli occhi di tutti comparve all’improvviso un vasto cielo stellato. Sembrava avvolgere e divorare ogni cosa, eccetto Jun Xilei, avvolta da uno splendido bagliore. Era come se tutte quelle stelle stessero fluttuando e orbitando intorno a lei, facendola sembrare una dea scesa dalla luna. Il suo abito macchiato di sangue, i cui lembi fluttuavano a mezz’aria, non faceva altro che darle un aspetto ancora più sacro.


“Il Dominio della Spada Assoluta… Yun Che, stai attento!” Gridò Mu Bingyun.


Una gelida aura soffocante si diffuse ovunque. Persino fuori dal Dominio, molti degli spettatori più giovani avevano gli occhi spalancati e stavano tremando.


“Quell’attacco a sorpresa che Yun Che ha appena sferrato non ha soltanto ferito gravemente Jun Xilei a livello fisico, ma ha anche colpito la sua dignità. Tuttavia, il Dominio della Spada Assoluta richiede di entrare un uno stato in cui il proprio cuore si fa tutt’uno con la spada, quindi è necessario essere assolutamente calmi. Ha subito un duro colpo sia al corpo sia alla mente, eppure è riuscita a riprendersi e utilizzare il Dominio della Spada Assoluta in pochi secondi… è davvero impressionante.” Commentò un Anziano del Regno Luce di Gemma.


“Se non fosse stata neppure in grado di riuscirci, come avrebbe potuto essere scelta come Erede da Jun Wuming?” gli rispose Shui Qianheng: “Ma se ha deciso di utilizzare il Dominio della Spada Assoluta subito dopo essersi rialzata a fatica, significa che sa di non avere molto tempo per concludere l’incontro, perciò le sue ferite devono essere davvero gravi.”


“Jun Xilei è già in pessime condizioni. Anche il suo respiro si sta facendo chiaramente più debole, ma… neppure Luo Changsheng è riuscito a distruggere facilmente il suo Dominio della Spada Assoluta. Inoltre, la sua Maestra è la Fata Guxie, quindi lui sapeva già come affrontarlo. In quanto a Yun Che… lui… potrà davvero…”


“Può! Ci può riuscire di sicuro!” Gridò a squarciagola Shui Meiyin.


“Umpf! Jun Xilei è riuscita a lasciare due profondi buchi nel corpo di Luo Changsheng anche dopo essere stata ferita terribilmente. Già solo in base a questo, non mi sorprenderebbe se riuscisse senza fatica a trasformare Yun Che in un alveare, Umpf!” rispose bruscamente Shui Qianheng.


All’interno del Dominio della Spada Assoluta, Yun Che sembrava solo un insetto insignificante in confronto alle innumerevoli stelle. Come un granello di sabbia che poteva essere spazzato via senza fatica, come una minuscola briciola. Il suo sguardo si fece serio. Strinse la Spada Colpo Celeste Nemesi dei Diavoli e avanzò con decisione.


I movimenti di Jun Xilei cominciarono a cambiare.


Quasi nello stesso istante, ci fu un’esplosione accecante. Innumerevoli stelle si trasformarono in raggi di spada, che sfrecciarono verso Yun Che.


All’interno del Dominio della Spada Assoluta, ogni singola cosa poteva essere trasformata in una spada, ognuna delle quali possedeva una guida spirituale che la dirigeva verso l’obiettivo. Potevano essere solamente bloccate, era impossibile schivarle.


Delle fiamme dorate cominciarono a bruciare intorno a Yun Che e subito dopo avvolsero anche l’intera Spada Colpo Celeste Nemesi dei Diavoli. L’energia e i raggi di spada circostanti continuavano a riversarsi contro di lui senza sosta, ma li ignorò tutto e sferrò un fendente con tutte le sue forze.


Si sentì un forte boato. Nel raggio di trenta metri da Yun Che le fiamme dorate esplosero verso l’esterno, bloccando i raggi di spada. Tutti quelli che si avvicinavano entro quella distanza venivano immediatamente distrutti e ridotti a piccoli frammenti di luce. Tuttavia, quest’ultimi formavano ancora più raggi di spada, che continuavano a dirigersi verso Yun Che, tentando di trafiggerlo.


Quei raggi di spada erano così tanti che lo avrebbero potuto ridurre a un mucchietto di polvere.


BOOM!!


Yun Che sferrò un secondo attacco. Degli altri raggi di spada si avvicinarono di nuovo, venendo distrutti ancora una volta… ma in maniera ancora più terribile rispetto alla precedente.


Dopo che Hong’er aveva divorato la Spada Sacra del Corvo Dorato, sia il peso che la forza della Spada Colpo Celeste Nemesi dei Diavoli erano cresciuti esponenzialmente. Yun Che aveva trascorso sette mesi nella Prigione Infernale Cimitero di Dei, durante i quali, oltre che a raffinare il Sangue della Fenice e a imparare le sue Abilità Misteriose, aveva trascorso la maggior parte del tempo ad esercitarsi a controllare e utilizzare la nuova Spada Colpo Celeste Nemesi dei Diavoli.


Dopo sei mesi, riusciva a malapena a sferrare qualche attacco… e soltanto spingendo al limite Tuono. Altrimenti, non riusciva neppure a impugnarla, neanche quando apriva Purgatorio, perciò figurarsi normalmente.


Era anche proprio durante quel processo che la forza misteriosa di Yun Che si era rafforzata, diventando incredibilmente densa e robusta.


Con la rinata Spada Colpo Celeste Nemesi dei Diavoli, Yun Che dopo aver imparato a maneggiarla era rinato a sua volta.


Boom!! Boom!! Boom!! Boom!! Boom!! Boom –––––––


All’interno del Dominio della Spada Assoluta, ogni singolo granello di polvere e ogni singolo soffio d’aria potevano essere trasformati in una spada affilata. Una volta catturati al suo interno, si dovevano affrontare decine di migliaia di lame infernali. Eppure, in quel momento al centro del Dominio stavano bruciando delle fiamme abbaglianti. Per quanto i raggi di spada fossero potenti e spaventosi, crollavano comunque di fronte a Yun Che.


Gli spettatori erano semplicemente senza parole. Il rumore assordante dei raggi di spada che laceravano l’aria ed esplodevano inghiottiva qualsiasi altro suono. Di fronte ai loro occhi, ne erano sfrecciati verso Yun Che troppi per essere contati. Ognuno di essi possedeva un’aura terrificante, che sarebbe stata sufficiente a soffocare ognuno dei più giovani dei presenti…


Ma nonostante questo, nessuno di essi era riuscito a ferire Yun Che. Non riuscivano neppure ad avvicinarsi a lui.


“Yun Che è davvero… in grado di bloccarli?”


“Non solo… a quanto pare, Jun Xilei non è ancora riuscita neppure a torcergli un capello. Se fossi stato al suo posto, sarei già morto almeno diecimila volte… Hsss.” Commentò un giovane spettatore, inspirando a fondo e rabbrividendo.


“Quello… è il Dominio della Spada Assoluta! Neppure Luo Changsheng ne è uscito illeso!”


“Quindi, intendi dire che… Yun Che potrebbe davvero sconfiggere Jun Xilei?”


Boom! Boom! Boom–––


A ogni fendente di Yun Che, intorno a lui esplodeva un’accecante e vistosa luce infuocata. Il pubblico continuò a fissarlo, scioccato, mentre le onde d’urto facevano tremare l’intero Palco degli Dei.


Sia Yun Che che Jun Xilei utilizzavano delle spade. Il primo puntava su una forza assolutamente soverchiante, mentre la seconda su una maestria estrema che rendeva la sua lama in grado di tagliare qualsiasi cosa. Entrambe le tecniche si basavano sullo stesso tipo di arma, ma erano completamente diverse.


Fra i posti del Regno del Cielo Velato, Lu Lengchuan, che era venuto appositamente per osservare l’incontro, sia alzò in piedi. Anche se di solito era tranquillo e composto, in quel momento aveva un’espressione sconvolta e stava respirando affannosamente.


Quando aveva affrontato Yun Che, l’aveva fatto con gioia ed entusiasmo. Quando alla fine della battaglia si era arreso, lo aveva fatto di sua spontanea volontà, senza il minimo rimpianto. Ma proprio quando credeva di sapere quali fossero i limiti della forza di Yun Che, quest’ultimo con l’aumento di un solo livello della sua forza misteriosa era diventato praticamente un’altra persona. Non era affatto paragonabile a quando l’aveva affrontato lui.


Inoltre, ogni suo fendente conteneva un’aura di spada che gli rendeva difficile respirare. Poteva percepire chiaramente che non sarebbe mai riuscito a difendersi da nessuno degli attacchi di Yun Che.


Erano passati solo tre giorni… anche utilizzando la sua Perla della Ruota del Tempo e quelle che lui gli aveva donato, Yun Che poteva comunque essersi allenato per al massimo qualche mese.


“A quanto pare, quel nostro incontro era destinato a essere l’unico in cui io sarò mai u suo degno avversario.” Mormorò fra sé e sé Lu Lengchuan.


Era il figlio del Realm King del Cielo Velato. Era famoso e rispettato. Yun Che, invece, era nato nei Reami Inferiori. La sua Maestra era soltanto il Realm King di un Reame Intermedio, eppure in quel momento Lu Lengchuan era convinto di poterlo solamente ammirare… in effetti, in futuro la distanza fra i loro livelli non avrebbe fatto altro che aumentare.


“Temo che neppure gli Imperatori Divini possano prevedere cos’abbia in serbo il futuro per quel ragazzino.” Sospirò il Realm King del Cielo Velato, Lu Zhou: “Se riuscirà a sconfiggere Jun Xilei… temo che tutti e quattro i Reami Sovrani faranno a gara per averlo tra le proprie fila.”


“Onorevole Padre, il Fratello Yun… vincerà davvero?” sussurrò Lu Lengchuan: “Anche se è in grado di bloccare tutti i raggi di spada del Dominio, è comunque bloccato in una situazione di stallo e non può ritirarsi. Non appena lascerà un’apertura, sicuramente…”


“No.” Lu Zhou scosse la testa: “Ti sei dimenticato? Yun Che… ha ancora le sue Manifestazioni Divine!”


Boom!!


Non appena Lu Zhou ebbe finito di parlare, le brillanti fiamme al centro del Palco degli Dei esplosero verso l’alto. Lingue di fuoco e frammenti di raggi di spada sfrecciarono in ogni direzione. Contemporaneamente, nell’aria risuonò il grido del Corvo Dorato. Una sagoma dorata stava volando sopra il Palco, superando gli innumerevoli turbini di raggi di spada e colpendo violentemente Jun Xilei, al centro esatto del Dominio della Spada Assoluta.


Subito dopo, venne avvolta da un inferno di fiamme color oro.


Jun Xilei tremò dalla testa ai piedi. Il suo Dominio della Spada Assoluta ondeggiò visibilmente. Tutti i raggi di spada scomparvero, lasciando libero Yun Che, che era fermo nel mezzo di una distesa di fuoco ampia oltre trecento metri.


“Yellow Springs Ashes!!”


Boom–––


Come se fosse esploso un sole, delle crepe cominciarono a diffondersi per tutto il Dominio della Spada Assoluta. La Manifestazione Divina del Corvo Dorato sferrò il suo attacco nello stesso istante in cui Yun Che rilasciò Yellow Springs Ashes, scagliando via brutalmente Jun Xilei, rimasta fino a quel momento al centro del Dominio.


Boom!!


Gli occhi di Jun Xilei tornarono normali. Venne completamente avvolta dalle fiamme e scaraventata in aria come una foglia in un uragano. Il Dominio della Spada Assoluta collassò completamente, e subito anche tutte le stelle al suo interno scomparvero senza lasciare traccia. Nel mezzo della distruzione, gli spettatori videro Yun Che impugnare il suo brillante spadone vermiglio, volando verso il basso come una stella cadente e dirigendosi dritto verso Jun Xilei.
                                


                                



