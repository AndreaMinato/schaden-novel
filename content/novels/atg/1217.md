---
weight: 12170
title: Capitolo 1217 – Combattere contro Shui Yingyue
pubDate: 2025-02-27T08:14:48.754Z
tags:
    - atg
---


<em>Capitolo regolare,
0 capitoli in coda, 0/10 donazione,
-Schadenfreude</em>


"Ha vinto! Il fratello Yun ha vinto!" Huo Poyun fu il primo a gridare mentre si alzava con entusiasmo.


"Questo ragazzino, questo ragazzino è davvero..." Huo Rulie stava mostrando un sorriso tutto denti, si grattò la testa e non riuscì a controllare l'entusiasmo.


"La fama di Yun Che... aumenta di nuovo." Yan Yuehai sospirò mentre scorgeva con lo sguardo la folla del Regno della Canzone Glaciale. "Sono davvero fortunati ad aver portato un talento del genere."


"Ahahahahah." Mu Huanzhi si accarezzò la barba mentre rideva continuamente.


Tutto attorno agli spalti, nessuno riusciva a rimanere fermo che appartenesse ai regni stellari inferiori o superiori. Proprio dopo che aveva sconfitto Lu Lengchuan, Yun Che aveva battuto un altro giovane divino. Inoltre Jun Xilei era considerata di gran lunga superiore a Lu Lengchuan. Prima di questo scontro, nessuno si sarebbe mai immaginato questo risultato.


Tutti mostravano uno shock evidente che non si attenuò per molto, molto tempo.


"Fratellone Yun Che, sei troppo forte! Lo sapevo, sei il super migliore in tutto il mondo!"


La voce civettuola di Shui Meiyin risuonò contenta, ignorando completamente gli sguardi straniti della gente attorno. Se Shui Qianheng non l'avesse trattenuta, sarebbe già sfrecciata nel palco degli dei.


"Onorabile padre." Ripensando all'atteggiamento di Shui Meiyin nei confronti di Yun Che, Shui Yingyue si girò verso Shui Qianheng dicendo: "D'ora in avanti, i risultati di Yun Che supereranno i miei e quelli di Jun Xilei. Il suo futuro ha un potenziale illimitato. Non sembra che Meiyin si sia solo presa una cotta per lui, forse potrebbe riconsiderare..."


"Non puoi menzionare più nulla al riguardo!" Shui Qianheng le fece cenno di smetterla con un'espressione scontenta. "La resistenza di quel moccioso in effetti è scioccante. Se continuasse a crescere, sicuramente diventerà un Divine Master, ma... le sue origini sono troppo basse... proviene solo dai regni inferiori! Mia figlia è la principessa del Regno Luce di Gemma, come potrebbe sposare qualcuno dei regni inferiori?!"


"Umpf! Anche se fosse dieci volte più forte, anche se dovessi tenere Meiyin sempre al mio fianco e non lasciarla mai sposare, non la farei mai fidanzare con un moccioso del genere!"


Shui Qianheng sembrava assolutamente risoluto.


Shui Yingyue non disse altro e poté solo sospirare gentilmente. Le origini di Yun Che in effetti erano un problema... Anche provenire da un regno stellare intermedio sarebbe stato molto meglio, ma in realtà era nato in un regno inferiore. Era un livello considerato il peggio del peggio nel Caos Primordiale.


"Che spettacolo... che spettacolo..." L'Imperatore del Drago sospirò con approvazione. "Fratello Eternità, se avesse impedito a questo ragazzo di prendere parte al torneo, temo che questa competizione avrebbe perso molto del suo colore."


L'Imperatore del Drago era stato sincero e il capo del Regno dell'Eternità annuì lentamente con tono pieno di rammarico: "Ho un'esperienza incredibile, eppure mi sono quasi perso questa rarissima gemma che non capita da tempo immemore."


"Imperatore del Drago, in base alle sue osservazioni, può capire perché Yun Che è così eccezionale?" Chiese l'Imperatore del Brahma Celeste.


L'Imperatore del Drago sorrise e rispose in modo indiretto e misterioso: "Aspetto con impazienza di vedere lo scontro tra Yun Che e Luo Changsheng."


L'Imperatore del Brahma Celeste non insistette e rise: "Anche Fantian non vede l'ora."


Yun Che stesso sapeva quanto era scioccato il pubblico. Sicuramente lo stupore sarebbe stato ancora più intenso rispetto a quando aveva sconfitto Lu Lengchuan, così mostrò una facciata tranquillo. Tirò un lungo sospiro di sollievo, ma non mostrò troppe emozioni.


Yun Che tenne Jun Xilei tra le braccia e volò verso Jun Wuming. Gliela passò con una spinta gentile: "Signor Re della Spada... l'ho offesa."


Jun Wuming sorresse Jun Xilei. La scorse con la sua percezione spirituale per controllare le sue condizioni e tirò subito un sospiro di sollievo.


Guardò Yun Che e portò via con sé Jun Xilei... Tuttavia, una volta che arrivò ai confini del palco, si fermò all'improvviso.


"Yun Che, io, Jun Wuming, ti devo un favore."


Il suo tono di voce sembrava molto ordinario, ma... non era una trasmissione del suono. Tutti i presenti sentirono chiaramente, di fronte all'intera Divina Regione Orientale, che Jun Wuming aveva fatto una promessa a Yun Che.


Sapeva molto bene che se Yun Che non avesse fermato Jun Xilei, la donna sarebbe rimasta senza dubbio un'invalida. Se non si fosse scusato pubblicamente con Jun Xilei di fronte a tutti, sarebbe rimasta intrappolata nell'abisso della disperazione e dell'odio, senza mai riuscire ad uscirne...


Quando la sua voce arrivò alle orecchie di Yun Che, Jun Wuming era già volato via. Yun Che ne fu scosso ed ebbe difficoltà a credere che il vecchio gli avesse fatto una promessa del genere e sentì un certo senso di colpa... dopotutto era stato lui a forzare Jun Xilei fino a quel punto.


La promessa del Re della Spada pesava sul suo cuore.


"Changsheng, sembra che finalmente avrai un avversario." Luo Guxie posò il palmo sulla spalla del giovane.


"Mn." Luo Changsheng annuì, il suo sguardo era fisso sulla figura al centro del palco: "Yun Che... ha superato di molto le mie aspettative, ma è impossibile che perda."


"Sono sicuro che anche Jun Xilei la pensava così prima di oggi." Disse il Realm King del Sacro Universo, Luo Changsheng.


"Onorabile padre, non si preoccupi. Il maestro mi ha insegnato a non sottovalutare mai il mio avversario, chiunque egli sia. Non me lo dimenticherò." Gli occhi di Luo Changsheng brillarono. "Sarò adeguatamente preparato per la battaglia finale."


Sul palco, Mu Bingyun era volata accanto a Yun Che. Un'energia fredda, ma gentile lo avvolse: "Stai bene?"


Yun Che rispose con un sorriso: "Naturalmente. Queste ferite non sono gravi per me. Solo che sono piuttosto stanco. Non si preoccupi maestra del palazzo Bingyun, ho ancora un'altra Perla delle Ruota del Tempo. Tornerò in forma per la prossima battaglia."


"...Vai a riprenderti." Mu Bingyun sapeva già che il fisico di Yun Che era diverso dagli altri, ma ora le sue ferite erano oltremodo scioccanti. Non osò temporeggiare, né trattenere Yun Che, e volò via velocemente.


Mentre Yun Che se ne andava, le notizie riguardo alla prossima battaglia furono annunciate.


Battaglia finale del gruppo dei perdenti:


Shui Yingyue del Regno Luce di Gemma (decimo livello del Divine Spirit Realm VS Yun Che del Regno della Canzone Glaciale (nono livello del Divine Tribulation Realm).


.....


Un nuovo giovane divino ora stava sconvolgendo l'intera Divina Regione Orientale ed era diventato l'orgoglio di ogni regno stellare inferiore e intermedio mai visto in tutta la storia. Era diventato praticamente una leggenda.


La sua battaglia con Jun Xilei all'inizio avrebbe dovuto fargli accumulare un po' di fama, ma da un giorno all'altro aveva ottenuto un prestigio incredibile.


Nato in un pianeta inferiore, il giovane coltivatore sotto la tutela di un regno stellare intermedio aveva sconfitto consecutivamente due prescelti divini. Nella storia della Divina Regione Orientale questo non era nient'altro che un miracolo.


Innumerevoli praticanti del mistero di innumerevoli regni stellari intermedi adoravano Yun Che con zelo e passione... <em>Così era possibile che qualcuno come noi sconfiggesse qualcuno dei regni stellari superiori. Potremmo anche noi diventare giovani divini, creando nuove leggende!</em>


Senza dubbio la notorietà del nome del Regno della Canzone Glaciale aveva raggiunto il suo picco fin dai tempi antichi. Grazie al fuoco del Corvo Dorato che aveva scatenato Yun Che, anche il nome Regno del Dio della Fiamma era risuonato per tutta la Divina Regione Orientale...


.....


Mentre stava per calare la notte, Yun Che era seduto nel suo cortile. Attorno a lui c'era una barriera Frozen End creata personalmente da Mu Bingyun.


Chiuse gli occhi per riposare, recuperando la sua forza misteriosa e guarendo le sue ferite. La Perla della Ruota del Tempo era troppo preziosa e non poteva sopportare di usarla. Nonostante le sue ferite fossero gravi e avesse consumato moltissima Energia Misteriosa, tutto ciò di cui aveva bisogno era di tre giorni per riprendersi completamente.


La reputazione di Yun Che era simile ad una luna nel cielo. Ovunque sarebbe apparso avrebbe causato trambusto ed entusiasmo. Tuttavia ora era nel Regno dell'Eternità, nel luogo del torneo e nessuno l'avrebbe disturbato.


Si concentrò pienamente a riprendersi, ignorando completamente tutto ciò che stava accadendo attorno a lui. Non sapeva che dall'alto, tra le stelle, c'era un paio di occhi che lo stavano guardando da lontano. Quello sguardo sembrava averlo osservato da moltissimo tempo.


Quella persona era ancora tra le nuvole, avvolta dall'oscurità e completamente in silenzio. Anche se fosse apparso un Realm King di un regno stellare superiore nelle vicinanze, non si sarebbe reso conto della sua presenza a meno che non fosse arrivato entro trenta metri da lei.


C'era forse una sola persona che poteva mascherare la sua presenza fino a questo punto nell'intera Divina Regione Orientale.


La Dea Stellare del Massacro!


Mentre il vento notturno soffiava gelidamente, guardò con intensità Yun Che per poi girarsi e volare via senza emettere un suono.


Gli aveva detto che solo quando avesse ottenuto il primo posto al torneo sarebbe stato degna di vederla. Altrimenti sarebbe dovuto tornare nella Stella Polo Blu. Aveva detto questo perché voleva fargli perdere ogni speranza e andarsene, per non tornare mai più nel Regno degli Dei. L'intero universo alla fine si sarebbe dimenticato della sua esistenza... ma chi si sarebbe immaginato che sarebbe accaduto l'opposto?


Non solo non se n'era andato scoraggiato, aveva scelto un approccio completamente diverso ed era tornato al torneo. Le sue abilità e la sua forza erano aumentate più e più volte, scioccando l'intera Divina Regione Orientale... rivelandosi completamente a tutti.


Sapeva perché lo aveva fatto...


Ma non era questo che voleva. Questo era il risultato peggiore possibile per lei.


Tuttavia, ormai si era arrivati a questo punto e non poteva fermarlo.


Ora poteva solo astenersi dal vederlo... non sarebbe mai andata da lui in qualsiasi circostanza.


Altrimenti... se avesse saputo di "quella questione"...


A giudicare dalla sua personalità...


Chiuse i suoi occhi scarlatti, ascoltando il battito frenetico del suo cuore e svanì dal cielo.


.....


Tre giorni dopo, nel palco degli dei.


Oggi ci sarebbe stata la battaglia finale del gruppo dei perdenti: Yun Che contro Shui Yingyue.


Il vincitore avrebbe potuto affrontare l'imbattuto Luo Changsheng nella battaglia finale per vedere chi avrebbe vinto il torneo!


Gli spalti erano molto più pieni. Quando combatteva Yun Che, l'attenzione degli spettatori sarebbe stata al suo picco. Tuttavia mancavano il Re della Spada e la sua discepola. Era prevedibile. Jun Xilei aveva perso troppa energia vitale ed essenza di sangue. Anche con le abilità di Jun Wuming, riprendersi non sarebbe stato facile.


Yun Che e Shui Yingyue si fronteggiarono sul palco, i loro sguardi si erano incontrati. Lo spirito combattivo di Yun Che si accese e Shui Yingyue sembrava calma come lo specchio di un lago, la calma in persona.


Se non fosse stato per la battaglia tra Yun Che e Jun Xilei tre giorni prima, tutti avrebbero dato per scontato che Shui Yingyue avrebbe vinto, ma ora ogni aspettativa era stata completamente sconvolta. Quasi tutti credevano che sarebbe stato Yun Che a vincere.


Jun Xilei e Shui Yingyue erano quasi allo stesso livello e, inoltre, Jun Xilei aveva sfoderato ogni possibile mossa al punto da mettere in pericolo la sua vita, ma non era comunque riuscita a vincere. Anche se Shui Yingyue fosse più forte di Jun Xilei, probabilmente non lo sarebbe stato di un grande margine... A meno che non potesse fare come Yun Che, tirando fuori un asso nella manica dopo l'altro.


"Iniziate!"


Dopo l'ordine dell'onorabile Qu Hui, i combattenti scatenarono la loro Energia Misteriosa allo stesso tempo. Shui Yingyue brandì la Spada Rivolo di Giada. Sia le sue mani che la lama sembravano fatti della giada più bella. Mentre attaccava, l'intero palco fu ricoperto da una brillante luce blu. Sembrava che tutte le leggi dello spazio si fossero immobilizzate.


Proprio mentre Yun Che si stava precipitando sull'avversaria, sentì che lo spazio attorno era diventato spesso e torbido, come se fosse sommerso nell'acqua. I dintorni erano coperti da raggi di luce blu che galleggiavano attorno a lui come increspatura d'acqua.


Un istante dopo tuttavia queste increspature si trasformarono in onde rabbiose. Questi attacchi iniziarono a sommergere violentemente Yun Che.


Sembrava che si fosse formato un girasole blu di gocce d'acqua vicino a lui. Ogni goccia di questa formazione poteva spegnere un vulcano in eruzione.


"Oh... oh no!" Gridò Huo Poyun.


Anche Huo Rulie aggrottò le sopracciglia. Le arte misteriosa di tipo acqua fondamentalmente non erano forti, ma erano fluide e capaci di adattarsi ad ogni situazione. In termine di controllo erano il massimo.
Una volta che uno fosse stato sigillato nella Formazione del Girasole d'Acqua, a meno che uno non sapesse come rompere la formazione, cercare di andarsene era estremamente difficile. Inoltre Yun Che non aveva mai visto questa mossa prima d'ora, altrimenti non sarebbe stato sigillato così facilmente al suo interno.


Huo Rulie spostò lo sguardo di lato, solo per scoprire che Mu Bingyun, la persona che si sarebbe dovuta più preoccupare della sicurezza di Yun Che, sorprendentemente era completamente calma e non mostrava la minima preoccupazione.
                                


                                



