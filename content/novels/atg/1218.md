---
weight: 1218
title: Capitolo 1218 – Celestiale Luce di Gemma
pubDate: 2025-02-27T08:14:48.754Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






Shui Yingyue volò verso l’alto subito dopo aver intrappolato Yun Che nella Formazione del Girasole d’Acqua. La Spada Rivolo di Giada brillò e un velo d’energia blu cominciò a formarsi di fronte alla sua punta. Tuttavia, lo sguardo della ragazza si fece improvvisamente serio, prima ancora che l'Energia Misteriosa potesse prendere completamente forma. Infatti, l’aura della Formazione del Girasole d’Acqua era diventata caotica tutto d’un tratto.


Il bagliore della Formazione del Girasole d’Acqua si spense rapidamente, e le sue rotazioni si fecero sempre più lente. La sua densa aura si stava disperdendo, come se qualcosa la stesse divorando dall’interno.


La Formazione smise di ruotare dopo pochi secondi. L’acqua azzurra aveva assunto una tenue sfumatura blu ghiaccio…


L’intera Formazione del Girasole d’Acqua era stata congelata – anzi, non era più una formazione misteriosa, dato che la sua Energia Misteriosa e le leggi su cui si basava erano state completamente cancellate!


Ormai, non era altro che una sfera di ghiaccio!


Quella scena lasciò senza parole tutti gli spettatori.


Crack!


Bang!!


La Formazione, ormai congelata, andò in frantumi e dal suo interno emerse Yun Che, avvolto dalle fiamme. Sferrò un fendente di Energia Misteriosa dritto verso Shui Yingyue.


Yun Che riusciva a utilizzare la Spada Colpo Celeste Nemesi dei Diavoli soltanto con Tuono attivato. Di conseguenza, in quel momento Shui Yingyue lo stava ovviamente affrontando mentre lui era al massimo della sua forza.


La potenza di quell’attacco fece corrugare la fronte a Shui Yingyue. Con un semplice movimento del polso, passò dall’attacco alla difesa e disegnò di fronte a sé vari simboli d’acqua. La sua barriera dissipò alla perfezione l'Energia Misteriosa dell’attacco di Yun Che, senza che lei ricevesse alcun danno.


Tuttavia, venne comunque sbalzata all’indietro di parecchie centinaia di metri. Era chiaro che in quel momento si trovasse leggermente in svantaggio.


Shui Yingyue era chiaramente una persona molto più mite di Jun Xilei, infatti aveva scelto saggiamente di non affrontare Yun Che in uno scontro diretto. Lui stesso lo aveva capito, e proprio per questo motivo sferrò immediatamente un altro fendente infuocato verso di lei.


Yun Che pensava che Shui Yingyue avrebbe schivato, allontanandosi il più possibile dalla lama d’energia, per poi contrattaccare con tutte le sue forze. Ma contro le sue previsioni, Shui Yingyue rimase immobile e disegnò alcune linee ondulate con la Spada Rivolo di Giada.


Di fronte a lei comparve un vortice blu.


All’inizio, Yun Che sembrò confuso da quella scelta. Subito dopo, però, spalancò improvvisamente gli occhi.


Yun Che sapeva bene quanto fosse forte quel suo attacco, anche senza considerare che vi aveva infuso le Fiamme del Corvo Dorato. Ma Shui Yingyue non indietreggiò di un solo passo neppure quando il colpo era a pochi metri da lei. Puntò la Spada Rivolo di Giada verso la lama di Energia Misteriosa, e accadde qualcosa di incredibile. In qualche modo, il mulinello blu che aveva creato fermò l’energia distruttiva del violento fendente di Yun Che e delle Fiamme del Corvo Dorato, bloccandoli a mezz’aria.


Shui Yingyue roteò lievemente la mano, facendo accadere qualcosa di ancora più incredibile. L’attacco di Yun Che venne risucchiato dal vortice blu, che lo costrinse a circolare lentamente lungo la traiettoria della Spada Rivolo di Giada, poi, con uno scatto del polso, lo riflesse direttamente verso Yun Che stesso.


“Quella è la Celestiale Luce di Gemma!!”


Esclamarono all’unisono molti dei più grandi esperti fra il pubblico.


“La Celestiale Luce di Gemma può essere imparata soltanto dopo aver compreso le Leggi dell’Acqua di livello più alto in assoluto. Come ha fatto Shui Yingyue a riuscirci, se è ancora solo al Divine Spirit Realm!?”


“I Giovani Divini di quest’Assemblea Profound God sono davvero impressionanti.”


La Celestiale Luce di Gemma era una famosa tecnica del Regno Luce di Gemma. Shui Yingyue ne aveva padroneggiato le basi soltanto un anno prima, e inizialmente aveva pianificato di utilizzarla contro Jun Xilei. Sfortunatamente, durante quell’Assemblea Profound God non aveva mai avuto l’occasione di affrontarla.


Quella scena surreale fece tentennare Yun Che per una frazione di secondo, e prima ancora che potesse reagire venne scagliato in lontananza dal suo stesso attacco. Nel frattempo, Shui Yingyue aveva sferrato il suo contrattacco, menando sessantaquattro fendenti con cui aveva creato una gigantesca spada blu, che stava colpendo verso il basso, in direzione della testa di Yun Che.


Yun Che riuscì a fermarsi e a recuperare l’equilibrio, poi rilasciò di nuovo la sua Energia Misteriosa a una velocità sovrumana…


“Sigillo Supremo!”


La Barriera del Dio Malvagio apparve intorno a lui e fermò la gigantesca spada blu. Anche se l’impatto fece comparire sulla sua superficie migliaia di crepe, alla fine non si infranse.


“Che barriera protettiva straordinaria.” Disse Shui Qianheng, sospirando: “La sua resistenza è quasi pari a quella della Sacra Barriera del Drago Brillante del Regno del Cielo Velato, ma al contrario di quest’ultima, può essere attivata immediatamente.”


Bang!


La Barriera del Dio Malvagio esplose, facendo però svanire anche l’enorme spada blu. Yun Che scattò verso Shui Yingyue come un drago comparso dalla sua tana: “Ora assaggia questo!”


“Annientamento Supremo!!”


Questo fendente fu molto più violento degli altri, e conteneva le più feroci Fiamme del Corvo Dorato. L’esplosione di energia sembrava un uragano di fuoco, e faceva incavare il terreno dove passava.


Shui Yingyue fece danzare tranquillamente la Spada Rivolo di Giada e utilizzò di nuovo la Celestiale Luce di Gemma. Provò a intrappolare quell’attacco terrificante nel vortice blu, proprio come prima, ma stavolta l’energia al suo interno cominciò improvvisamente ad agitarsi, come se stesse per collassare da un momento all’altro.


Shui Yingyue aggrottò le sopracciglia. Interruppe immediatamente il processo e scaricò il potere assorbito dal mulinello dritto verso Yun Che, con un colpo della sua spada.


Boom!!!!


Sia Shui Yingyue che Yun Che vennero scagliati via dalla terribile esplosione.


Yun Che riuscì di nuovo a recuperare rapidamente l’equilibrio e scattò un’altra volta verso Shui Yingyue, con un piccolo sorriso sulle labbra. Il suo piano era continuare ad attaccare Shui Yingue veloce come un fulmine, senza lasciarle neppure la possibilità di riprendere fiato. Tuttavia, si accorse d’un tratto che Shui Yingyue aveva appena riposto la Spada Rivolo di Giada e ritratto completamente la sua Energia Misteriosa.


Yun Che si fermò di scatto e la fissò, confuso.


“Chiudiamola pure qui.” Shui Yingyue si voltò, dandogli le spalle: “Dovresti risparmiare le forze per Luo Changsheng. È molto più forte di quanto ti abbia lasciato vedere finora!”


Detto questo, Shui Yingyue volò a mezz’aria, oltrepassò la barriera intorno al Palco degli Dei e tornò ai posti del Regno Luce di Gemma.


Yun Che: “…”


Le azioni della ragazza colsero piuttosto alla sprovvista l’Onorevole Qu Hui, che però si riprese rapidamente e dichiarò: “Shui Yingyue ha lasciato il Palco degli Dei. Vince Yun Che. Fra tre giorni, parteciperà alla finale!”


WHOAAAA!


Ancora una volta, le tribune vennero avvolte dal clamore.


Un altro Giovane Divino era stato sconfitto da Yun Che, dopo che aveva battuto sia Lu Lengchuan che Jun Xilei. Al contrario di loro due, tuttavia, Shui Yingyue si era arresa di sua spontanea volontà dopo pochi scambi di colpi.


Anche se quel breve combattimento era sembrato equilibrato, se Shui Yingyue si era arresa doveva essere sicura di non essere all’altezza di Yun Che.


“La finale.” Mu Huanzhi alzò lo sguardo al cielo e balbettò in tono sognante. La finale della Battaglia degli Dei era qualcosa che non avrebbero mai potuto sperare di raggiungere, neppure nei loro sogni, eppure adesso un discepolo del Regno della Canzone Glaciale vi avrebbe davvero partecipato.


Era così incredibile, così surreale e così ridicolo da essere ancora più ridicolo della barzelletta più ridicola che lui avesse mai sentito raccontare in vita sua… eppure era la realtà, stava succedendo di fronte ai suoi occhi.


“E’ davvero un peccato che la Maestra della setta non abbia potuto venire di persona nel Regno dell’Eternità. Questa notizia l’avrebbe sicuramente riempita di gioia.”


Mu Bingyun: “…”


Quella vittoria non era stata inaspettata quanto quella contro Jun Xilei, ma creò comunque altrettanto scalpore in tutta la Regione Orientale.


Yun Che mise via la Spada Colpo Celeste Nemesi dei Diavoli mentre tutti lo fissavano e tornò con calma ai posti del Regno della Canzone Glaciale. La sua reazione inaspettatamente tranquilla suscitò molta ammirazione e confusione.


“Congratulazioni, Fratello Yun!” esclamò Huo Poyun, riuscendo a malapena a trattenere l’entusiasmo, sentendosi orgoglioso per il successo di Yun Che: “Hai raggiunto la finale! Vuol dire che come minimo arriverai al secondo posto! È incredibile, devi aver battuto ogni precedente record della Regione Orientale… Ss, se ripenso alla prima volta che ci siamo incontrati, tutto questo mi sembra quasi un sogno.”


Yun Che sorrise, ma subito dopo si voltò di riflesso in un’altra direzione, come se avesse percepito qualcosa. Il suo sguardo incrociò quello di Luo Changsheng, che gli sorrise con gentilezza.


Yun Che restituì il sorriso, per poi voltarsi di nuovo verso i suoi compagni. In quel momento, nel suo cuore si sentì agitato.


Jasmine, fra me e te rimane soltanto un ultimo grande ostacolo.


Non ho deciso di vincere la Battaglia degli Dei solo perché è il “requisito” che mi hai imposto. Io… mi rifiuto di credere che davvero tu non voglia vedermi.


Voglio dimostrarti che posso diventare più forte per il tuo bene, e voglio dimostrarti quanto sono disposto a sopportare per te… sono disposto a prendere sulle mie spalle il tuo fardello, non mi importa di cosa si tratti.


Sullo schermo del Palco degli Dei comparvero poche parole, in caratteri blu e dorati.


Finale della Battaglia degli Dei:


Luo Changsheng del Regno del Sacro Universo contro Yun Che del Regno della Canzone Glaciale.


Uno dei due nomi apparteneva a un Giovane Divino già famoso in tutta la Regione Orientale. Era famoso per essere indiscutibilmente il più grande genio della sua generazione e un guerriero invincibile fra i suoi pari. Tutti erano convinti che avrebbe vinto la Battaglia degli Dei prima ancora dell’inizio dell’Assemblea Profound God.


L’altro nome apparteneva a un nuovo Giovane Divino, appena nominato, che aveva sconfitto gli altri tre Giovani Divini uno dopo l’altro, scioccando l’intera Regione Orientale con le sue capacità.


All’inizio della Battaglia degli Dei, nessuno li avrebbe mai paragonati l’uno con l’altro. Allora, erano diversi quanto una lucciola e la luna.


Eppure, oggi nessuno avrebbe mai neppure pensato di mettere in discussione il diritto di Yun Che ad affrontare Luo Changsheng.


In effetti, nessuno osava neppure affermare che Luo Changsheng avrebbe vinto di sicuro, non dopo che Yun Che aveva sconfitto Lu Lengchuan, Jun Xilei e Shui Yingyue.


L’incontro fra loro due sarebbe stato senza alcun dubbio il picco più alto di quella Battaglia degli Dei.


“Luo Changsheng, Yun Che, vi porgo le mie congratulazioni per aver raggiunto la finale.” L’Onorevole Qu Hui fece scorrere lo sguardo su tutto il pubblico, prima di continuare in tono indifferente: “Si tratta di un onore che meritate entrambi, nonché della migliore prova della vostra forza. Il primo posto della Battaglia degli Dei spetterà a uno di voi due.”


“Tuttavia.” L’Onorevole Qu Hui si voltò verso Yun Che: “C’è una cosa riguardo a questa finale che devo ricordarti, Yun Che.”


Yun Che: “…”


“Il tuo attuale punteggio è di otto vittorie e una sconfitta, mentre quello di Luo Changsheng è di nove vittorie e nessuna sconfitta. Se Luo Changsheng vincerà il vostro prossimo incontro, diventerà il campione della Battaglia degli Dei, mentre tu resterai al secondo posto. A quel punto, la Battaglia degli Dei si concluderà.”


“Se invece sarai tu a vincere l’incontro, Luo Changsheng avrà comunque perso una sola volta. I vostri punteggi saranno gli stessi, perciò tu dovrai affrontare Luo Changsheng una seconda volta. Raggiungerai il primo posto solamente se riuscirai a sconfiggerlo anche la seconda volta. Hai capito?”


“Sì, ho capito.” Yun Che annuì senza esitare.


“Ah?” Huo Poyun rimase a bocca aperta: “Quindi, il Fratello Yun deve sconfiggere Luo Changsheng due volte di fila per essere il vincitore, mentre a Luo Changsheng basterebbe batterlo una sola volta… questo… questo è davvero ingiusto!”


“Queste sono le regole comuni di un torneo a doppia eliminazione. Non c’è niente di strano.” Rispose Huo Rulie: “Luo Changsheng ha vinto ogni singolo incontro finora, aggiudicandosi il primo posto del Gruppo dei Vincitori, mentre Yun Che ha perso una volta ed è arrivato primo nel Gruppo degli Sconfitti. Ovviamente, si tratta di due risultati che non possono essere paragonati.”


“Ma…”


“Risparmiati i tuoi ma. Per caso ti sembra che il Giovane Yun si stia lamentando della cosa?” rispose Huo Rulie, mordendosi un labbro. Nonostante quello che aveva detto, dentro di sé era molto preoccupato per Yun Che.


Luo Changsheng non era una persona ordinaria. Era una leggenda vivente fra tutta la nuova generazione della Regione Orientale… sarebbe già stato un miracolo se Yun Che fosse riuscito in qualche modo a sconfiggerlo anche solo una volta. Ma due…?


Era davvero possibile?


Del resto, era un miracolo anche il fatto che Yun Che fosse riuscito a raggiungere la finale della Battaglia degli Dei. Ma chi non avrebbe desiderato assistere a un miracolo ancora più grande, alla caduta di una leggenda vivente?


“Ottimo.” L’Onorevole Qu Hui annuì leggermente: “La finale si terrà fra tre giorni. Riceverete entrambi un’altra Perla della Ruota del Tempo. Vi prego di presentarvi sul Palco degli Dei nelle vostre migliori condizioni.”


“Nessuno ha il permesso di disturbare i due sfidanti durante questi tre giorni, o le guardie del Regno dell’Eternità non prenderanno alla leggera l’affronto!”
                                


                                



