---
weight: 12200
title: Capitolo 1220 - Grande Finale
pubDate: 2025-02-27T08:14:48.754Z
tags:
    - atg
---


<em><strong>CAPITOLO SPONSORIZZATO, ringraziamo Paolo!</strong>
4 capitoli in coda, 0/10 donazione,
-Schadenfreude</em>


"Ying'er," Il Divino Imperatore del Brahma Celeste la guardò e disse: "Sei rimasta a guardare da lontano per questi giorni e non ti sei avvicinata. Perché oggi sei venuta all'improvviso?"


"Yun Che. Sono molto interessata a lui."


Le labbra di Qianye Ying'er si mossero lievemente, rispondendo senza molta emozione. Il suo niveo collo bianco, i suoi polsi erano scoperti e rivelavano la sua pelle perfetta. Emanava una brillante lucentezza ed era oltremodo splendida.


"Allora è così." Il Divino Imperatore del Brahma Celeste annuì senza aver bisogno di fare domande. Qianye Ying'er sapeva bene quali sarebbero state le conseguenze della sua comparsa. Ovviamente era ben più che solo "interessata" a Yun Che.


Sopra il palco degli dei, Yun Che posò gli occhi sulla donna per un bel po' di tempo e, con un po' di difficoltà, riuscì a distogliere lo sguardo da lei.


<em>'È... la Dea del Monarca Brahma...</em>


Anche senza vederne i lineamenti, la sua eleganza e il suo splendore potevano scuotere lo spirito, mettendo in ombra il sole, la luna e le stelle. Si meritava davvero il titolo di dea.


All'improvviso in quel momento notò che Luo Changsheng stava cambiando visibilmente atteggiamento, la sua aura non era più calma.


Ogni uomo avrebbe voluto primeggiare, sia nella coltivazione, che nella conquista della donna più splendida. E la Sacra Dea, insieme alla Regina Drago, rappresentava il pinnacolo della bellezza per tutto il Regno Divino.


La Regina Drago era la moglie dell'Imperatore del Drago, che era il numero uno nel Regno degli Dei. Naturalmente erano considerati una coppia perfetta.


Ma la Dea...


Se un uomo qualunque avesse ricevuto anche solo un bacio da lei, questo avrebbe suscitato ondate di folle invidia per il Regno degli Dei.


Luo Changsheng non faceva eccezione.


Che tipo di esistenza era però la Dea del Monarca Brahma? Anche qualcuno come Luo Changsheng, con la sua reputazione, non avrebbe osato sognare di ricevere una tale grazia da lei. Forse poter anche solo guardarla era solo un desiderio irraggiungibile.


"Iniziate!"


Tuonò l'onorabile Qu Hui, riportando di nuovo l'attenzione sul palco degli dei.


In un attimo Yun Che e Luo Changsheng rilasciarono la loro Energia Misteriosa allo stesso tempo.


I lunghi capelli di Luo Changsheng si sollevarono mentre lo spazio attorno a lui fu avvolto da violente raffiche e fulmini crepitanti. La sua mano destra brandiva la Spada del Sacro Fulmine, mentre con la sinistra teneva l'Ascia da Battaglia del Vento Divino. Modificò l'atmosfera dell'intero palco con i suoi movimenti.


Ancora prima che sferrasse una mossa, la sua postura impressionò tutti i presenti. Emanava un'atmosfera minacciosa. Avvolto dagli uragani e dai fulmini, Luo Changsheng sembrava un signore. Un senso di inferiorità si insinuò e crebbe nei cuori di tutte le persone che lo stavano guardando.


Whoosh!!


Luo Changsheng fece la sua mossa. Accompagnato dai venti impetuosi, la sua velocità raggiunse un livello incredibile. La Spada del Sacro Fulmine e l'Ascia da Battaglia del Vento Divino lasciarono due solchi abbaglianti nel terreno. Erano incredibilmente spaventosi, come gli artigli di un diavolo feroce che poteva mietere le anime di ogni creatura vivente.


"Ahhhh!" Diversi praticanti del mistero della Divina Regione Orientale gridarono scioccati. Nessuno avrebbe pensato che Luo Changsheng sarebbe stato così aggressivo fin dall'inizio. Il potere che aveva mostrato era assolutamente spaventoso e superava di gran lunga quello che aveva mostrato durante le sue battaglie precedenti... Non poteva assolutamente mostrare clemenza con Yun Che.


I venti impetuosi e i fulmini mutarono il colore del cielo... Yun Che sarebbe riuscito a sopportare il suo attacco?


Proprio nello stesso momento, Yun Che fece la sua mossa. Aveva le Divine Vein del Cuore di Budda e non sarebbe stato da meno rispetto agli altri in quanto ad improvvise esplosioni di potere. La sua aura divampò all'improvviso, la Spada Colpo Celeste Nemesi dei Diavoli fu percorsa dalle fiamme e, mentre la lama si muoveva, fiamme dorate ricoprirono come una coltre il cielo, scontrandosi direttamente con il vento e i fulmini di Luo Changsheng.


BOOOM!


Risuonò un'esplosione assordante. L'intero palco si riempì di solchi e fessure, con dei detriti che furono ridotti in polvere a causa delle violente energie che piombavano giù dal cielo.


Dal momento in cui l'onorabile Qu Hui aveva decretato l'inizio della battaglia, non ci furono mosse preliminari, scambi di parole od occhiatacce. Entrambi avevano sfoderato ogni mossa disponibile. Negli anni, il palco degli dei era stato distrutto diverse volte, ma era la prima volta che era stato devastato proprio durante il primo scambio di mosse.


Fulmini e saette, venti impetuosi, fiamme violente... Il palco degli dei era stato colpito da tre tipi di poteri violenti. Se non fosse stato per la protezione che li circondava, probabilmente gli spalti sarebbero stati seppelliti da tre poteri. Entrambi stavano combattendo con tutte le loro forze. Erano veloci come la luce e ogni volta che si scontravano sarebbe risuonato un tuono. Solo pochi secondi dopo, il palco si era trasformato in un inferno. Ogni parte di esso era piena di una spaventosa Energia Misteriosa.


L'intero pubblico sembrava pietrificato. Si aspettavano uno scambio movimentato, ma non si sarebbe mai immaginato che sarebbe stato così entusiasmante fin dall'inizio.


"Luo Changsheng è spaventosamente potente! Ma... Luo Changsheng è così forte... e Yun Che non è in svantaggio?"


"Ssss... Così si è trattenuto mentre stava combattendo contro Jun Xilei!"


"Naturalmente, poteva anche bloccare la Spada Senza Nome! Questa è la vera abilità di Yun Che. Non è in svantaggio contro Luo Changsheng! Oh cielo, questa battaglia... forse... è perfino possibile dire che potrebbe sconfiggere Luo Changsheng!"


Durante la battaglia contro Jun Xilei, Yun Che all'inizio aveva lanciato un agguato e dopo si era difeso dal continuo assalto della Spada Senza Nome. Ora però, stava affrontando direttamente il potere esplosivo di Luo Changsheng. Tutti si resero conto che le abilità di Yun Che erano alla pari con quelle del suo avversario!


"Ah... Ah... Ah..."


Huo Poyun strabuzzò gli occhi, come se stesse guardando un evento innaturale. Non poteva trattenersi dal fare queste esclamazioni.


"Quello... quello... è davvero... il fratello Yun?"


Non solo Huo Poyun, il Regno della Canzone Glaciale e quello del Dio della Fiamma, perfino Huo Rulie, Yan Juehai e Mu Huanzhi si alzarono, strabuzzarono gli occhi e non prestarono nemmeno attenzione alla domanda di Huo Poyun.


"Non c'è da meravigliarsi... non c'è da meravigliarsi che Yingyue abbia ammesso la sconfitta." Tra gli spalti del Regno Luce di Gemma, Shui Yinghen deglutì violentemente.


Shui Yingyue: "..."


"Ying'er," il Divino Imperatore del Brahma Celeste chiese con tono piatto: "Luo Changsheng contro Yun Che, chi vincerà tra i due?"


Qianye Ying'er non spostò lo sguardo, ma arricciò le labbra con derisione: "Luo Changsheng? È davvero degno di essere menzionato insieme a Yun Che?!"


"Oh?" Il Divino Imperatore del Brahma Celeste la guardò di sottecchi.


"La forza misteriosa di Luo Changsheng aveva raggiunto il picco del Divine Spirit Realm, ad un passo dal Divine King Realm." Disse freddamente Qianye Ying'er, "ma sembra che tutti si siano dimenticati che la forza misteriosa di Yun Che è solo al Divine Tribulation Realm."


"Solo in base a questo, Luo Changsheng è assolutamente inferiore a Yun Che, figuriamoci essere menzionato insieme a lui."


"Eheheh," Il Divino Imperatore ridacchiò. "C'è davvero qualcuno in questo mondo che è riuscito ad attirare la tua attenzione. È raro."


La frase dell'uomo sembrava diretta, ma conteneva un significato nascosto.


"...Quello dipenderà da lui." Rispose Qianye Ying'er con tono piatto. "Farà meglio a non deludermi."


Il Divino Imperatore rise ancora una volta e non indagò ulteriormente... Dopotutto conosceva fin troppo bene sua figlia.


Boom! Boom! Bang!!


Sembrava che nel Palco degli Dei due spaventose bestie feroci si stessero sbranando in un incontro all'ultimo sangue. Onde d'urto terrificanti si diffondevano in ogni istante.


Luo Changsheng aveva il potere delle tempeste, così la sua velocità superava di gran lunga quella di Yun Che. Scattava come un fulmine. Nonostante la rapidità di Yun Che sembrasse un po' inferiore, attivando il Riflesso Distruttore della Luna, ogni colpo conteneva un dominio annientante, estinguendo completamente ogni forma di energia che Luo Changsheng scatenava contro di lui.


"Zona del Mondo Trasversale!"


Una brillante luce verde brillò da Luo Changsheng e l'intero palco eruttò con dei venti ancora più violenti. Un grande dominio si aprì in un solo secondo, estendendosi per cinquanta chilometri. La rapidità di Luo Changsheng aumentò di colpo mentre il vento avvolgeva l'avversario. La velocità di Yun Che diminuì e perfino il suo corpo venne legato dai venti.


Bang!!


In quel breve istante, la Spada del Sacro Fulmine ruppe il dominio della Spada Colpo Celeste Nemesi dei Diavoli. Una saetta scattò come un serpente che balzava fuori da un abisso, puntando direttamente al cuore di Yun Che.


Yun Che barcollò e fece un improvviso passo indietro, ma fu respinto all'indietro per più di trecento metri prima di riuscire a fermarsi. Girò su sé stesso ed emanò un brillante bagliore blu che congelò il fulmine e lo frammentò. Sferrò un altro colpo, ricoprendo il cielo di neve e creando una cupola di ghiaccio.


"Dominio Frozen End!" Mormorarono i membri del Regno della Canzone Glaciale.


Luo Changsheng aveva sferrato la sua mossa abbastanza velocemente, ma Yun Che fu ancora più rapido, sorprendendo l'avversario.


Entrambi i domini che avevano scatenato controllavano l'ambiente circostante. Uno era una tempesta vantaggiosa per Luo Changsheng che ostacolava i movimenti di Yun Che, l'altro era un inferno di ghiaccio che reprimeva Luo Changsheng e agevolava Yun Che. In mezzo a questo caos, il palco andò incontro ad un altro grande cambiamento. Ci fu una violenta grandinata e i due combattenti iniziarono di nuovo a battersi resistendo ai rispettivi domini, le esplosioni dei contraccolpi erano sconvolgenti.


"Strano," il Divino Imperatore del Brahma Celeste si accigliò: "Luo Changsheng si è sottoposto alla tempra della Divina Acqua dell'Inizio Assoluto, il suo corpo e i suoi meridiani sono di gran lunga superiori rispetto agli altri e quindi può scatenare velocemente un dominio, ma Yun Che... è stato un attimo più veloce di lui?"


Qianye Ying'er: "..."


Boom... Boom... Riiiip!


Il vento gelido divenne ancora più devastante. Perfino una montagna sarebbe stata ridotta in polvere all'istante da questo conflitto. Due figure si intrecciarono, si incrociarono e poi si separarono l'un l'altro. Mentre aspettavano il prossimo scontro, i due radunarono più che potevano il loro potere.


"Annientamento Supremo!!"


"Spada della Devastazione Celeste!"


Nel cuore del palco era esploso all'improvviso un vortice tricolore.


L'intero mondo si ammutolì e subito dopo ci fu uno scoppio.


BOOM!


Due figure volarono all'indietro in due direzioni opposte. La tempesta di ghiaccio si divise come se fosse stata tagliata da un coltello affilato, creando due specchi identici l'uno di fronte all'altro.


Mentre l'energia sul palco si affievoliva rapidamente, Yun Che e Luo Changsheng gradualmente tornarono visibili. Erano a dieci chilometri di distanza e non fecero più altre mosse. Sembrava che si fossero accordati apposta per farlo.


I vestiti di bianco di Luo Changsheng erano ricoperti di polvere e i suoi capelli erano lievemente scompigliati. C'erano dei piccoli pezzi di ghiaccio, ma manteneva ancora uno sguardo calmo.


Era completamente illeso.


Il viso, il collo, le mani, la schiena, e perfino gli abiti di Yun Che erano pieni di tagli e di ferite. Tuttavia questo tipo di lesioni al massimo era solo superficiale. Non sarebbero state nulla per qualsiasi praticante del mistero. All'altezza del cuore c'era una piccola traccia di sangue, che era ancora più trascurabile per lui.


"Il riscaldamento dovrebbe essere finito," Luo Changsheng disse con indifferenza: "Rilascia la tua Manifestazione Divina."


Questa frase scioccò innumerevoli coltivatori, facendo spalancare loro la bocca.


"Risca... riscaldamento?" Huo Poyun si sporse in avanti, allungò il collo e quasi si morse la lingua: "Quello era solo... un riscaldamento?!"
                                


                                



