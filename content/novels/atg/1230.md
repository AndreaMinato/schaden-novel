---
weight: 1230
title: Capitolo 1230 - []
pubDate: 2025-02-27T08:14:48.756Z
tags:
    - atg
---


Capitolo sponsorizzato, grazie Roberto! 2 in coda, 0/10 donazione


-Alstor, che ha messo il titolo in fondo (Oggi ho pubblicato anche il 1229, se non l'avete ancora letto non andate avanti)


“Uughhhhhhhh…”


“Ssssaaaahhhhhhhh!!”


Nessuna delle loro grida sembrava più umana. Erano come delle belve senza ragione, che cercavano solo di fare a pezzi l’avversario.


Ormai, sia Yun Che che Luo Changsheng stavano per svenire. Eppure, un ultimo briciolo di forza di volontà li faceva continuare entrambi a lottare, spingendoli a scattare verso l’avversario e ad attaccare con tutte le loro ultime forze.


Gran parte del Palco degli Dei era orribilmente tinto di rosso. Ormai, i due stavano anche per restare senza sangue.


Prima, i loro scambi di colpi erano assordanti e spaventosi, ma ora erano così deboli che sembravano entrambi dei moribondi con un piede nella fossa. Era già difficile immaginare come potessero reggersi da soli in piedi, in quelle condizioni, figurarsi continuare a lottare… ogni volta che uno dei due sferrava un pugno, l’altro barcollava vistosamente. Ma si rifiutavano tutti e due di cadere a terra, e continuavano a combattere, ancora e ancora…


A ogni pugno, il pubblico era sicuro che uno dei due sarebbe svenuto, ma poi lui scattava di nuovo verso l’avversario, sovvertendo di nuovo ogni loro aspettativa.


Bang! Bang! Bang…


Il tempo sembrava scorrere con una lentezza terrificante. Il mondo intero venne avvolto da un silenzio tombale, sembrando popolato solo da spettri. L’unico rumore che si sentiva era quello di due agonizzanti spiriti maligni che digrignavano i denti, facendo tutto il possibile per uccidersi l’un l’altro.


“Moriranno… moriranno di sicuro, se continuano così…”


“Perché l’Onorevole Qu Hui non interviene? Yun Che e Luo Changsheng sono impazziti. Se continueranno così, le loro ferite peggioreranno ancora di più… la Regione Orientale potrebbe perdere due dei suoi migliori geni in una volta sola… fermateli subito e basta!”


“No… la vittoria o la sconfitta verranno decise ora… ormai è impossibile fermarli.”


Bang! Bang! Bang! Pff…


Il pungente odore di sangue si diffuse silenziosamente tutt’intorno. I due avversari sembravano delle candele sul punto di spegnersi da un momento all’altro, eppure nessuno di loro era ancora crollato, sebbene si fossero ormai scambiati almeno un centinaio di pugni, o forse ancora di più.


Lo svenimento era un modo in cui il corpo si proteggeva da ulteriori danni e iniziava a guarire. Di conseguenza, aggrapparsi all’ultimo barlume di coscienza per continuare a combattere non avrebbe fatto altro che peggiorare ancora di più le loro terribili ferite.


I due stavano davvero mettendo in gioco le loro stesse vite.


Uno era andato nel Regno degli Dei per poter incontrare Jasmine. Per riuscirci, era disposto a rinunciare a tutto, impegnarsi con tutte le sue forze, affrontare innumerevoli situazioni di vita o di morte e persino svelare i suoi assi nella manica segreti, pur sapendo che in futuro questo gli si sarebbe potuto rivoltare contro… ora, era a un solo passo dal realizzare il suo sogno. Dopo tutto quello che aveva dovuto superare, non avrebbe ceduto proprio adesso, per nulla al mondo!


L’altro era il Giovane Maestro Changsheng, figlio del Realm King del Regno del Sacro Universo, ai vertici della Regione Orientale, il discepolo e nipote della praticante del mistero più potente della Regione! Lui stesso era il più forte tra i Giovani Divini. Non era soltanto il genio più nobile e talentuoso della sua generazione, ma aveva anche trascorso tutta la sua vita sapendo di essere migliore di chiunque altro, fin dalla nascita… “sconfitta” era una parola che per lui non era mai esistita!


Man mano che continuava a passare altro tempo, lentamente emerse un nuovo cambiamento nella battaglia.


Yun Che possedeva il potere del Dio dell’Ira, quindi la sua capacità di recuperare le forze indipendentemente dalle sue condizioni alla fine stava mostrando i suoi vantaggi.


Bang!!


I due si colpirono di nuovo a vicenda con dei pugni al volto. Yun Che si piegò all’indietro per l’impatto, ma Luo Changsheng gemette e indietreggiò di un paio di passi, barcollando. Finalmente, cadde rumorosamente in ginocchio.


Lo sguardo di Yun Che divenne feroce, ma perso nel vuoto, e in qualche modo trovò la forza di balzare in aria e sferrare un pugno verso il petto di Luo Changsheng, all’altezza del cuore, con una mano insanguinata ma ricoperta da un rivolo di Energia Misteriosa.


In quello stesso istante, Luo Changsheng sollevò improvvisamente lo sguardo e alzò il braccio destro con una velocità sorprendente. Un freddo bagliore viola si diresse dritto verso Yun Che.


“Ah!!” tutti i membri del Regno della Canzone Glaciale gridarono involontariamente, all’unisono.


Era la Spada del Sacro Fulmine!


Yun Che percepì qualcosa di affilato dirigersi verso di lui, ma i suoi sensi erano sfocati ed era nel mezzo di una carica. Per lui sarebbe stato praticamente impossibile schivare, in quelle condizioni, perciò si lasciò cadere contro la Spada del Sacro Fulmine quasi come se la volesse accogliere.


Anche se Luo Changsheng non era più in grado di evocare ciò che rimaneva del potere del Fulmine all’interno della spada, era molto leggera e incredibilmente affilata. Utilizzandola, anche un bambino sarebbe riuscito a tagliare dell’acciaio temprato.


Rip!!


Una lacerazione assordante riecheggiò nell’aria. Luo Changsheng venne scaraventato via dal pugno di Yun Che, ma lui venne trafitto direttamente dalla Spada del Sacro Fulmine… tuttavia, Yun Che possedeva il corpo di un drago, perciò alla fine la Spada non riuscì a penetrare nella sua carne. Al contrario, scivolò lungo il suo petto, lasciandovi un taglio lungo quasi trenta centimetri.


“Urgh!”


Yun Che grugnì, perse l’equilibrio e cadde violentemente a terra. In quello stesso istante, dal corpo di Luo Changsheng eruppe all’improvviso un’aura innaturale e il giovane ruggì, saltò a quasi tre metri di altezza, raccolse un debole vortice di Energia Misteriosa sulla mano sinistra e sferrò un pugno dritto verso la testa di Yun Che.


Bang!!


Yun Che si contorse con una velocità straordinaria, e l’attacco in cui Luo Changsheng aveva concentrato quasi tutta la forza che gli rimaneva colpì solamente il pavimento del Palco degli Dei. Schizzò sangue ovunque e uattro delle sue cinque dita si ruppero all’istante per via dell’impatto.


Yun Che rispose immediatamente con un contrattacco, conficcando una lama avvolta da un freddo bagliore dritto nella gola di Luo Changsheng.


“Guah… ah…”


Luo Changsheng collassò a terra, sdraiato su un fianco, stringendosi la gola e rantolando per l’indescrivibile dolore. Una lama, corta e fredda come il ghiaccio, simile alle ali di una farfalla, l’aveva trafitto fin nel profondo della laringe.


“Il Pugnale… Farfalla… del Suono…” mormorò sovrappensiero Mu Bingyun.


Yun Che non perse neppure un istante di tempo. Si rialzò subito in piedi con una capriola. Con un inaspettato vigore, una forza brutale e nella mano destra un rivolo di Energia Misteriosa appena formatasi nel suo corpo, sferrò un violento pugno alla testa di Luo Changsheng.


BANG


La mente già annebbiata di Luo Changsheng vacillò intensamente, poi per lui divenne tutto una distesa bianca…


Yun Che stesso venne respinto all’indietro dal contraccolpo, poi cadde pesantemente a terra. Le sue braccia tremavano, mentre spingeva contro il terreno con entrambe le mani, con tutte le sue forze, ma ormai era completamente esausto. Non gli restava altro che la sua tenacia, grazie alla quale restava cosciente, per quanto fosse sull’orlo di svenire.


Le due belve morenti stavolta erano davvero, finalmente, crollate. Anche dopo parecchio tempo, nessuno dei due era più riuscito a rialzarsi in piedi.


“Guu… uu… uu…”


Del sangue denso e scuro stava colando dagli occhi, dalle orecchie, dal naso e dalla bocca di Luo Changsheng. Nel suo sguardo annebbiato c’era ancora una luce offuscata. Il suo petto si alzava e abbassava freneticamente, come se stesse avendo delle convulsioni, mentre sollevò un braccio irrigidito verso il cielo… il cupo bagliore nei suoi occhi continuò a tremare, ancora e ancora, mentre lottava con tutte le sue forze…


Ma alla fine, non riuscì a sollevare del tutto il braccio. Il suo sguardo si fissò improvvisamente su un punto distante, e il braccio che aveva sollevato con le sue ultime forze ricadde pesantemente a terra.


L’aura di Luo Changsheng divenne completamente immobile. Anche in quel momento, aveva ancora gli occhi spalancati, riluttante e disperato.


Ma Yun Che si stava ancora aggrappando a terra con entrambe le mani. La luce nei suoi occhi ricoperti di sangue si rifiutava ancora di svanire.


L’Onorevole Qu Hui si sentì come se una lastra d’acciaio di diecimila tonnellate fosse stata appena sollevata dal suo petto, e dichiarò a squarciagola sollevando un braccio: “Luo Changsheng ha perso i sensi. Il primo round della finale è stato vinto da Yun Che!!”


“Dato che Luo Changsheng non era ancora stato sconfitto, ora il suo punteggio è identico a quello di Yun Che. La finale verrà combattuta ancora una volta, fra tre giorni!”


Nel resto della Battaglia degli Dei, ogni volta che l’Onorevole Qu Hui aveva annunciato un risultato dagli spalti si erano sollevate grida d’entusiasmo o un’incessante confusione. Ma stavolta, tutti rimasero immobili e in silenzio, scioccati, finché non si sentì il grido assordante di una donna.


“Changsheng!!”


Luo Guxie urlò con la voce tremante e scese verso il Palco degli Dei. Le sue emozioni – e dunque anche la sua Energia Misteriosa – erano chiaramente fuori controllo, e il suo grido assordò molti praticanti del mistero, facendoli quasi sputare sangue dal dolore.


“Yun Che!” nello stesso istante anche Mu Bingyun in persona spiccò il volo verso il Palco degli Dei.


L’Onorevole Qu Hui aveva supervisionato molte Battaglie degli Dei in passato, ma non aveva mai visto un incontro disperato e sanguinoso come quello. Non si sarebbe mai aspettato di potersi sentire soffocare guardando una battaglia fra due ragazzi.


Mentre gli abitanti del Regno del Sacro Universo e di quello della Canzone Glaciale accorrevano verso il Palco, senza alcuna cautela, l’Onorevole Qu Hui sospirò mentalmente e ritrasse la barriera protettiva che lo isolava.


“Changsheng!!”


Non appena atterrò accanto a Luo Changsheng, Luo Guxie estrasse il Pugnale Farfalla del Suono dalla sua gola e lo scagliò il più lontano possibile. Poi, avvolse il nipote con una delicata luce bianca, facendo molta attenzione… in quel momento, tutti potevano vedere che la praticante del mistero più forte della Regione Orientale stava tremando dalla testa ai piedi. Aveva persino gli occhi lucidi, e riusciva a malapena a trattenere le lacrime.


Prima ancora che il tenue bagliore bianco finisse di avvolgere interamente Luo Changsheng, Luo Guxie lo fece levitare verso l’alto e volò via molto velocemente, portandolo con sé, verso l’orizzonte. Non disse una sola parola per tutto il tempo. Luo Shangchen la seguì rapidamente.


“Yun Che!”


“Fratello Maggiore Yun…”


“Sigillate le sue ferite, svelti!”


“No, non fatelo. Le sue condizioni sono… troppo gravi…”


Mu Bingyun sollevò il tronco e la testa di Yun Che, appoggiandola al proprio morbido petto, senza preoccuparsi del sangue scarlatto che stava impregnando rapidamente la sua veste bianca. Le sue dita tremanti si illuminarono di blu e appoggiò una mano sul petto di Yun Che, senza però trovare il coraggio di toccarlo, per quanto ci provasse.


Le ferite di Yun Che erano così spaventose da non poter essere descritte. Non c’era una sola parte del suo corpo, all’interno o all’esterno, che non avesse subito dei danni. Qualsiasi altro praticante del mistero al Divine Tribulation Realm sarebbe sicuramente morto molto, molto tempo prima.


“Il Fratello Maggiore Yun… il Fratello Maggiore Yun starà bene… vero?” un discepolo del Regno della Canzone Glaciale superò con attenzione i due, camminando. Il suo cuore batteva all’impazzata, e i suoi occhi divennero lucidi non appena vide il terribile aspetto di Yun Che, ricoperto di sangue.


Anche Mu Huanzhi e Mu Tanzhi si inginocchiarono accanto a Yun Che, ma proprio come Mu Bingyun non osarono prendere l’iniziativa di curare le sue ferite. Nelle sue condizioni, se avessero fatto anche solo un minimo errore mentre immettevano la loro Energia Misteriosa all’interno del suo corpo…


“Ho… vinto…?”


Fu allora che Yun Che aprì la bocca e mormorò quella debole domanda, quasi impossibile da sentire.


Aveva i sensi così annebbiati che non aveva neppure sentito chiaramente il fragoroso annuncio dell’Onorevole Qu Hui.


“Sì, hai vinto. Hai battuto Luo Changsheng.” Mu Bingyun chinò il capo verso di lui e sussurrò gentilmente nel suo orecchio.


Sulle labbra di Yun Che comparve per un istante un sorriso incredibilmente soddisfatto: “Fantastico…”


“Non… preoccupatevi… non… morirò… sono… solo…”


“Così… stanco…”


La sua voce era debole come il ronzio di una zanzara. Alla fine, Mu Bingyun abbassò lentamente la mano e lo avvolse in un bagliore blu incredibilmente delicato: “Se sei stanco, dovresti dormire.”


Lo disse con dolcezza, come se stesse cullando un bambino che non voleva addormentarsi. Finalmente, dopo quel suo gentile sussurro, Yun Che chiuse lentamente gli occhi.


“…” Mu Bingyun alzò lo sguardo al cielo, con gli occhi lucidi.


Dea Stellare del Massacro, non ho idea di cosa tu gli abbia fatto, o che immenso favore ti debba, per essere disposto a rischiare così la vita per te. non mi interessa quanto tu sia importante per lui o cosa ti spinga a evitarlo… ma per favore, ti prego, soddisfa il suo desiderio e incontralo, anche una volta sola… se non altro, per tutto ciò che ha fatto per te…


Mu Bingyun era stata la prima a scoprire perché Yun Che avesse voluto raggiungere il Regno degli Dei. Sapeva tutto ciò che Yun Che aveva fatto fin dal giorno del suo arrivo. Tutti pensavano che avesse affrontato Luo Changsheng mettendo in gioco la sua stessa vita per diventare il campione della Battaglia degli Dei e ottenere la vittoria, ma solo lei sapeva che non aveva affrontato tante difficoltà per vincere, per la fama, per i premi, e assolutamente non per dimostrarsi migliore di Luo Changsheng…


Aveva fatto tutto questo solo per incontrare una persona.


Lontano dal Palco degli Dei, in un punto distante del cielo, un’esile sagoma rossa volò via, scomparendo.


E si lasciò alle spalle alcune lacrime addolorate, che caddero fra le nuvole.







