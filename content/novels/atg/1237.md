---
weight: 1237
title: Capitolo 1237 – Luce Spenta
pubDate: 2025-02-27T08:14:48.758Z
tags:
    - atg
---


CAPITOLO SPONSORIZZATO, ringraziamo Roberto!
0 capitoli in coda (0 Roberto), 0/10 donazione,
-Schadenfreude


"Ah!!"


Con un grido impaurito, Luo Changsheng fu scaraventato per diversi chilometri in lontananza per poi atterrare pesantemente sul pavimento.


Yun Che strinse i denti e inseguì l'avversario menando un altro fendente... Tuttavia Luo Changsheng alzò la testa e concentrò un po' di Energia Misteriosa con entrambe le mani. Nonostante le sue pupille fossero ancora dilatate per la paura, riuscì ad utilizzare la sua energia.


Bang!


Luo Changsheng fu scagliato di nuovo in lontananza con un fragore. Non era riuscito a radunare nemmeno un decimo della sua Energia Misteriosa a causa del panico, ma era comunque un Divine King. Di conseguenza anche Yun Che era stato respinto. Ci mise un po' di tempo prima di riuscire a fermarsi.


Yun Che alzò lo sguardo. Vide che Luo Changsheng si stava ancora stringendo la testa con la mano destra mentre si stava rialzando lentamente. Il suo corpo era avvolto da violente correnti e un rivolo di sangue colò lentamente tra le sue dita.


"..." Yun Che sembrava basito. Lo shock l'aveva congelato sul posto.


Luo Changsheng abbassò la mano e osservò le macchie di sangue. Le sue dita tremarono e iniziò a fissare Yun Che con uno sguardo terrificante: "Yun Che... hai osato farmi sanguinare... ha osato ferirmi!"


"..." Yun Che non reagì affatto a queste parole. Il suo cuore e il suo spirito sembravano essere stati divorati dall'abisso.


Il Dominio dell'Anima del Drago aveva scosso la mente e la difesa di Energia Misteriosa di Luo Changsheng e la lama gli aveva colpito il capo.


Ma tutto ciò che aveva lasciato era una ferita insignificante?!


Tuttavia questa ferita aveva umiliato molto Luo Changsheng, anche se non era stata efficace. A Luo Changsheng girò la testa quando si rialzò e quasi ricadde a terra.


Pensava che avrebbe potuto sfogare il suo odio e la sua rabbia come desiderava dopo essere diventato un Divine King. Credeva di poter distruggere Yun Che sotto ogni fronte, che quella fiamma cremisi assurda, la Manifestazione Divina e l'anima del drago non potessero più minacciarlo.


Tuttavia la mossa di prima lo aveva ferito. Aveva perfino rivelato un suo punto debole.


Tutto questo anche se era un Divine King!!


"Ben fatto Yun Che!" Lo sguardo di Luo Changsheng era cupo come quello di uno spirito malvagio: "Sei stato proprio bravo! Dimmi, come dovrei ricompensare qualcuno come te?!"


Voleva sfogare la sua rabbia, eppure era stato umiliato di nuovo e questo portava conseguenze spaventose. Rabbuiato, Luo Changsheng ringhiò e caricò verso Yun Che per la prima volta da quando era iniziato l'incontro. la sua aura non era tenue come prima.


"Attento!" A Mu Bingyun e gli altri si strinse il cuore.


Yun Che non si mosse, ma le sue pupille si illuminarono d'azzurro.


Risuonò di nuovo un ruggito nel palco degli dei.


ROOOOAR!


La seconda attivazione del Dominio dell'Anima del Drago sbalordì tutti i presenti. Erano rimasti sorpresi perfino i Divine Sovereign e i Divine Master che ovviamente non ne erano stati influenzati.


"Può attivarla una seconda volta...?" Mormorò tra sé e sé l'Imperatore del Drago, guardò Yun Che in modo ancora un po' più differente.


Attivare il dominio due volte consecutive gli sarebbe costata un'enorme quantità di forza mentale, ma Yun Che non poteva preoccuparsene minimamente a questo punto... perché questa era l'unica scelta che gli rimaneva, non aveva vie di scampo.


Naturalmente il secondo Dominio dell'Anima del Drago non fu potente quanto il primo, ma era ancora sufficiente far cadere Luo Changsheng in un abisso di paura. l'Energia Misteriosa che aveva appena evocato si ritirò come una marea e Yun Che balzò mentre evocava un'enorme sfera di fuoco.


Dieci gocce di sangue di fenice...


Nove gocce di sangue di corvo dorato...


Tutto il sangue divino che aveva a stento recuperato fu bruciato di nuovo in questo istante.


Il potere dei due grandi spiriti si sovrappose e diventò un sole accecante. Ma questo era solo l'inizio.


Il suo sguardo mostrò una luce determinata.


Quinta Porta del Dio Malvagio... Ade!!


BOOM!!!!


Una luce misteriosa terrificante più densa del sangue esplose all'istante da Yun Che. Allo stesso tempo il sangue iniziò a schizzare dal suo corpo da più di una decina di ferite. La sua aura era diventata così potente da terrorizzare chi la percepiva.


"È... è quella tecnica dell'ultima volta..." Negli spalti risuonarono delle esclamazioni.


Il mondo di fronte a Yun Che era tinto completamente di rosso. Il potere che stava usando era troppo selvaggio, così formidabile che poteva fare a pezzi il suo corpo nel giro di un istante. Eseguire il Dominio dell'Anima del Drago due volte di fila aveva spinto la sua mente sull'orlo del collasso.


Aveva attivato con forza il Dominio dell'Anima del Drago, bruciato il sangue divino e usato Ade... Yun Che non poteva più ritirarsi, né temporeggiare ormai.


L'aveva fatto perché era la sola speranza su cui poteva contare...


Yun Che non poteva vedere minimamente Luo Changsheng perché vedeva solo una marea di rosso, ma aveva ancora fissato un briciolo della sua volontà sul nemico. Sollevando la Spada Colpo Celeste Nemesi dei Diavoli e gridando come una bestia impazzita, menò un fendente verso Luo Changsheng.


Yun Che era già finito in pessime condizioni la scorsa volta che aveva attivato Ade, così crollò in un istante. Di conseguenza perse completamente il controllo sull'attacco che aveva appena eseguito e sfiorò solo il suo avversario.


Stavolta Yun Che era in condizioni di molto migliori. Se non altro non aveva perso completamente il controllo nonostante fosse crollato. Riversando ogni briciolo di potere e determinazione nella sua ultima speranza, menò un fendente verso Luo Changsheng e vide la pelle delle sue braccia esplodere. Le vene si erano infrante per l'impatto.


Luo Changsheng stava tremando ancora di paura, ma c'era ancora un po' di lucidità nel suo sguardo. Sollevò le braccia ed evocò un bagliore di luce misteriosa gialla all'ultimo secondo...


BOOM!


Il raggio di spada respinse all'istante le braccia e l'Energia Misteriosa di Luo Changsheng, e si schiantò sul suo corpo. Sembrava che una stella fosse esplosa, centinaia di metri di terreno saltarono in aria. Il tornado Profound color sangue sul palco degli dei non scomparì per molto, molto tempo.


"Aaaaaaahhhhh!!"


Un grido agghiacciante squarciò l'aria e sembrava così terribile che nessuno sarebbe riuscito a credere che provenisse da un potente Divine King. Come una foglia spazzata via da un uragano, Luo Changsheng fu scaraventato via per decine di metri in lontananza schizzando sangue.


Luo Guxie perse il controllo ed esclamò scioccata: "Changsheng!!"


"Changsheng..." Luo Shangchen si era già alzato, chiaramente scosso da ciò che aveva visto.


Gli spettatori erano agitati e sconvolti... non potevano credere a ciò che era appena accaduto di fronte a loro, non importava quante volte si sfregavano gli occhi.


Era stata una battaglia completamente impari...


Luo Changsheng aveva bloccato il pieno potere di Yun Che con una mano...


Luo Changsheng era diventato un potente Divine King...


A questo punto, Yun Che avrebbe dovuto avere difficoltà perfino a fare un graffio ad un vero Divine King!


Ma...


Era già sbalorditivo che avesse potuto ferirlo alla mano dopo averlo sorpreso con il Dominio dell'Anima del Drago e ora... il Divine King Luo Changsheng era stato scaraventato via, sanguinante, dal suo ultimo attacco...


"È impossibile..." In quanto Divine Master e persona che aveva più familiarità con la forza del suo discepolo, Luo Guxie non poteva credere ai suoi occhi.


Era naturale. Il potere del Dio Malvagio proveniva da un Dio della Creazione che era ad un livello superiore perfino a quello dei Veri Dei, quindi come poteva essere compreso da meri mortali?


Sfortunatamente, Yun Che era solo un mortale.


Dopo aver lanciato il suo ultimo colpo Yun Che era completamente esausto.


Clang!


La Spada Colpo Celeste Nemesi dei Diavoli gli cadde di mano e impattò pesantemente a terra.


Lui stesso era caduto all'indietro.


Innumerevoli rivoli di sangue stavano colando dalla sua pelle. Una scioccante pozza di sangue si formò attorno a lui in un batter d'occhio.


"Che diavolo è quel potere? E pensare che è abbastanza potente da ferire... un Divine King." Disse con tono assente Yan Juehai.


"Yun Che..." Mu Bingyun si alzò e mormorò tra sé e sé. Quel fendente poteva essere stato assolutamente letale, ma sapeva troppo bene qual era il prezzo dell'attacco.


Lo guardò crollare a terra, la sua aura si stava affievolendo rapidamente. Guardò la pozza di sangue sotto di lui che si allargava sempre di più...


Era un attacco in cui Yun Che aveva riversato ogni energia, solo per un briciolo di speranza...


Bang!!


Il palco degli dei era troppo grande, così l'attacco alla fine non era riuscito a scagliare fuori dal campo Luo Changsheng. L'uomo volò all'indietro per molto tempo per poi cadere sul pavimento, rotolare una decina di volte e fermarsi.


"..." L'onorabile Qu Hui si accigliò, ma non disse nulla.


<em>Per favore perdi i sensi... devi perdere i sensi!</em> Mu Bingyun aveva le sopracciglia aggrottate mentre pregava silenziosamente.


Tuttavia si inquietò solo qualche secondo dopo...


Luo Changsheng si era rialzato sollevandosi con le braccia... ed era pieno di furia e intento omicida.


C'era un lungo squarcio al centro del suo petto. La ferita era così profonda che si potevano vedere le sue costole e lo sterno. Stava sanguinando in modo terrificante.


Luo Changsheng stava fremendo per il dolore, ma ciò che lo stava consumando davvero era una quantità senza precedenti di umiliazione e rabbia che stavano quasi divorando la sua sanità mentale. La sua espressione e il suo sguardo erano sorprendentemente selvaggi e sembrava un animale impazzito che voleva divorare viva una persona.


Le sue ferite potevano sembrare spaventose, ma in realtà la sua aura non si era indebolita troppo. Era comunque un Divine King e la sua rabbia lo rendevano ancora più spaventoso di prima.


"Sigh." Mu Bingyun chiuse gli occhi. "È finita..."


"È finita..."


In una nuvola distante fuori dal palco degli dei, una figura rossa dall'aspetto delicato sussurrò le stesse parole.


Il fatto che Luo Changsheng fosse riuscito a rialzarsi significava che l'ultima speranza di Yun Che si era spenta completamente.


Ora arrivare primi nel torneo era assolutamente impossibile.


Sarebbe dovuta essere contenta di questo, eppure sentiva solo una pressione dolorosa nel corpo.


Sono stata io a dirgli di arrivare al primo posto... sono io che l'ho costretto ad andarsene disperato... perché è finita così?


Ha perso. Posso rifiutarlo come ho promesso. Ma... può davvero tornare a casa adesso?


In passato sarebbe stato dimenticato velocemente anche se molti gli avevano prestato attenzione.


Ora però la sua luce è già troppo brillante. Per ottenere la vittoria ha rischiato di rivelare molti dei suoi segreti... non ci sono dubbi che abbia attirato l'attenzione di tutti.


Non era ciò che volevo... Jasmine chiuse gli occhi.


Yun Che era gravemente ferito. Era quasi impossibile trovare un posto intatto nel suo corpo. La sua aura era diventata così debole che perfino alzarsi sarebbe stato assolutamente impossibile per lui. Luo Changsheng poteva essere ferito gravemente, ma era in condizioni di gran lunga migliori, per non menzionare il fatto che la sua aura era formidabile come sempre.


Il combattimento era giunto alla sua conclusione. Non c'erano più speranze di vincere per Yun Che.
                                


                                



