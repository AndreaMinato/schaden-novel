---
weight: 1238
title: Capitolo 1238 – Nubi Nere Avvolgono il Mondo
pubDate: 2025-02-27T08:14:48.758Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






Luo Changsheng si portò una mano al petto e dei rivoli di Energia Misteriosa sigillarono lentamente l’enorme taglio sul suo corpo. Dopodiché, camminò piano verso Yun Che, che giaceva quasi svenuto in una pozza di sangue, e intorno a lui comparve un’aura crudele e demoniaca, che non aveva mai emanato prima.


Tuttavia, l’Onorevole Qu Hui non annunciò ancora la fine della battaglia. Infatti, anche se l’aura di Yun Che era estremamente debole, riusciva ancora a restare cosciente e non era svenuto. Inoltre, non si era neppure arreso… al contrario, la luce che brillava debolmente nei suoi occhi era ancora carica di malcontento ed era prova del suo desiderio di continuare a lottare – un desiderio di continuare a lottare che sembrava ormai quasi istintivo.


“Il Fratello Yun non… non ha ancora perso i sensi?” chiese a bassa voce Huo Poyun.


Luo Changsheng giunse di fronte a Yun Che camminando lentamente. Un’aura fredda, cupa e vendicativa avvolse Yun Che e Luo Changsheng sollevò un braccio… e proprio quando tutti gli spettatori credevano che avrebbe generato una tempesta di vento per scagliare il suo avversario ormai impotente fuori dal Palco degli Dei, un uragano terrificante cominciò a formarsi sul palmo della sua mano. Dopodiché, fece sfrecciare spietatamente l’attacco verso Yun Che, fra le innumerevoli grida di orrore e stupore del pubblico.


Yun Che non sarebbe riuscito a resistere a quell’attacco neppure se fosse stato in condizioni ottimali, figurarsi adesso che aveva ferite terribili e poteva a malapena richiamare un briciolo di forza misteriosa per difendersi. Nel mezzo di una gigantesca e raggelante esplosione, gli organi interni di Yun Che esplosero come dei vulcani, ma lui non riuscì neppure a rantolare dal dolore. Ormai era diventato solo un pezzo di carne lacerato e insanguinato, che venne scaraventato qua e là all’interno del turbine di vento, per poi venire scagliato in aria, molto lontano.


“Yun Che!”


“Fra… Fratello Yun!”


“Ahhhhhhhhhh!”


Tutti i membri del Regno della Canzone Glaciale e di quello del Dio della Fiamma erano così spaventati e scioccati da quell’evento inaspettato che diventarono pallidi come fantasmi. Anche tutti gli altri spettatori avevano espressioni stupite. L’Onorevole Qu Hui si accigliò visibilmente quando vide la scena, e sembrava più che impaziente di annunciare la fine dell’incontro.


Lui era il famoso Giovane Maestro Changsheng, un genio senza pari che aveva raggiunto il Divine King Realm a trent’anni. Eppure, aveva davvero sferrato un attacco così crudele contro Yun Che, ferito gravemente e senza la possibilità di difendersi.


Yun Che cadde dal cielo e si schiantò a terra, dipingendo una scia di sangue incredibilmente lunga mentre scivolava sul pavimento del Palco degli Dei. I grandi fiotti di sangue avevano formato una nuvola a mezz’aria, che non si dissipò per parecchio tempo, facendo stringere il cuore a tutti i praticanti del mistero della Via Divina che stavano assistendo all’incontro.


Yun Che alla fine si fermò a pochi passi dal limite del Palco degli Dei. rimase lì, immobile e in silenzio. Non avrebbe mai potuto difendersi da quell’attacco crudele e spietato di Luo Changsheng. Anche se fosse stato ucciso e fatto a pezzi in quello stesso istante, nessuno sarebbe rimasto sorpreso.


Eppure, anche se l’Onorevole Qu Hui era diventato scuro in volto, non dichiarò ancora la fine della battaglia.


“Luo Changsheng… pensare che ha davvero…” Huo Rulie sobbalzò, infuriandosi come non mai.


“Ah, allora a quanto pare è questa la sua vera natura.” Commentò in tono cupo Yan Juehai. Ma, subito dopo, l’espressione sul suo volto mutò improvvisamente: “Huh, perché non è ancora stata annunciata la fine dell’incontro? Possibile che Yun Che… non sia ancora svenuto? Cosa sta facendo? Perché diavolo continua a resistere?”


Yun Che era completamente ricoperto di terribili ferite e la sua aura era sottile come un filo d’erba. In condizioni del genere, tutti davano per scontato che chiunque altro sarebbe svenuto all’istante. Quindi, poteva esserci solo un motivo per cui Yun Che si rifiutava ancora di perdere i sensi, ovvero perché stava ancora lottando. Per di più, si trattava di uno sforzo disperato, con cui stava dando fondo a ogni briciolo della lucidità che gli rimaneva per evitare di svenire.


La sagoma di Luo Changsheng divenne sfocata, e ricomparve nuovamente di fronte a Yun Che.


Yun Che era a terra, paralizzato, in una pozza del suo stesso sangue, con profonde lacerazioni su tutto il corpo. Le sue ferite erano così gravi che anche il più sanguinario fra gli spettatori avrebbe fatto fatica a guardarlo, e anche la sua aura era estremamente debole. Eppure, nonostante fosse in quelle condizioni terribili, i suoi muscoli continuavano a contrarsi debolmente e nei suoi occhi sfocati c’era ancora un bagliore, debole ma straordinariamente tenace.


Luo Changsheng distese una mano e afferrò Yun Che per la gola. Lo sollevò la terra e lo fissò intensamente negli occhi, che brillavano ancora con la più debole delle luci… non sapeva perché, ma anche se lo aveva sconfitto completamente e così di netto, anche se lo aveva ridotto a una marionetta dai fili spezzati che poteva manovrare a suo piacimento, non si sentiva ancora abbastanza soddisfatto e continuava ad avere la sensazione che qualcosa stesse soffocando tenacemente il suo cuore e la sua anima.


Questo perché in realtà, Luo Changsheng provava nei confronti di Yun Che invidia e paura molto più che odio.


Poteva usare delle Manifestazioni Divine, sapeva fondere due diverse Fiamme Divine, e poteva anche utilizzare quell’Anima di Drago dalla forza assurda… la sua forza misteriosa era solo al Divine Tribulation Realm, eppure era riuscito a sconfiggerlo quando lui era al picco del Divine Spirit Realm. E quel giorno, ancora una volta, sebbene fosse ancora allo stesso livello Yun Che era riuscito davvero a ferirlo gravemente, nonostante avesse raggiunto il Divine King Realm.


Queste erano cose che lui non era affatto in grado di fare e che probabilmente non sarebbe mai riuscito a fare per il resto della sua vita.


Quindi, come poteva non essere invidioso!? Come poteva non essere spaventato!?


Ma non lo avrebbe mai ammesso. Lui era il genio numero uno della nuova generazione della Regione Orientale, quindi come poteva provare invidia o paura nei confronti di qualcun altro!?


Inoltre, Yun Che non si era ancora arreso, e questo ridusse enormemente la soddisfazione di Luo Changsheng. Sollevò il braccio in alto, facendo penzolare Yun Che a mezz’aria… il limite del Palco degli Dei era proprio di fronte a loro, e gli sarebbe bastato soffiare contro Yun Che per farlo cadere dal Palco e mettere fine a quella battaglia ridicolosamente a senso unico, concludendo una volta per tutte anche la Battaglia degli Dei.


Ma Luo Changsheng, al contrario, si voltò improvvisamente all’indietro. Gridò a squarciagola e il suo corpo venne avvolto da una Energia Misteriosa abbagliante, poi scagliò brutalmente Yun Che contro il pavimento del Palco degli Dei.


“Yun Che!!” urlò Mu Bingyun, mentre il suo volto bianco come la neve diventava terribilmente pallido.


BANG!!!!!


Si poteva immaginare facilmente quanto fosse terrificante l’attuale forza misteriosa di Luo Changsheng, e di fronte a quella terribile potenza anche qualcuno al Divine Spirit Realm che si fosse difeso con tutta la sua forza misteriosa sarebbe stato immediatamente scaraventato via e ridotto in condizioni orribili.


Non appena Yun Che si schiantò a terra, si sentì un’esplosione assordante e lo stesso pavimento del Palco degli Dei si ricoprì di crepe. Dopodiché, Yun Che venne scagliato a quasi dieci chilometri di altezza, per poi ricadere a peso morto dal cielo come un ramo secco e avvizzito, accompagnato da una pioggia di sangue rosso acceso.


Bang!


Yun Che cadde a terra e rimase immobile, ma in quello stesso istante Luo Changsheng spiccò improvvisamente il volo. Dopodiché, si gettò in picchiata dritto verso Yun Che e gli sferrò una violenta gomitata al petto, all’altezza del cuore, con innumerevoli sguardi scioccati fissi su di sé.


BANG!!!!!!


L’area del Palco degli dei sotto a Yun Che si ruppe e andò in pezzi, e un Che sputò un fiotto di sangue che raggiunse decine di metri d’altezza… era come se avesse vomitato tutto il sangue che gli rimaneva in corpo.


“Tu…” L’Onorevole Qu Hui si accigliò bruscamente, era chiaro che avesse perso almeno in parte il suo autocontrollo.


Su una nuvola distante, lontana dalla battaglia, fra le dita strette a pugno di Jasmine sgorgò del sangue, mentre tremava dalla testa ai piedi. Nei suoi occhi comparve un bagliore del colore del sangue, e dovette lottare disperatamente per trattenere il suo intento omicida. Sembrava un animale feroce, sul punto di impazzire da un momento all’altro:


“Quel… bastardo… vuole… morire!!”


Bang!


L’Imperatore del Drago batté improvvisamente il pugno sul suo tavolo e si alzò in piedi di scatto, con un’espressione incredibilmente tetra sul volto.


Quel suo movimento inaspettato attirò l’attenzione degli altri grandi Imperatori Divini, scioccati dalla sua reazione.


Dopo un breve istante di solenne silenzio, l’Imperatore del Drago tornò lentamente a sedersi, per poi mormorare le sue scuse: “Mi dispiace, questo drago per un momento si è dimenticato della propria identità.”


“…” tutti gli altri Imperatori Divini annuirono leggermente con il capo, e nessuno di loro osò dire una sola parola.


“Ha fatto addirittura perdere la calma all’illustre Imperatore del Drago. A quanto pare l’Anima di Drago all’interno di yun Che… nasconde molto più di quanto si noti a colpo d’occhio.” mormorò sovrappensiero Qianye Ying’er.


“Smettila di parlare a vanvera.” La avvisò l’Imperatore del Brahma: “A questo mondo, l’unica cosa che non devi assolutamente provocare è ‘l’ira di un drago’.”


“Luo Changsheng!!” Dall’altro lato degli spalti, Luo Shangchen non riuscì più a trattenersi e ruggì ferocemente: “Cosa stai facendo!? Ti sei lasciato accecare dalla rabbia al punto da diventare completamente pazzo!?”


“Cosa ti ho detto? Lascia che si sfoghi!” rispose freddamente Luo Guxie: “Se non lasciamo che sfoghi tutta la rabbia, il risentimento, il senso di umiliazione e l’invidia… per farla breve, non cercare di fermarlo. Se ci saranno delle conseguenze, sarò io a prendermi tutta la responsabilità!”


“Non hai paura che la sua reputazione venga completamente infangata!?” gridò Luo Shangchen, con la voce che tremava lievemente.


“Umpf.” Luo Guxie sbuffò con indifferenza: “Lui è Changsheng. Non è come te, il Realm King del Sacro Universo che pensa solamente all’onore e alla reputazione, ritenendoli le cose più importanti in assoluto a scapito di tutto il resto!”


Luo Shangchen: “…”


La folla era completamente avvolta dal caos e ogni singolo spettatore aveva un’espressione incredibilmente agitata. Nessuno riusciva a credere che il famoso “Giovane Maestro Changsheng” stesse davvero commettendo dei gesti così folli e crudeli, ma ancor più non riuscivano a credere che… la battaglia non si fosse ancora conclusa.


“Luo Changsheng, tu… non ti perdonerò mai! Se osi fare ancora del male al mio Fratellone Yun, giuro che quando sarò cresciuta di ucciderò a qualsiasi costo… Wuuuuuu…”


Nella voce di Shui Meiyin c’era una rabbia che non aveva mai provato prima. Ma prima ancora che potesse finire di gridare, Shui Qianheng usò la sua Energia Misteriosa per coprire forzatamente la sua voce e trattenere il suo esile corpo, impedendole di muoversi. Lei lottò energicamente nel tentativo di divincolarsi, mentre senza che se ne rendesse conto delle lacrime di paura comparvero nei suoi occhi simili a stelle…


Insieme a… un cupo bagliore di odio, di cui neppure lei si rese conto.


“Yun Che… si sta ancora rifiutando di svenire… ormai è in quelle condizioni, si può sapere perché… si rifiuta ancora di arrendersi?” commentò Shui Yingyue in tono sconfortato.


Naturalmente a Yun Che sarebbe bastato lasciarsi svenire, e tutto sarebbe finito. Eppure, continuava a restare testardamente aggrappato alla poca lucidità che gli rimaneva, rifiutandosi di cedere all’oscurità, nonostante i crudeli e violenti attacchi di Luo Changsheng… considerando la sua forza, il fatto che Yun Che fosse ancora vivo poteva già essere considerato un piccolo miracolo e nessuno riusciva a immaginare quanto dovesse essere estremamente tenace e determinato per riuscire ancora a resistere.


Perché stava sopportando tutto ciò? Era deluso dalla piega presa dagli eventi e voleva ancora provare a vincere? Ma in quelle condizioni, che speranze aveva di riuscire davvero a ribaltare la situazione? Lui stesso doveva saperlo bene… quindi, perché continuava a resistere, di preciso? Avrebbe davvero lasciato che Luo Changsheng lo torturasse ancora, piuttosto che arrendersi e cedere al buio nella sua mente…


Bang!


Luo Changsheng calpestò il petto di Yun Che, facendolo incavare violentemente sotto al suo piede. I suoi occhi erano ridotti a due fessure e commentò, in tono cupo e serio: “Yun Che, all’improvviso mi sento rapito da un senso di ammirazione nei tuoi confronti. È incredibile che ti stia ancora rifiutando di svenire, dopo tutto quello che hai sopportato fino ad adesso. È davvero strano. Quindi, dovrei dire che sei tenace e determinato? O forse che sei semplicemente la persona più stupida al mondo?”


BOOOOOOM——


Con una violenta esplosione, carne e sangue schizzarono via dal petto di Yun Che.


“Yun Che!” gridò involontariamente Mu Bingyun, ancora una volta. La forza del calcio di Luo Changsheng era diretta alle Vene Misterioses di Yun Che, con grante stupore di tutti. Mu Bingyun si alzò di scatto e raggiunse subito la zona di cielo sopra il Palco degli Dei. Una volta lì, chiese in tono implorante: “Onorevole Qu Hui, la imploro di chiudere un occhio e lasciare che questa giovane dica qualche parola a Yun Che. Questa giovane conosce bene le regole della Battaglia degli Dei e sa che non possono essere infrante, ma se continuerà così… Yun Che sarà fortunato anche solo a sopravvivere.”


L’Onorevole Qu Hui la fissò, ma non diede il suo permesso. Proprio quando Mu Bingyun stava per implorarlo di nuovo, la voce grave dell’Onorevole Qu Hui avvolse improvvisamente il Palco degli Dei:


“Yun Che! Questa è una battaglia che perderai senza la minima ombra di dubbio. Lasciati svenire, e questo incontro finirà. Otterrai il secondo posto del torneo, e sarai comunque ricoperto di gloria. Tuttavia, se continuerai testardamente a resistere, Luo Changsheng avrà il permesso di continuare ad attaccarti senza infrangere le regole e nessuno potrà intervenire! Quindi, non rovinare il tuo stesso futuro semplicemente per un momento di inspiegabile ostinazione!”


Mentre l’Onorevole Qu Hui parlava, tutti rimasero in silenzio.


Ma la testarda tenacia di Yun Che si rifiutò di scomparire.


Yun Che vedeva tutto rosso sangue, o a volte di un bianco spettrale, alternativamente. Non percepiva già più alcun dolore e non riusciva a percepire chiaramente neppure la propria stessa esistenza. L’unica cosa che avvertiva ancora era l’aura di Luo Changsheng, e alcuni altri rumori esterni, che però si mescolavano e confondevano.


<em>Un momento di inspiegabile ostinazione…</em>


<em>Heh… che sciocchezza…</em>


<em>Davvero un solo Luo Changsheng… è degno di farmi sentire così deluso?</em>


Nella mente e nell’anima di Yun Che riecheggiò la sua stessa risata… poi, vi comparve una sfocata sagoma rossa, e si sentì avvolgere fin nel profondo del cuore da un calore indescrivibile.


<em>Jasmine…</em>


<em>Sono riuscito a prendere il Fiore Netherworld Udumbara per te…</em>


<em>Sono riuscito a venire nel Regno degli Dei per te…</em>


<em>Eppure, adesso… non riesco a vincere la finale di questa Battaglia degli Dei…</em>


<em>Forse è il volere del fato… forse non sono destinato a rivederti mai più…</em>


<em>Davvero noi due non siamo legati l’uno alla vita dell’altra e non ci incontreremo mai più…? Heh, che razza di scherzo è? In questa vita… questo è assolutamente impossibile!</em>


<em>Anche se sono così inutile, e ormai non posso riuscire a vincere la Battaglia degli Dei per te…</em>


<em>Ma, almeno, lasciami resistere fino all’ultimo istante per te, finché gli ultimissimi frammenti della mia determinazione e della mia lucidità scompariranno.</em>


<em>Questa sarà la… la prova della mia dedizione a soddisfare la tua richiesta… e sarà anche… la punizione per la mia incompetenza…</em>


Bang!!


Yun Che venne ancora una volta scagliato in aria da un violento calcio di Luo Changsheng…


Non sapeva dove fosse atterrato, né era più in grado di controllare le condizioni delle sue ferite. Infatti, doveva concentrarsi al massimo anche solo per restare aggrappato all’ultimo barlume di lucidità che gli rimaneva.


<em>Non sento più alcun dolore, e non riesco neppure a percepire il mio stesso corpo. Ormai, non riesco a percepire neppure le mie Vene Misterioses…</em>


<em>Anche se la mia forza misteriosa dovesse andare completamente persa… o forse… le mie Vene Misterioses… dovessero essere distrutte…</em>


<em>Io non perderò… comunque…</em>


Lo sguardo di Yun Che si stava spegnendo gradualmente, e l’ultimo rivolo di Energia Misteriosa emanata dal suo corpo si dissipò improvvisamente. Poi, nessuno avvertì più la minima aura in lui, né al suo interno né all’esterno.


“Heh, non male, non male! E pensare che riesci ancora a resistere.” Commentò Luo Changsheng, mentre camminava di proposito senza fretta verso Yun Che. Più lui sopportava, e più Luo Changsheng si sentiva soddisfatto. Eppure, al tempo stesso, più la cosa andava per le lunghe e più provava irritazione e frustrazione. I suoi passi rallentarono ancora di più, ma due crudeli e terribili vortici di Energia Misteriosa cominciarono silenziosamente a formarsi sulle sue mani.


Stavolta, voleva tagliare direttamente entrambe le braccia a Yun Che.


Ma quando fu a dieci passi da lui, il mondo all’improvviso divenne inaspettatamente buio.


Non c’era stato alcun cambiamento in nessuna aura, non c’erano stati rumori inusuali, non c’erano stati segni o anticipazioni, ma in quell’istante la luce nel cielo divenne incredibilmente più scura. Tutti sollevarono di riflesso lo sguardo, e sui volti di tutti comparvero rapidamente espressioni scioccate e incredule.


Nell’azzurra volta celeste sopra di loro, avevano cominciato a radunarsi e a turbinare delle nuvole nere. Sembravano sconfinate e senza limiti, mentre inghiottivano tutta la luce del cielo.


Tuttavia, prima di quel momento, il cielo era stato perfettamente limpido nel raggio di migliaia di chilometri, senza neppure una sola nuvola in vista.


Tutti i grandi Divine Master e Imperatori Divini lì riuniti si alzarono lentamente in piedi uno dopo l’altro. Tutti avevano la fronte visibilmente corrugata, siccome neppure loro riuscivano a percepire da dove provenissero quelle nuvole nere – il cielo era passato da un azzurro accesso all’essere completamente oscurato dalle nuvole, ma era successo in un solo istante… era un evento inspiegabile e incredibilmente bizzarro.


Le nuvole nere vorticarono, scure e minacciose, e in un batter d’occhio divenne quasi impossibile vedere chiaramente. Per di più, tutti gli spettatori non erano a conoscenza di un ulteriore dettaglio. Non sapevano che in quello stesso istante, il cielo era stato ricoperto da nuvole nere anche in tutto il resto della Regione Orientale.


Mentre le nubi turbinavano, cominciarono lentamente a scendere verso il basso. Era come se un antico e malvagio Diavolo si fosse improvvisamente risvegliato, gettando l’intera Regione Orientale in un abisso oscuro.
                                


                                



