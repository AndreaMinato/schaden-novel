---
weight: 1239
title: Capitolo 1239 – Furia dei Cieli
pubDate: 2025-02-27T08:14:48.758Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






“Cosa sta succedendo?”


Tutti gli spettatori intorno al Palco degli Dei erano completamente in preda al panico, mentre il cielo diventava sempre più scuro. Persino con la loro vista, i più grandi esperti non riuscivano a vedere chiaramente neppure le proprie mani. Nel frattempo, dal cielo sembrò scendere un’aura incredibilmente soffocante e opprimente, che si faceva sempre più pesante, facendo sentire tutti come se la loro anima stesse tremando senza controllo e stesse venendo schiacciata.


Era una sensazione orribile, come se il cielo intero stesse per squarciarsi e inghiottire ogni forma di vita.


Tutti gli spettatori si alzarono in piedi, sollevando lo sguardo al cielo, scioccati nel cuore e nell’anima. Figurarsi i giovani, neppure gli Imperatori Divini né l’Imperatore del Drago avevano mai visto il cielo venire avvolto in una frazione di secondo da nuvole scure così spaventose.


“Mo Yu, Mo Wen, Mo Zhi, avete mai visto qualcosa di così strano?” chiese l’Imperatore dell’Eternità ai tre Anziani del Regno del Mistero Celeste, con le sopracciglia aggrottate e un’espressione cupa.


Tuttavia, i tre non sapevano come rispondere alla domanda dell’Imperatore dell’Eternità. Rimasero con lo sguardo perso nel vuoto, fisso verso il cielo scuro, con negli occhi uno stupore almeno dieci volte maggiore di quello di tutti gli altri.


In quanto Anziani del Regno del Mistero Celeste, erano più vicini alla Legge dei Cieli di chiunque altro, nel Regno degli Dei, siccome avevano trascorso le loro intere vite a indagare sui misteri dei Cieli e assistendo a innumerevoli fenomeni naturali. Eppure, non c’erano alcune informazioni riguardo a un evento così misterioso neppure nel Canone Divino del Mistero Celeste del loro Reame. E ad averli scioccati così terribilmente era proprio il fatto che quel potere assomigliasse molto alla Legge dei Cieli.


Gli abitanti del Regno del Mistero Celeste avevano una durata naturale della vita piuttosto breve, siccome si immischiavano forzatamente e continuamente nei misteri celesti, suscitando nei Cieli una certa ira. Sebbene fossero in grado di scrutare nei misteri celesti, veneravano la Legge dei Cieli più di chiunque altro. Tuttavia, in vita loro non avevano mai percepito la presenza del potere dei Cieli così chiaramente come in quel preciso istante.


Quello che inizialmente sembrava solo un vago potere celeste, in quel momento stava vorticando sopra di loro, in alto nel cielo, sembrava quasi che bastasse distendere una mano per toccarlo.


Thud…


I tre Anziani all’improvviso caddero pesantemente in ginocchio, nello stesso istante, poi si prostrarono a terra, tremando violentemente dalla testa ai piedi.


L’improvviso gesto dei tre Anziani del Regno del Mistero Celeste stupì leggermente l’Imperatore dell’Eternità. Poi, il suo corpo venne avvolto da un bagliore di Energia Misteriosa. Mentre ascoltava la trasmissione sonora che gli era appena arrivata, impallidì bruscamente e ringhiò a bassa voce: “Cos’hai appena detto!?”


Vedendo qualcuno come l’Imperatore dell’Eternità così scioccato, i vari Imperatori Divini e i Guardiani intorno a lui non poterono che fissarlo. L’Imperatore del Drago chiese a bassa voce: “Cosa succede?”


L’Imperatore dell’Eternità prese dei profondi respiri per qualche secondo, poi rispose in tono incredibilmente tetro: “Queste strane nubi nere non sono comparse solo nel mio Regno dell’Eternità, ma dal Regno del Mare Divino a est, fino al Regno della Stella Cadente a ovest… tutti i Reami Stellari che possono essere raggiunti dalle trasmissioni sonore hanno confermato che anche da loro il cielo è stato avvolto da nuvole nere! Non si riesce a vedere nient’altro!”


“Com’è possibile!? L’intera Regione Orientale… è già stata avvolta da queste nubi nere!?”


“Cosa!?” le parole dell’Imperatore dell’Eternità scioccarono terribilmente tutti gli spettatori intorno al Palco degli Dei.


“Questo… si può sapere cosa sta succedendo? Imperatore del Drago, lei ha trecentocinquantamila anni, ha mai sentito raccontare di un fenomeno del genere?” domandò a bassa voce l’Imperatore del Brahma.


“…” L’Imperatore del Drago scosse lentamente la testa.


“Questa è la… la furia dei Cieli!” gridò stringendo i denti il Maestro Mo Yu, prostrato a terra, con la voce tremante per via del terrore che era penetrato fin nelle sue ossa.


Boom boom boom ––––


Le nubi nere continuarono a contorcersi, diventando ancora più spesse e formando uno spesso strato sopra a tutti i presenti, turbandoli. I loro cuori battevano con forza, a causa di quell’irrefrenabile senso si oppressione, facendoli sentire come se stessero soffocando.


L’intera Regione Orientale cadde in preda a un panico caotico. Tutti alzarono lo sguardo al cielo, ormai nero come la pece, dove quelle nuvole senza fine sembravano annunciare l’arrivo dell’apocalisse.


Per via dello stupore e dell’orrore causati dalla situazione, tutti si erano ormai dimenticati dove fossero, si erano dimenticati che quella era la finale della Battaglia degli Dei.


Bathump…
Bathump…
Thump…
Thump.
Thump!
Thumpthumpthumpthump…


Yun Che aveva la vista annebbiata, ormai aveva chiaramente quasi perso i sensi. Ma per qualche motivo, riusciva a sentire con incredibile chiarezza i battiti del suo cuore.


Prima aveva completamente esaurito l'Energia Misteriosa all’interno delle sue Vene Misterioses, anzi, persino quest’ultime erano diventate impossibili da percepire. Eppure, in quel momento riuscì improvvisamente ad avvertire dei rivoli di Energia Misteriosa comparsi dal nulla. Tuttavia, anche se quell'Energia Misteriosa era chiaramente nata da lui, al tempo stesso gli sembrava completamente estranea. Si espandeva e agitava senza sosta, come una belva feroce rinchiusa in una gabbia, in grado solo di lottare disperatamente ma non di fuggire.


Contemporaneamente, un briciolo di aura dalla potenza stranamente soverchiante avvolse tutto il suo corpo. Era già sul punto di svenire, eppure riuscì comunque a percepire che, insieme a quella pressione così incredibilmente spaventosa, c’erano anche rabbia, stupore, frustrazione… e paura?


<em>Cos’è… questo…</em>


Gli occhi opachi di Yun Che rimasero fissi nel vuoto, verso il cielo nero come l’inchiostro.


A meno di dieci passi da Yun Che, gli occhi, i muscoli e l’anima di Luo Changsheng… ogni parte del suo corpo, dai nervi ai capelli, stava tremando terribilmente.


Dato che era così vicino a Yun Che, gli sarebbe bastato poco per raggiungerlo in una frazione di secondo. Eppure, rimase come pietrificato, con il piede che aveva sollevato per fare un passo fermo a mezz’aria, tremante, senza riuscire ad avanzare… perché una sensazione indescrivibilmente spaventosa gli diceva che, se avesse fatto quel mezzo passo in avanti, sarebbe sicuramente precipitato nel profondo abisso della morte, senza avere la minima possibilità di sfuggirgli.


Sconvolto dal terrore, cominciò a indietreggiare. A ogni passo, quella sensazione orribile si alleggeriva lievemente. Si ritrasse più rapidamente, finché non fu abbastanza lontano da superare la paura. Tuttavia, non riuscì a smettere di tremare.


<em>Cos’è questo? Cosa sta succedendo?</em>


“Cosa? La furia dei Cieli? Cosa intendete dire di preciso?” chiese in tono serio l’Imperatore dell’Eternità. Anche se stava cercando di mantenere un tono tranquillo e composto, il suo sguardo era pieno di incertezza.


Rrrmmbb –––


All’improvviso ci fu un lampo viola.


Nel mezzo di quel soffocante mare di nubi nere, il lampo viola ovviamente attirò subito l’attenzione di tutti, che fissarono il punto in cui aveva avuto origine. Proprio di fronte ai loro occhi, dove due nuvole nere entravano in contatto, il luminoso lampo viola continuò a brillare, avvolto da delle scintille d’elettricità. Poi, tre, cinque, dieci, cento… innumerevoli piccoli fulmini conversero insieme, formando un gigantesco dominio di elettricità.


“Questo… com’è possibile!?”


Per tutti i potenti Reami Stellari radunati lì, l’improvvisa comparsa di un dominio di fulmini in seguito alla concentrazione di scintille d’elettricità era una vista familiare.


Perché… era l’anticipazione alla Tribolazione del fulmine che ogni praticante del mistero doveva affrontare per superare il Divine Tribulation Realm!


I mortali che coltivavano per diventare Dei attiravano inevitabilmente l’ira dei Cieli. eccetto i Reami Sovrani che possedevano Eredità speciali, trasmesse di generazione in generazione per aiutare i loro discendenti ad ascendere istantaneamente al cielo, sia gli umani, sia i demoni, sia le Bestie Misteriose che gli spiriti della natura dovevano affrontare la punizione della Legge dei Cieli, se intendevano superare il Divine Tribulation Realm. Se resistevano con successo, riuscivano ad avanzare al Divine Spirit Realm. altrimenti, nel migliore dei casi se la sarebbero cavata restando menomati per il resto della vita. E nel peggiore, sarebbero morti brutalmente.


Nel Regno degli Dei, c’erano ogni giorno parecchi praticanti del mistero che affrontavano la Tribolazione. Di conseguenza, vedere i fulmini della Tribolazione era ormai da tempo assolutamente normale nei Reami migliori del Regno degli dei, ed era a malapena considerato un evento inusuale.


Ma…


In base all’esperienza di tutti i più grandi esperti del Regno degli Dei, le nuvole si formavano in una piccola area al di sopra del praticante del mistero che stava per affrontare la Tribolazione, subito prima che questa si verificasse, poi si formava al loro interno una zona carica d’elettricità e infine i fulmini cadevano sull’interessato. Un comune praticante del mistero di solito attirava al massimo delle nubi nere nel raggio di circa cinque chilometri, e i più talentuosi di qualche decina di chilometri. O almeno, nessuno aveva mai sentito raccontare di qualcuno che ne avesse attirate per un raggio di più di cinquanta chilometri.


Eppure, le nubi sopra di loro si estendevano a perdita d’occhio e avevano avvolto l’intera Regione Orientale, come per preannunciare una terribile calamità che avrebbe messo fine al mondo. Quindi, com’era possibile che quelle fossero nuvole di una Tribolazione?


Di conseguenza, anche se quell’idea passò per la testa di tutti i presenti, la abbandonarono completamente dopo un solo istante… anche se era un fenomeno piuttosto simile, sicuramente non poteva trattarsi del preludio a una Tribolazione.


Ma in tal caso, cos’era di preciso quell’area pregna di fulmini viola che era comparsa nel mezzo delle sconfinate nubi nere?


Appena le nubi nere cominciarono a scendere verso il basso, anche il dominio di fulmini le seguì. E man mano che l’elettricità scendeva sempre più verso terra, la soffocante aura dei Cieli si faceva sempre più soffocante, secondo dopo secondo, schiacciando pesantemente i cuori di tutti i presenti. Gradualmente, gli spettatori realizzarono con stupore che Yun Che era esattamente sotto al centro del dominio di fulmini!


Yun Che stava a malapena respirando ed era immobile. Eppure, il su intero corpo era completamente illuminato dalla luce viola del dominio di fulmini. In quel mondo incredibilmente buio, era una scena maestosa.


Tutto ciò era esattamente identico all’anticipazione di una Tribolazione.


“La forza misteriosa di Yun Che… in effetti è proprio al… picco del Divine Tribulation Realm…” mormorò l’Imperatore dell’Eternità: “Che questa… sia davvero…”


“No, non può assolutamente esserlo.” L’Imperatore degli Dei Lunari sollevò lo sguardo al cielo: “Come può tutto questo essere solo una Tribolazione? Anche se fosse la reincarnazione di un Diavolo Primordiale, non causerebbe…”


Screeech!


Un rombo assordante risuonò improvvisamente nel cielo e un fulmine scattò orizzontalmente fra le nuvole, come se volesse tagliare in due il cielo. Un arco di brillante elettricità viola cominciò improvvisamente a condensarsi all’interno del dominio di fulmini, emettendo dei rumori raggelanti.


“Fulmine… Fulmine della Tribolazione Celeste!?”


Innumerevoli praticanti del mistero cominciarono a gridare, allarmati, quando lo videro. Persino i vari Divine Master avevano espressioni agghiacciate e le pupille contratte dalla paura.


Quello strano tipo di fulmine e quel tuono, quella straordinaria elettricità fra le nubi… erano precisamente i Fulmini della Tribolazione Celeste, che conoscevano tutti fin troppo bene!


“Dav… davvero… davvero… è davvero un Fulmine della Tribolazione?” domandò il Realm King di un Reame Intermedio, balbettando.


“No! È impossibile! Un fenomeno come questo, in grado di scioccare l’intero universo, non può essere solo una Tribolazione… questo Fulmine della Tribolazione deve essersi semplicemente formato nello stesso istante in cui è iniziato l’altro fenomeno!”


“Esatto! Esatto, esatto! Dev’essere così! Eh? Qualcosa non va! Yun Che ha chiaramente subito ferite terribili ed esaurito la sua Energia Misteriosa. Quindi, è assolutamente impossibile che la sua forza misteriosa stia aumentando di livello in una situazione del genere! Come potrebbe aver attirato la sua Tribolazione in condizioni simili?”


“Se venisse colpito da un Fulmine della Tribolazione in quello stato, non morirebbe di sicuro?”


Le nubi nere che avevano avvolto l’intera Regione Orientale… il dominio di fulmini comparso all’improvviso sopra Yun Che…


Non avrebbero mai potuto accettare che ci fosse un legame fra le due cose, né osavano immaginarlo.


“Imperatore del Drago, secondo lei… queste nubi nere… potrebbero indicare l’inizio di una Tribolazione?”


Chiese l’Imperatore dell’Eternità, parlando con incredibile lentezza.


“…” L’imperatore del Drago osservò il cielo, senza rispondere per parecchio tempo… o forse, non se la sentiva di dare una risposta.


Mentre il dominio di fulmini continuava a scendere verso il basso, anche il bagliore dell’elettricità che si era condensata al suo centro divenne sempre più intenso. Tutta la luce e l’aura erano fermamente centrate su Yun Che.


I membri del Regno della Canzone Glaciale erano completamente paralizzati e stavano fissando Yun Che con lo sguardo perso nel vuoto, mentre veniva completamente avvolto dal bagliore viola. A un certo punto, Mu Binyun impallidì di colpo: “Oh no!”


“Yun Che!” Gridò in tono grave, cominciando a scattare verso di lui, ma venne subito fermata da Mu Huanzhi: “Non andare laggiù! Se si tratta davvero della Tribolazione di Yun Che, dovresti sapere che nessuno può impedirla né intervenire!”


La Tribolazione del fulmine era il castigo di coloro che coltivavano la forza misteriosa per diventare dei, oltre che una sorta di prova. Prima di affrontare la Tribolazione, ci si poteva preparare con medicine di alta qualità, con artefatti Profound, Formazioni Misteriose e altri metodi. Questo era anche il motivo per cui gli abitanti dei Reami Superiori avevano maggiori probabilità di superare la Tribolazione… colui che la affrontava non aveva il permesso di affidarsi all’aiuto di altre persone. Non solo non sarebbero affatto riuscite ad assisterlo, ma interferendo avrebbero anche attirato a loro volta l’ira dei Cieli.


Mu Bingyun rispose in tono urgente: “La Maestra della setta ha ripetuto più volte che il talento di Yun Che è straordinario. Se supererà il Divine Tribulation Realm attirerà parecchi Fulmini della Tribolazione. Di conseguenza, non può iniziare da solo. C’è bisogno di lei, deve curare personalmente i preparativi. Com’è possibile… com’è possibile… in un momento come questo, all’improvviso…”


Crack!


Dei raggi di luce viola esplosero verso l’esterno e un tuono assordante ruggì nel cielo. Un Fulmine della Tribolazione lacerò il cielo, dirigendosi dritto verso Yun Che.


Il Palco degli Dei venne avvolto da innumerevoli grida sconvolte. Secondo l’esperienza di tutti gli abitanti del Regno degli Dei, i Fulmini della Tribolazione di solito brillavano per circa tre minuti prima di colpire. Era una sorta di dimostrazione di pietà da parte dei Cieli verso i praticanti del mistero, a cui concedevano la possibilità cruciale di prepararsi per circa tre minuti! Eppure, quell’improvviso Fulmine della Tribolazione era rimasto fra le nubi per solamente dieci secondi!


“Yun Che!” le pupille di Mu Bingyun si contrassero, nel mezzo del suo grido acuto e scioccato.


“Changsheng, scappa!” anche Luo Guxie urlò a squarciagola.


La reazione dell’Onorevole Qu Hui fu incredibilmente rapida. Rimosse all’istante la barriera intorno al Palco degli Dei e scagliò molto lontano Luo Changsheng con una spazzata di Energia Misteriosa.


Boom!!


Quando il Fulmine della Tribolazione colpì il corpo di Yun Che, una sfera di luce dal raggio di tre chilometri eruppe verso l’esterno, con lui al centro, rilasciando l’inafferrabile ma inconfondibile potere dei Cieli.


“Yun… Yun Che…” il meraviglioso volto di Mu Bingyun perse completamente colore, e non riuscì neppure a lasciarsi cadere a terra.


La vita di Yun Che era già prima appesa a un filo, come avrebbe potuto resistere a quel potere dei Cieli? L’unica possibilità era che fosse stato ridotto in cenere…


Crack!!!!


Prima ancora che gli spettatori avessero il tempo di reagire, delle altre esplosioni tonanti risuonarono improvvisamente nel cielo, e altri due Fulmini della Tribolazione provenienti dalle nubi colpirono contemporaneamente Yun Che.


Boom ––––


Il Fulmine della Tribolazione che stava avvolgendo Yun Che non aveva ancora neppure cominciato a dissiparsi. Ma ancora una volta, esplose con un lampo viola ancora più intenso e terrificante.


“Co… cosa!”


“Questo… era il secondo stadio della Tribolazione?”


“Questo… questo… si può sapere cosa sta succedendo?”


Più si era talentuosi, e più violenta era la Tribolazione da affrontare. I normali praticanti del mistero dovevano sopportare solo uno stadio della Tribolazione. Doverne affrontare due distinti significava già essere un genio straordinario. Era incredibilmente raro che un qualcuno ne dovesse affrontare tre stadi, e chi ci riusciva diventava famoso in un’intera Regione Divina. Coloro che affrontavano quattro stadi erano ancora di meno e, se non morivano prematuramente, avevano grandi probabilità di diventare dei Divine Sovereign o anche dei Divine Master. In quanto al quinto stadio della Tribolazione, poteva capitare che passassero anche più di mille anni senza che nessuno dovesse affrontarlo. E il sesto stadio, nell’intera storia lunga un milione di anni del Regno degli Dei, era stato attirato da una sola e unica persona.


Considerando le straordinarie battaglie di Yun Che durante l’Assemblea Profound God, nessuno avrebbe trovato strano se avesse dovuto affrontare una Tribolazione di tre o persino quattro stadi. E anche se ne avesse dovuti sopportare cinque, non sarebbe stato nulla di sconcertante.


Tuttavia, nel caso di una Tribolazione suddivisa in più stadi, c’era sempre una pausa di circa venti secondi fra ognuno di essi. Anche se non era molto tempo, era comunque un’occasione preziosa e indispensabile per riprendere fiato.


Eppure, dal primo al secondo stadio della Tribolazione di Yun Che erano passati solo pochi istanti prima che i Fulmini lo colpissero all’improvviso!


Prima ancora che qualcuno riuscisse a riprendersi dallo stupore, subito dopo l’esplosione del secondo stadio della Tribolazione, il cielo venne di nuovo lacerato da delle colonne di fulmini. Di fronte agli sguardi terrorizzati di tutti, i Fulmini della Tribolazione scesero di nuovo verso Yun Che… ma stavolta, erano ben quattro Fulmini!


Il terzo stadio della Tribolazione!


In un paio di secondi, c’erano stati tre stadi della Tribolazione, per un totale di sette Fulmini Celesti!


Di solito i Cieli mostravano pietà verso i mortali.


Eppure, in quel momento sembrava che i Cieli stessero tentando furiosamente e impazientemente di estirpare la sua vita.
                                


                                



