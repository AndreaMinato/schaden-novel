---
weight: 12400
title: Capitolo 1240 – Sei Scioccanti Tribolazioni
pubDate: 2025-02-27T08:14:48.758Z
tags:
    - atg
---


Capitolo regolare,
0 capitoli in coda, 0/10 donazione,
-Schadenfreude


BOOOM!


Quattro saette discesero, combinandosi con quelle di prima ed esplodendo in modo più devastante e spaventoso.


"Tre stadi... tre stadi consecutivi?"


"Come può accadere? Questa... è davvero una tribolazione del fulmine?"


I vari maestri al di sopra del Divine King Realm si scambiarono delle occhiate dubbiose e incredule. Tre stadi della tribolazione del fulmine erano un raro spettacolo, ma non era troppo strano che accadesse a Yun Che... tuttavia che discendessero tutti e tre in un secondo... non si era mai sentito di un evento del genere. Nessuno, nemmeno i coltivatori al picco della via del divino avevano mai visto un fenomeno simile.


La trasmissione dal Regno dell'Eternità non fu interrotta e continuò a proiettare ciò che stava accadendo nel palco degli dei. Innumerevoli coltivatori guardarono a bocca aperta Yun Che mentre veniva sommerso dai fulmini... era uno spettacolo incomprensibile perfino per un Divine Master, era scontato che fossero sconvolti pure loro.


Dopo tre stadi consecutivi di tribolazione, non ne discesero altri, ma le saette attorno a Yun Che non diminuirono, anzi, diventarono ancora più violente.


I Regni della Canzone Glaciale e del Dio della Fiamma erano già sconvolti e senza parole. Sul palco, Yun Che era completamente coperto dai fulmini, non potevano vederlo, ma erano in grado di percepire la sua presenza.


"...Imperatore del Drago, nella sua Divina Regione Orientale sono mai discesi tre stadi di tribolazione alla volta?" Chiese l'Imperatore dell'Eternità.


"Non è mai accaduto prima." L'Imperatore del Drago scosse la testa e guardò le nubi agitate: "E non è finita."


Il suo interlocutore alzò le sopracciglia, dicendo con tono profondo e incredulo: "Questo significa... che Yun Che è ancora vivo!"


Yun Che, al picco del Divine Tribulation realm, poteva affrontare coltivatori al decimo livello dello stadio successivo. Quindi, date le sue capacità, era normale che potesse resistere ad un po' dei colpi della tribolazione. Ora però le condizioni di Yun Che erano pessime. Solo un attacco delle saette avrebbe dovuto ridurlo in cenere... tuttavia, dopo altri tre stadi e sette colpi dopo era ancora vivo!


Questo fenomeno non poteva essere una messinscena... come poteva Yun Che sopravvivere a questa scarica di fulmini?


Il cielo iniziò a tremare ancora una volta. L'Imperatore dell'Eternità alzò lo sguardo: "Non dirmi..."


CRASH!!!


Riecheggiò un'esplosione assordante. Otto scie viola sfrecciarono per la regione e colpirono con una forza immensa.


"Q... quarto stadio!!"


Ogni stadio aggiuntivo avrebbe portato un aumento quantitativo di fulmini! Il primo stadio consisteva in un attacco, il secondo in due, il terzo in quarto e ora il quarto ora avrebbe portato... otto colpi!


Era un numero superiore a tutti gli stadi precedenti messi insieme!


C'era una differenza immane tra il terzo e il quarto stadio.


Boom boom boom!


Otto fulmini esplosero tingendo il cielo di viola. Questa scena spaventosa, insieme alla potenza della legge del cielo, fece impallidire per lo spavento i coltivatori al Divine Tribulation Realm. I guerrieri al Divine Spirit Realm che avevano appena sperimentato una tribolazione divina di recente erano ancora più spaventati.


Questa era un'esperienza completamente differente da quella che avevano fatto... era molto più terrificante!


"Ssssss... Perché sta facendo così? Maestro, abbiamo superato entrambi quattro tribolazioni del fulmine, ma perché quella del fratello Yun è completamente diversa dalla mia?" Esclamò sconvolto Huo Poyun.


"..." Huo Rulie non riuscì a rispondere perché non ne aveva la più pallida idea. Era scioccato come il suo discepolo.


Quando Huo Poyun era avanzato al Divine Spirit Realm in effetti aveva affrontato quattro stadi di tribolazione del fulmine. Per questa prova, i tre setta del Regno del Dio della Fiamma non avevano badato a sforzi per aiutarlo a prepararsi e poi quando i quattro stadi erano discesi... erano calati sistematicamente, ogni tribolazione era più forte della precedente, ma c'era un periodo di dieci secondi tra ciascun assalto, tempo prezioso che aveva permesso a Huo Poyun di prendere fiato.


Huo Poyun sapeva molto bene che ogni secondo di quelle pause era cruciale. Senza, non sarebbe riuscito a sopportare il quarto stadio della tribolazione.


Eppure per Yun Che i primi tre assalti erano calati in un secondo e il quarto li aveva seguiti a ruota senza fare passare nemmeno tre secondi.


Questo significava che erano discese quattro tribolazioni in meno di cinque secondi. Quindici fulmini... Huo Poyun si stava chiedendo, se fosse al posto di Yun Che... figuriamoci resistere, sarebbe riuscito a sopravvivere?


Prima che il pubblico si riprendesse, il cielo tremò ancora una volta e tornò a brillare. Stavolta ci sarebbero state sedici saette.


"Q-q-quinto stadio?!" Huo Poyun balbettò.


CRASH!!!


Le grida di sorpresa furono soffocate dalle esplosioni dei sedici fulmini che si erano radunati in un gigantesco pilastro di luce, per poi colpire Yun Che.


In quel momento, il cielo era completamente viola, le nuvole vorticanti ora erano dello stesso colore. Sembrava quasi che il mondo stesso fosse stato tinto di viola a causa dei fulmini.


Nessuno poteva percepire l'aura di Yun Che, né si poteva immaginare in che condizioni fosse.


Sopra il palco degli dei, la tribolazione distruttiva si era trasformata in un oceano di fulmini e Yun Che, nonostante prima fosse crollato a terra in fin di vita, si tirò su a sedere lentamente...


Quando era stato colpito per la prima volta, era sobbalzato. Innumerevoli scie di energia erano fluite in ogni parte del suo corpo. Nonostante queste correnti fossero oltremodo violente, in realtà per lui erano molto confortevoli, rinfrescanti e calde. Gli sembravano dei venti di primavera gentili che avevano accarezzato il suo corpo esausto.


<em>Questa è... una tribolazione del fulmine...</em>


Pensò a stento cosciente.


La forza della tribolazione assomigliava a delle bestie impazzite che si precipitavano su di lui. Una pagoda poi apparì sopra la sua testa. Stimolata dalla tribolazione del fulmine, la Grande Via del Budda si attivò velocemente, assorbendo con avidità questa energia... come un pesce in un deserto spoglio che era stato appena salvato da una dolce pioggia torrenziale.


Questo non era un fulmine ordinario, era un potere che superava quello umano, era l'energia del cielo!


La sua forza forse non era così sconvolgente. Dopotutto era una punizione e una prova per un coltivatore al Divine Tribulation. Indipendentemente dal livello del praticante, doveva essere ad un livello accettabile per un essere umano.


Ma questo valeva solo per gli umani.


Yun Che era ben lontano dall'essere un ordinario mortale. Aveva le Vene Misteriose del Dio Malvagio e possedeva il Corpo Spirituale del Fulmine.


In quanto il Dio della Creazione e degli Elementi, il Dio Malvagio aveva un controllo completo sul potere elementale dell'universo. Finché fosse stato nel piano del caos primordiale, avrebbe potuto controllare ogni sorta di fulmine.


Anche quello della tribolazione celeste!


L'energia spirituale si riversò freneticamente nel corpo di Yun Che. In questo mare di saette di alto livello, la velocità dell'invasione di questa energia era ancora più intensa di quella del Lago del Ghiaccio Infernale e della Prigione Infernale. Le ferite di Yun Che stavano guarendo a vista d'occhio, le sue Vene Misteriose secche ed esauste si stavano riprendendo con un ritmo sconvolgente.


Yun Che stava recuperando sempre di più la chiarezza. Si era tirato su a sedere e stava usando la Grande Via del Budda. Sotto il suo controllo, la velocità con cui l'energia spirituale entrava iniziò ad aumentare esponenzialmente.


Non solo i fulmini che dovevano annientarlo non lo avevano ferito minimamente, ma erano diventati la sua energia vitale e il suo potere.


Solo che... nessuno all'esterno poteva vederlo, e Yun Che non poteva disturbarsi a pensare a ciò che avrebbero pensato gli altri. Tutti i suoi pori erano aperti mentre incanalava la Grande Via del Budda fino al limite. Sembrava che stesse affrontando la più feroce delle tempeste, ma in realtà se la stava godendo con tranquillità. Pensava perfino che non fosse sufficiente...


<em>Continua...


Di più...


Più ne arriverà e meglio sarà!


Continua per favore!!</em>


Dopo che il quarto stadio finì, il cielo si riempì di trentadue luci brillanti solo tre secondi dopo, mostrando una scena che sarebbe stata ricordata per sempre negli annali della storia del Regno degli Dei.


"Se... sesto stadio della tribolazione del fulmine?!"


Nel cielo della Divina Regione Orientale risuonarono innumerevoli voci scioccate, formando un'onda sonora che si dissipò solo dopo molto tempo.


Riuscire ad attirare un quinto stadio era già incredibilmente raro. Se uno avesse potuto superare questa tribolazione, sarebbe stato destinato ad essere un signore di un'era... I fondatori dei quattro grandi realm king erano persone che avevano sopportato cinque stadi della tribolazione quando erano avanti al Divine Spirit Realm. Solo per questo, si poteva capire quanto erano rari cinque stadi.


E sei? Nell'intera Divina Regione Orientale, nel milioni di anni di storia del Regno degli Dei, c'era stato solo un altro caso del genere.


Sfortunatamente quel talento scioccante era al suo ultimo respiro dopo il quinto stadio ed era stato ridotto in cenere nell'istante in cui era stato assalito dalla sesta tribolazione.


Questo significava che nella storia dell'universo non c'era una sola creatura vivente che aveva superato il sesto stadio della tribolazione.


"Che... stia per apparire la seconda persona che affronterà sei stadi della tribolazione... Ah!!!"


Senza dare tempo di riprendersi dallo shock, il cielo si squarciò di nuovo e trentadue saette calarono dal cielo...


Tutti rimasero a guardare ad occhi spalancati...


Il quarto, il quinto e il sesto stadio erano tutti discesi nell'arco di dieci secondi di tempo.


Il potere di solito rigido e ordinato della legge celeste aveva perso il controllo oggi...


L'assalto di trentadue fulmini era uno spettacolo indimenticabile. Forse non avrebbero mai più visto un fenomeno del genere in tutta la loro vita. Gli occhi degli spettatori erano illuminati da luce viola. Sembrava che fossero stati congelati da un potere invisibile, incapaci di spostarsi di un pollice e di emettere un solo suono. In effetti non riuscivano nemmeno a ragionare.


Perfino i potenti Divine Master non credevano ai loro occhi.


Nessuno si sarebbe immaginato che Yun Che sarebbe sopravvissuto ai cinque stadi precedenti.


E nessuno sapeva che era completamente al sicuro sotto il terrificante assalto dei fulmini. Le sue ferite, la sua vitalità e la sua Energia Misteriosa si stavano rigenerando con un ritmo spaventoso. Il suo intero corpo stava cambiando mentre la Grande Via del Budda assimilava il potere della legge celeste.


Perfino la pagoda vorticante stava rilasciando una luce strana, ma brillante e diversa da prima.


In seguito alla discesa del sesto stadio, il cielo sopra la regione del fulmine sembrò tranquillizzarsi. Per molto tempo non apparirono altri fulmini e le nuvole nere continuarono ad agitarsi.


Dopo un po' la regione del fulmine iniziò a rimpicciolirsi.


Finalmente gli spettatori iniziarono a calmarsi.


"Finalmente... è finita..."


"Sei stadi della tribolazione... La seconda volta nella storia del Regno degli Dei... sono stato così fortunato da assistere personalmente al leggendario sesto stadio!"


"Un tempo pensavo che fosse una storia inventata, ma sembra che sia vero che esistono sei stadi della tribolazione. Un esperto al Divine Tribulation che può sconfiggere un coltivatore al picco del Divine Spirit Realm... Da dove è uscito fuori questo mostro... Solo... è stato già ridotto in cenere?"


Il palco degli dei era ancora avvolto dai fulmini e nessuno poteva percepire la presenza di Yun Che.


"Sei stadi..." Shui Qianheng era sovrappensiero.


"Ah, sei stadi della tribolazione..."


Luo Shangchen, Lu Zhou, Jun Wuming... questi nobili Divine Master sembravano essere stati incantati mentre mormoravano tra sé e sé.


Maggiore il numero di stadi, più erano alti il talento e il potenziale, e maggiore sarebbe stato il rifiuto del cielo. E sei stadi della tribolazione... perfino per loro era una "gloria" che non potevano sperare di avere.


Se uno fosse riuscito ad attirare e sopportare con successo sei stadi della tribolazione, il suo futuro sarebbe stato illimitato e non osavano immaginare quale sarebbe stato il futuro di queste persone.


Il primo ad attirare sei stadi era morto a causa della tribolazione.


Mentre il secondo... Yun Che, date le sue condizioni all'inizio... Aveva davvero qualche possibilità di sopravvivere?


Tutti gli occhi erano puntati sul mare di fulmini sul palco degli dei, in attesa che il potere della tribolazione si dissipasse. Nonostante sapessero che non era possibile, speravano... che Yun Che potesse creare un altro miracolo.


In quel momento, l'Imperatore del Drago alzò la testa e si accigliò: "Quello è..."


Allo stesso tempo il cielo mostrò uno strano fenomeno. Un bagliore scarlatto si fuse con il viola.


Tutti alzarono istintivamente la testa e trattennero il respiro.


Il rimpicciolimento della regione dei fulmini si era fermato.


Il bagliore viola ora era cambiato inspiegabilmente a causa della distorsione... Al suo posto ora c'era una regione rotante scarlatta.


Come il colore del sangue fresco.
                                


                                



