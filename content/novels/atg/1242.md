---
weight: 1242
title: Capitolo 1242 – Tremito della Legge Celeste (2)
pubDate: 2025-02-27T08:14:48.759Z
tags:
    - atg
---


Capitolo sponsorizzato! Grazie mille Kevin! 0 in coda, 0/10 donazione
-Alstor


Le bizzarre e allarmanti nubi nere che avevano avvolto i cieli dell’intera Regione Orientale avevano attirato l’attenzione anche di quelle Occidentale e Meridionale, perciò in quel momento innumerevoli sguardi erano fissi sulla Regione Orientale.


Ma nessuno avrebbe mai potuto immaginare che, sotto quelle nuvole nere che avevano coperto l’intera Regione Orientale, in quel momento stesse scendendo un Fulmine della Tribolazione assolutamente senza precedenti e in grado di far tremare il mondo intero.


L’ottavo stadio della Tribolazione… nel Regno degli Dei, dove persino il sesto era una leggenda, quelle quattro parole non avrebbero suscitato altro che risate e scherno in chiunque le sentisse.


Quel concetto era così assurdo che nessuno aveva mai neppure pensato che l’ottavo stadio potesse esistere. In effetti, era così insensato che nessuno aveva mai neppure provato a prendere in considerazione la possibilità.


Eppure, era comparso, e di fronte ai loro stessi occhi.


Durante l’ottavo stadio della Tribolazione, il fulmine scarlatto che collegò il cielo alla terra, come una catena, continuò a colpire per almeno tre minuti prima di cominciare lentamente a disperdersi. Ma il mare di saette sul Palco degli Dei continuò a fremere e ruggire senza controllo, distruggendo tutto ciò che c’era al suo interno.


Anche i Fulmini della Tribolazione erano incredibilmente terrificanti, non ferivano nessuno, a meno che qualcuno decidesse di interferire con la Tribolazione o provasse a bloccarli forzatamente. Di conseguenza, tutta la forza dei Fulmini rimase concentrata sul Palco degli Dei, anche se i lampi scarlatti stavano brillando in tutto il cielo.


Se non fosse stato per questo, probabilmente l’intero Regno dell’Eternità ormai sarebbe già stato disintegrato dall’oceano di elettricità.


Coloro che sopravvivevano a tre stadi della Tribolazione erano considerati grandi geni. Chi superava il quarto, poteva regnare su un Reame, chi resisteva al quinto era destinato a diventare un Divine Master e il sesto era una leggenda, si diceva che fosse comparso solo una volta nella storia del Regno degli Dei.


Ma l’ottavo stadio della Tribolazione… nessuno era in grado di comprendere cosa comportasse e nessuno riusciva davvero a immaginare quanto talento e potenziale si dovesse avere per far provare ai Cieli così tanta paura e rabbia.


Anche prendendo tutto il talento e la forza misteriosa dei fondatori dei quattro Reami Sovrani della Regione Orientale e concentrandoli in un solo individuo, di sicuro non sarebbe stato comunque sufficiente a causare tutto ciò…


Di fronte all’ottavo stadio della Tribolazione, tutti i più grandi geni della storia della Regione Orientale che avevano scioccato il mondo con le loro imprese e i loro traguardi non sarebbero sembrati altro che granelli di polvere.


La colonna di luce rossa che aveva collegato il cielo alla terra era scomparsa, ma il mare di saette scarlatte che turbinava sopra il Palco degli Dei continuò ad agitarsi. Il potere spaventoso e soverchiante dei Fulmini della Tribolazione probabilmente non si sarebbe dissipato del tutto neppure dopo due ore.


Ma a quel punto, l’oceano di elettricità rosso sangue sospeso nel cielo finalmente si calmò e cominciò a ritrarsi lentamente, proprio come quello di saette viola che poco prima era scomparso rapidamente.


Ma stavolta, sembrò scomparire completamente. Nel giro di qualche secondo, si era contratto fino a un decimo delle sue dimensioni precedenti e non avevano ancora smesso di restringersi… continuò, gradualmente, finché non svanì quasi del tutto.


Anche la luce rossa che prima avvolgeva il mondo era diventata sempre meno intensa, dopo l’accaduto. Alla fine, con un piccolo boato, l’oceano di saette scomparve definitivamente e nell’azzurra volta celeste non rimasero altro che quelle sconfinate nubi nere, che continuarono a vorticare e turbinare.


Tuttavia, il mare di elettricità scarlatta sul Palco degli Dei continuò a emettere un bagliore intenso.


La scomparsa del dominio di fulmini avrebbe dovuto indicare anche la fine di quella scioccante Tribolazione.


Tuttavia, le nubi nere continuarono a vorticare nel cielo e non sembrava affatto che stessero per disperdersi. L’aura opprimente della Legge Celeste, che aveva avvolto l’intera Regione Orientale, rimase fermamente impressa nel cuore e nella mente di tutti.


“Finalmente… è finita.”


Mormorarono innumerevoli spettatori, a voce alta o mentalmente. La Tribolazione era finalmente finita, ma l’orrore e lo stupore che aveva causato nei loro cuori forse non sarebbero mai scomparsi.


Dal momento in cui il primo Fulmine era caduto dal cielo a quando pochi istanti prima l’enorme dominio di saette era scomparso, ora che ci ripensavano sembrava tutto un sogno.


“Otto stadi della Tribolazione. Se non lo avessi visto coi miei stessi occhi, non sarei mai riuscito a crederci.” Mormorò fra sé e sé l’Imperatore dell’Eternità, a bassa voce, alzando lo sguardo verso le nubi nere che coprivano ancora il cielo: “Ciò che è successo oggi in questo luogo susciterà reazioni assurde in tutto il Regno degli Dei. E anche quest’Assemblea Profound God lascerà per sempre il segno negli annali storici. Inoltre, potrebbe essere un risultato che non verrà mai superato.”


“…” lo sguardo dell’Imperatore del Drago rimase fisso sul mare di fulmini che avvolgeva il Palco degli Dei. Soltanto dopo parecchio tempo, alzò finalmente lo sguardo al cielo…


Dopo che l’oceano di saette era scomparso, il vorticare delle nuvole nere sembrava essersi calmato leggermente. Tuttavia, l’aura circostante sembrava essere diventata ancora più soffocante di prima.


“Otto stadi della Tribolazione… Sss… tutto questo è stato davvero… causato da Yun Che? Non è stata una sorta di… calamità naturale?”


“Era davvero troppo… troppo terrificante. Era almeno un milione di volte più spaventoso del peggior incubo che io abbia mai avuto in vita mia. Otto stadi della Tribolazione… se qualcuno riuscisse a sopravvivere dopo una cosa del genere… cosa diventerebbe in futuro?”


“Quei Fulmini della Tribolazione erano così terribili che neppure il nostro Maestro della setta sarebbe stato in grado di resistere, quindi come potrebbe Yun Che essere ancora vivo!?”


“Huuu…” Shui Qianheng tornò a poco a poco a respirare regolarmente, ma dentro di sé si sentiva ancora molto scosso. Lanciò un’occhiata furtiva a Shui Meiyin, ma si accorse che stava ancora fissando il Palco degli Dei con lo sguardo perso nel vuoto e un’espressione assolutamente rapita sul suo volto bianco come la neve.


“Meiyin, tu…”


“Il Fratellone Yun Che è ancora vivo…” Sussurrò delicatamente.


“Cosa?” Shui Qianheng inarcò visibilmente le sopracciglia e si voltò addirittura verso di lei, quando sentì quelle parole.


“Riesco a percepire che il Fratellone Yun Che è ancora vivo, e… e…”


“E cosa?” chiese con impazienza Shui Qianheng.


“…” Tuttavia, Shui Meiyin non rispose. Al contrario, continuò a fissare meravigliata il Palco degli Dei, mentre nei suoi occhi brillava un bagliore ancora più luminoso e meraviglioso delle stelle stesse.


Quando aveva affrontato Yun Che in una battaglia fra anime, lui l’aveva completamente sconfitta con la sua tattica ignobile. Per via del contraccolpo derivante dal duello, Yun Che era riuscito a invadere la sua anima e vi aveva lasciato impresso un marchio spirituale.


Forse l’improvviso amore e l’infatuazione che provava per Yun Che erano dovuti in gran parte a quello che era successo durante la loro battaglia fra anime. E lei stessa aveva notato questo fatto, o forse sarebbe meglio dire che lo sapeva con estrema chiarezza. Inoltre, la sua Divina Anima Immacolata era così potente che per lei cancellare il marchio spirituale lasciato da Yun Che sarebbe stato facile come bere un bicchiere d’acqua, eppure aveva scelto di non farlo.


Perché le piaceva molto e la rallegrava sentirsi improvvisamente innamorata di qualcuno, le piaceva sentirsi riempire il cuore di gioia ogni volta che lo vedeva.


Specialmente quando l’aveva visto battere Jun Xilei, poi la sua stessa sorella, e alla fine anche Luo Changsheng… le si era riempito il cuore di soddisfazione e orgoglio, e sarebbe stata disposta a lasciarsi sommergere da quella sensazione per sempre. Non aveva mai e poi immaginato che ammirare un uomo, rimasto impresso nel profondo del suo cuore, potesse essere così bello e soddisfacente.


E quel giorno, aveva attirato l’ottavo stadio della Tribolazione, di cui non si era mai sentito prima, facendo tremare l’intera Regione Orientale…


Il marchio spirituale lasciato da Yun Che l’aveva influenzata, ma la sua Divina Anima Immacolata era così potente da permetterle di usare quell’impronta per percepire la presenza di Yun Che.


Quindi, se mai Yun Che fosse morto, anche il marchio che aveva lasciato sulla sua anima sarebbe scomparso.


Eppure, in quel momento, l’impronta spirituale di Yun Che era ancora indelebilmente impressa nel profondo della sua anima, e non solo non si stava dissipando, ma stava anche dando a Shui Meiyin la vaga sensazione che lui stesse diventando molto più potente… e le sembrava anche che stessero avvenendo altri strani e incredibili cambiamenti in Yun Che.


Le labbra di Shui Meiyin, due delicati petali rosa, si aprirono delicatamente, dato che non riusciva affatto a comprendere cosa stesse accadendo a Yun Che.


Boom!


Boom boom boom boom––––––––


In quell’istante, un rombo continuo e assordante esplose dal cielo, che si era gradualmente calmato. Tutti i presenti stavano per sollevare involontariamente lo sguardo, quando un tuono così potente da far tremare la terra risuonò tutt’intorno.


CRACK!!!!!!!!


Quel tuono sembrò esplodere sia nelle orecchie che nelle profondità dell’anima di tutti gli spettatori. Li fece tremare violentemente dalla testa ai piedi, e impallidirono all’istante… per di più, la cosa più spaventosa era che tutti i più potenti Realm King, gli Dei Stellari, gli Dei Lunari, le loro guardie e persino gli Imperatori Divini stessi sembrarono essere stati colpiti da un pesante martello, in quello stesso istante. Anche loro tremarono visibilmente e sui loro volti apparvero espressioni scioccate e meravigliate.


CRACK!!!


KAA!!


BOOM!! CRACK!!


CRAAAAAAACCCKKKK…


Le saette che erano scomparse poco prima all’improvviso ripresero a brillare come non mai. Con un solo sguardo al cielo, si potevano vedere innumerevoli fulmini che stavano scoppiando caoticamente fra le nubi nere. metà di essi era viola, l’altra metà scarlatta, e in quel momento sembravano innumerevoli mentre saettavano nel cielo. Mentre si diffondevano, con una forza devastante, vennero accompagnati da fitti e assordanti rombi di tuono che fecero tremare il cielo stesso.


Le nubi nere che coprivano il firmamento cominciarono a turbinare violentemente, come acqua in ebollizione, con movimenti simili a quelli di una bestia feroce sfuggita dalle catene, mentre vorticavano nel cielo.


Un’aura invisibile, che diventava a ogni secondo più soffocante e spaventosa, sembrò coprire l’intera Regione Orientale.


“Questo… cosa sta succedendo?”


“Oh, cosa succede ora… AHHH!?!?”


CRACK!!!


CRAAAAACK––


BOOM BOOM… CRACK…


Innumerevoli fulmini scossero il cielo in ogni sua parte, e i lampi che brillavano senza controllo si intrecciarono fra le nubi come ragnatele. Le nuvole cominciarono lentamente a scendere verso il basso, mentre turbinavano violentemente, come se stessero precipitando a terra portando con sé la volta celeste… inoltre, fu proprio in quell’istante che persino lo spazio stesso intorno alle nubi cominciò a tremare debolmente.


“Questo… si può sapere cosa diavolo… è…” l’Imperatore dell’Eternità alzò lo sguardo al cielo. Riusciva a percepire chiaramente che lo spazio stesso aveva iniziato a tremare e distorcersi. Ma la cosa un milione di volte più spaventosa di questo era che dal cielo stava scendendo un’aura soverchiante, che fece tremare dalla paura il suo cuore e la sua anima… e si stava avvicinando sempre di più, diventando sempre più pesante.


Un’aura così schiacciante da far tremare dal terrore persino un Imperatore Divino…


I Tre Anziani del Regno del Mistero Celeste, che erano rimasti prostrati a terra per tutto il tempo, all’improvviso si alzarono di scatto, come se fossero stati folgorati. I loro tre anziani volti erano completamente impalliditi dallo stupore e dalla paura, e nei loro occhi le loro pupille erano così dilatate da sembrare sul punto di collassare.


“La Legge Celeste… sta tremando…”


“Com’è possibile… una cosa del genere…”


Dato che erano coloro in grado di percepire la forza della Legge dei Cieli meglio di chiunque altro, in quell’istante riuscirono davvero a percepire che stava emanando paura e terrore!


Era come se dei comuni mortali si trovassero di fronte a un antico Diavolo, tremando dalla paura e perdendo ogni razionalità, senza esitare a lasciarsi cancellare per sempre dal mondo…


Il potere della Legge Celeste, che sorvegliava e proteggeva le leggi e l’ordine del mondo dei mortali, che nessuno poteva sconfiggere, che tutti temevano, stava davvero tremando dal terrore in quel momento…


Era una cosa che loro tre non avrebbero mai potuto accettare o ritenere possibile, neppure rinunciando a tutta la loro conoscenza.


BOOOOOOM ––––


CRAAAAAAACCCKKK!!


Avvolto da quell’aura e da quei boati che sembravano annunciare l’apocalisse, le nubi nel cielo all’improvviso si squarciarono e un raggio di accecante luce bianca scese dall’apertura, sfrecciando verso il Palco degli Dei e atterrando nell’area dove in teoria doveva trovarsi Yun Che.


Anche se quel raggio di luce bianca sembrava molto delicato e non aveva nulla di particolare, aveva avvolto l’intero mondo in un candido e spettrale bagliore nell’istante stesso in cui era comparso. L’area illuminata dalla colonna di luce crebbe gradualmente, formando a poco a poco una vasta regione bianco pallido e brillante nelle turbinanti nuvole nere. Delle saette bianche lampeggiavano al suo interno, diventando rapidamente sempre più fitte.


Era, incredibilmente, un dominio di fulmini bianchi!


Nel momento stesso in cui si formò quella bizzarra e meravigliosa regione di saette bianche, tutti i Divine Sovereign e i Divine Master divennero terribilmente scuri in volto. Inoltre, la maggior parte di coloro che erano al di sotto del Divine Sovereign Realm cominciarono a tremare senza controllo, mentre il sudore li infradiciava come pioggia.


Perché non appena era comparso quel dominio di fulmini bianchi, era apparsa anche un’aura opprimente, emanata dalla Legge Celeste. Era una potenza così soverchiante e così enorme da superare di gran lunga tutta la loro esperienza e la loro immaginazione. Era un’aura così soffocante da superare di migliaia di volte il limite che loro potessero sopportare.


Schiacciati da quella forza opprimente, emanata dalla Legge Celeste stessa, tutti quei praticanti della Via Divina sentirono il loro corpo intorpidirsi, e le loro stesse anime tremarono. Era come se fossero dei minuscoli insetti di fronte al cielo sconfinato, e riuscivano a malapena all’impulso di prostrarsi in adorazione.


Un altro dominio di fulmini… un dominio di fulmini bianco pallido!


Al centro di quella porzione di cielo avvolta dall’elettricità, tra le fitte saette, sembrò prendere forma dal loro intreccio una sagoma bianca. Man mano che diventava lentamente sempre più definita… gli spettatori poterono vedere, con loro immenso stupore, che si trattava di un drago di fulmini bianchi.


Estremo terrore, estrema riverenza ed estremo stupore… tutti si sentivano come se la loro anima stesse venendo strappata dal loro corpo, ma anche le loro percezioni spirituali, sebbene fossero così sconvolti da sentirsi svenire, realizzarono una verità estremamente terrificante.


La Tribolazione non si era conclusa…


Quel bizzarro dominio di fulmini bianco pallido era chiaramente… il nono stadio della Tribolazione!!


“Qu Hui… allontanati!” ruggì l’Imperatore dell’Eternità.


L’Onorevole Qu Hui era sempre stato la persona più vicina al Palco degli Dei, e non si era mosso di un passo neppure quando i fulmini scarlatti erano scesi dal cielo. Del resto, con la sua forza misteriosa formidabile, in effetti quei fulmini scarlatti non sarebbero stati un pericolo per lui.


Ma il dominio di fulmini che si stava formando conteneva un’aura della Legge Celeste così potente da far tremare dalla paura persino tutti i Divine Master e gli stessi Imperatori Divini!


Non appena l’Imperatore dell’Eternità lanciò quel grido agitato, l’Onorevole Qu Hui scappò velocemente senza esitare, ma le sue pupille continuarono a contrarsi e restringersi incontrollabilmente.


Al centro del Palco degli Dei, Yun Che sollevò lentamente lo sguardo, avvolto dal mare di fulmini scarlatti, e il drago di saette bianche che stava nuotando fra l’elettricità nel cielo si riflesse nei suoi occhi.


Una voce proveniente da chissà dove gli disse che quella era l’incarnazione della Legge dei Cieli stessa.
                                
                        



