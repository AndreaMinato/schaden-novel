---
weight: 12430
title: Capitolo 1243 – Nove Tribolazioni della Furia Celeste
pubDate: 2025-02-27T08:14:48.759Z
tags:
    - atg
---


Capitolo regolare, 0 in coda, 0/10 donazione
-Alstor (questo è il capitolo del lunedì, l'ho pubblicato in piena notte, verso sera uscirà quello del martedì)


Le nubi nere coprivano il cielo e le spaventose saette erano ovunque. Era come se l’intera Regione Orientale fosse stata avvolta da una gigantesca coperta, e l’atmosfera era diventata soffocante e opprimente. Inoltre, innumerevoli oceani erano scossi da onde gigantesche che vorticavano con forza, sebbene non ci fosse neppure un soffio di vento, e ogni angolo della Regione era permeato da un’aura terrificante che sembrava preannunciare l’apocalisse.


Per di più, al di sotto del dominio di fulmini bianchi, lo spazio stesso intorno al Palco degli Dei continuava a tremare violentemente. Quello era il tremito disperato della Legge Celeste stessa.


All’interno della regione di saette, la vaga sagoma del drago d’elettricità bianco pallida stava diventando gradualmente sempre più chiara, e a quel punto smise di contorcersi. Lentamente, la brillante testa del drago fuoriuscì dalle profondità del dominio di fulmini.


In quell’istante, innumerevoli saette scossero il cielo. La maggior parte dei praticanti del mistero era così sconvolta da quella vista che si lasciò cadere debolmente a terra. Ogni fibra dei loro muscoli li fece raggomitolare e tremare dal terrore, e per quanto si sforzassero non riuscivano a costringersi a tornare in piedi, intorpiditi.


“Com’è possibile?” gli occhi dell’Imperatore dell’Eternità osservarono il caos in cui era precipitato il Palco degli Dei, sentendosi sempre più allarmato.


Il potere della Legge dei Cieli era basato sull’equilibrio e sull’ordine, e stava al di sopra di ogni cosa. Era un’entità astratta che si trovava ovunque, ma al tempo stesso era inafferrabile. Tuttavia, il fenomeno più concreto in cui si manifestava era la Tribolazione.


Le Tribolazioni inviate dalla Legge Celeste originariamente servivano solo a punire e mettere alla prova quei praticanti del mistero che superavano il Divine Tribulation Realm. Era considerato una sorta di principio e regola fondamentale, stabilita dalla Legge dei Cieli. Si trattava di un fatto che tutti i praticanti del mistero della Via Divina ritenevano assolutamente scontato e naturale.


Ma quel potere, che proveniva senza dubbio dalla Legge Celeste, aveva già superato innumerevoli volte il concetto di “Tribolazione”. In effetti, aveva già superato persino il limite di ciò che un umano potesse essere in grado di sopportare.


Anche solo la sua aura soffocante era sufficiente a scioccare e spaventare innumerevoli praticanti della Via Divina al punto da far desiderare loro di essere morti.


Quella chiaramente non era affatto una “prova”. Era senza dubbio la potenza della Legge Celeste espressa al suo massimo limite. Era una brutale e assoluta “punizione”, che non lasciava spazio ad altre interpretazioni!


Se la Legge Celeste non fosse stata estremamente spaventata, sicuramente tutto ciò non sarebbe successo!


L’espressione “invidia dei Cieli” era sempre stata usata come modo di dire per indicare un proprio forte rimorso, infatti come poteva esistere davvero al mondo qualcuno in grado di suscitare l’invidia della Legge Celeste?


Eppure, in quel preciso istante, tutti i presenti ebbero la chiara sensazione di trovarsi di fronte alla reale “invidia dei Cieli”!


“Nove stadi… nove stadi della Tribolazione…” il capo dei tre Anziani del Regno del Mistero Celeste, Mo Yu, mormorò fra sé e sé, meravigliato e avvilito al tempo stesso.


“Questo è davvero… il nono stadio?” Mo Wen in quel momento si sentiva esattamente come Mo Yu.


“Il nono stadio… la profezia del nostro antenato…” balbettò Mo Yu, con lo sguardo sconvolto, come se si trovasse in un sogno.


Ma subito dopo, all’improvviso si riprese e rabbrividì dal terrore. Si voltò verso l’Imperatore dell’Eternità e gridò: “Imperatore Divino! Rialzi velocemente la barriera! Il potere della Legge Celeste ormai è fuori controllo, può darsi che… che anche altre persone rimangano coinvolte in tutto questo!”


A meno che qualcuno volesse firmare la propria condanna a morte e interferisse con una Tribolazione, questa non avrebbe mai e poi mai colpito altre persone. La forza dei precedenti otto stadi era già stata immensa, ma era rimasta concentrata all’interno dei limiti del Palco degli Dei e non se ne era disperso neppure un rivolo.


Ma in quel momento, il potere della Legge Celeste stava tremando e perdendo il controllo, tanto che persino i grandi Divine Master lì presenti e gli Imperatori Divini potevano percepirlo alla perfezione, figurarsi i tre Anziani del Regno del Mistero Celeste.


L’Imperatore dell’Eternità non ebbe la minima esitazione. Urlò a squarciagola, raggiungendo con la sua voce l’intero Regno dell’Eternità: “Lasciate tutti immediatamente questa zona, fuggite il più lontano possibile! Proteggete i più giovani! C’è qualcosa di strano nell’aura emanata dalla Legge Celeste! Quando questa Tribolazione colpirà, sarà abbastanza potente da ridurre in cenere persino un Divine Master… scappate subito!”


Abbastanza potente da ridurre in cenere persino un Divine Master…


Quelle parole furono come dei tuoni scoppiati nell’alto del cielo, soprattutto perché a pronunciarle era stato l’Imperatore dell’Eternità in persona.


Il Palco degli Dei venne immediatamente avvolto da una totale confusione. Ma proprio quando il pubblico stava per fuggire, nel cielo riecheggiò il boato di un’esplosione. All’interno del dominio di fulmini bianchi, il drago d’elettricità lanciò un ruggito che sembrava in parte quello di un drago e in parte un grido infuriato dei Cieli. Dopodiché, discese dalla volta celeste e raggiunse il mondo umano.


Lo spazio si lacerava come carta velina ovunque entrasse in contatto con il drago di fulmini. Era come se il monto intero si stesse squarciando in due dal proprio interno.


La potenza dei Cieli esplose appieno e tutti si sentirono subito come innumerevoli montagne stessero schiacciando il loro petto. Fuggire non era più possibile e forse fin dall’inizio era stato troppo tardi per provarci. L’Imperatore dell’Eternità spiccò il volo e gridò a gran voce: “praticanti del mistero qui radunati, ascoltate i miei ordini! Usate tutto il vostro potere per isolare il Palco degli Dei!”


Dopo che l’Imperatore dell’Eternità ebbe dato il comando, i sette Guardiani del Regno dell’Eternità che erano lì presenti scattarono all’istante. Le loro sagome divennero sfocate e ricomparvero subito al limite del Palco degli Dei. Sembravano delle comete che stessero attraversando il cielo, mentre emanavano intorno a loro degli intensi bagliori. Rilasciarono senza esitare un vero e proprio oceano di Energia Misteriosa. In pochi istanti, questa formò una barriera incredibilmente robusta.


I Guardiani del regno dell’Eternità erano, insieme agli Dei Stellari e agli Dei Lunari dei rispettivi Regni, degli individui eccezionali, secondi solamente ai quattro Imperatori Divini nella Regione Orientale. Ognuno di loro possedeva la sconfinata forza dei Divine Master.


Quindi, si poteva immaginare facilmente quanto fosse incredibilmente robusta la barriera eretta dall’azione combinata di loro sette.


Oltre ai Guardiani stessi, anche tutti i Giudici presenti sul posto scattarono in avanti subito dopo che l’Onorevole Qu Hui lo ebbe ordinato, infondendo a loro volta la loro Energia Misteriosa nella barriera.


“Qianze, ti affido Meiyin e Yingyue! Tutti gli altri mi seguano!”


Shui Qianheng spiccò il volo il prima possibile, seguito immediatamente da tutti i Divine Sovereign del Regno Luce di Gemma.


“Anziani, seguitemi! Tutti gli altri proteggano i discepoli più giovani!” tuonò Luo Shangchen, in tono solenne, guidando i Divine Sovereign del suo Reame e scattando verso il Palco.


Luo Guxie non andò con lui. Al contrario, si scrollò le vesti e creò una barriera invisibile intorno a Luo Changsheng.


Più un praticante del mistero era forte, meglio sarebbe riuscito a percepire la spaventosità di quell’aura celeste. La potenza dei sette Guardiani era incredibile, ma in confronto a quella della Legge Celeste di fronte a loro, tutti i presenti si sentirono comunque impotenti e capirono che molto probabilmente i Guardiani non sarebbero riusciti da soli a isolare quel Fulmine della Tribolazione bianco. Di conseguenza, tutti i Divine Master e i Divine Sovereign presenti anziché indietreggiare si fecero avanti e riversarono tutta la loro Energia Misteriosa nella barriera.


La barriera, che all’inizio era trasparente, cominciò a brillare intensamente e avvolse completamente l’intero Palco degli Dei, isolandolo alla perfezione. Inoltre, ora conteneva tutta l'Energia Misteriosa di più di metà dei Divine Master della Regione Orientale, oltre che a quella di innumerevoli Divine Sovereign. Quella era forse la barriera più resistente e disperata mai creata nella storia della Regione Orientale.


L’area in cui era stato intrappolato Yun Che era diventata ormai un mondo devastato dalla calamità, completamente isolato dal resto dell’universo.


Lui sollevò lo sguardo verso il cielo e osservò il drago di elettricità della Legge Celeste che stava scendendo dall’alto… quella era l’aura opprimente più spaventosa che avesse mai dovuto sopportare in vita sua e superava di gran lunga ogni sua concezione. Addirittura, non dubitava minimamente che quel drago di fulmini sarebbe stato in grado di sterminare tutti gli esseri viventi dell’universo.


Eppure, non provò la minima paura.


Al contrario, le sue Vene Misterioses cominciarono a pulsare nel profondo con una strana impazienza.


In quelle brevi frazioni di secondo, il drago di fulmini bianchi che si stava riflettendo nei suoi occhi si avvicinò sempre di più. Si avvicinò sempre di più, finché non fu praticamente a un passo da lui, poi spalancò le sue enormi fauci, rivelando innumerevoli denti d’elettricità bianca, e infine morse ferocemente l’intero corpo di Yun Che.


BOOOOOOM–––––––––


Il drago di fulmini si schiantò a terra, rilasciando un bagliore bianco in tutto il cielo. Una colonna di luce abbagliante risalì verso il firmamento, trafiggendo lo spazio e l’azzurra volta celeste, sfrecciando verso lontane regioni dell’universo sconosciute ai mortali.


I fulmini bianco pallido saettarono e scoppiarono per tutto il Palco degli Dei. La barriera che lo isolava tremò violentemente, fra gli stridii delle esplosioni, e questo fece preoccupare tutti i Divine Master al punto da farli rabbrividire.


Quella barriera conteneva la forza di più di metà dei Divine Master della Regione Orientale, eppure stava davvero tremando!


CHA–––––


Il Fulmine della Tribolazione bianco tuonò fragorosamente, facendo tremare il cielo. La potenza della Legge Celeste continuò a scoppiare con ferocia, distorcendo terribilmente lo spazio stesso sul Palco degli Dei e facendolo poi increspare e lacerare in innumerevoli frammenti.


L’aura completamente fuori controllo della Legge Celeste era praticamente impossibile da contenere sul Palco degli Dei e fuoriuscì violentemente nell’area circostante. Le sue sferzate colpirono la barriera con cui il Palco stava venendo isolato, facendola tremare violentemente e con dei rumori che sembravano quasi dei lamenti o dei singhiozzi.


“Questo… questo…” il Realm King del Regno del Cielo Velato, Lu Zhou, spinse con forza con entrambe le mani contro la barriera, mentre sul suo volto compariva l’espressione più scioccata e preoccupata che avesse mai avuto in vita sua.


“Quindi questa è davvero… la reale potenza della Legge Celeste? È incredibile che sia davvero così spaventosa!”


“Com’è possibile tutto questo!?” le pupille di Shui Qianheng si dilatarono, mentre i contraccolpi e le vibrazioni che attraversavano le sue braccia gli causarono dolori e torpore. Nel suo cuore, si sentì spaventato e agitato, e anche quando fece appello a tutta la sua forza di volontà per recuperare la calma non riuscì comunque a ignorare del tutto quel crescente orrore.


BOOOM––––BOOOM!!


Il potere del Fulmine della Tribolazione esplose ancora e ancora, e le onde d’urto causate da ogni scoppio fecero tremare sempre più violentemente la barriera. Fu allora che vi comparve improvvisamente una crepa, sebbene contenesse il potere di oltre metà dei Divine Master della Regione Orientale. Quella crepa venne seguita da un’esplosione così spaventosa da far sembrare che il cielo stesso si fosse squarciato. Dopodiché, cominciò a diffondersi nel resto della barriera con una velocità sconcertante.


“Co… cosa!?” quella scena era così agghiacciante che tutti si sentirono soffocare dal terrore.


Tutti i Divine Master e i Divine Sovereign che si erano radunati di fronte alla barriera avevano sguardi terribilmente concentrati. La loro sconfinata e potente Energia Misteriosa sorse di nuovo, e stavolta nessuno osò trattenersi minimamente… ma la crepa continuò comunque a ramificarsi velocemente e la barriera iniziò visibilmente a oscillare ancora di più.


CRACK!!


Con un’altra immensa esplosione, una seconda crepa a forma di fulmine si aprì improvvisamente.


Grida di paura e di orrore risuonarono nell’aria, al punto da sovrastare quasi i tuoni assordanti. I Divine Master erano così scioccati da diventare pallidi come fantasmi. Non avevano osato sottovalutare minimamente il potere fuori controllo della Legge Celeste, anche se a guidarli erano i sette Guardiani, e non avevano esitato ad agire tutti… ma anche se avevano unito le forze, non erano comunque riusciti a trattenere del tutto la forza della Legge Celeste.


A rendere il tutto ancora più terrificante era il fatto che il potere della Legge Celeste fosse completamente concentrato sul Palco degli Dei. La forza devastante che stavano faticando a confinare era solamente quella in eccesso che si stava disperdendo verso l’esterno!


La Legge Celeste non doveva essere sfidata, e il potere dei Cieli non doveva essere desiderato… ma la Legge dei Cieli era, dopotutto, vaga e sfuggente, perciò fino a quell’istante nessuno dei presenti aveva mai visto personalmente e compreso fino in fondo quanto fosse terribile la potenza della Legge Celeste.


Se la barriera fosse collassata, quella forza dei Cieli, che neppure tutti quei Divine Master e Divine Sovereign erano in grado di contenere, avrebbe davvero travolto il mondo… e i risultati sarebbero stati così tragici che nessuno osava pensarci.


“Interveniamo.” Disse a bassa voce l’Imperatore del Drago.


In quell’istante, l’Imperatore del Drago, l’Imperatore dell’Eternità, l’Imperatore del Brahma, l’Imperatore degli Dei Stellari, l’Imperatore degli Dei Lunari, i quattro Dei Lunari e i quattro Dei Stellari presenti scattarono all’unisono, sfrecciando nel cielo. Un’aura così immensa da avvolgere il cielo e coprire la terra discese dalla volta celeste, circondando la barriera.


Immediatamente, cominciarono a esserci dei cambiamenti nel vento e nelle nuvole.


Subito dopo, anche l’Imperatore Shitian comparve accanto a loro, di fronte alla barriera. Incanalò la sua immensa Energia Misteriosa, riversando il suo potere divino nella barriera.


Fra i membri dei Reami Sovrani, solo Qianye Ying’er non era intervenuta.


Persino gli Imperatori Divini erano così scioccati da essere impalliditi, ma su quello della donna non c’era una sola traccia di paura o stupore. Si sollevò a mezz’aria, in alto nel cielo, fissando con attenzione il centro del Palco degli Dei. I suoi capelli dorati danzarono nel vendo e la soffice armatura che indossava strinse le sue curve affascinanti, ancora più seducenti di quelle di una demone. Tuttavia, la maschera dorata che indossava nascondeva i suoi occhi, impedendo a tutti di vedere il bagliore che risplendeva nel suo sguardo.


L’Imperatore del Drago, i quattro Imperatori Divini della Regione Orientale, l’Imperatore Shitian della Regione Meridionale, quattro Dei Stellari e quattro Dei Lunari erano intervenuti contemporaneamente. Il potere che avevano rilasciato unendo le forze era così spaventoso che avrebbe potuto rovesciare senza fatica l’intera Regione Orientale.


Grazie a quel potere, che le persone comuni non potevano neppure immaginare, le crepe nella barriera smisero finalmente di diffondersi.


I Divine Master e i Divine Sovereign si sentirono molto sollevati e un po’ più tranquilli. Gradualmente, le crepe cominciarono lentamente a rimarginarsi e anche il tremito della barriera divenne molto più delicato.


Proprio quanto tutti stavano per tirare un lungo sospiro di sollievo e recuperare del tutto la calma, ci fu improvvisamente un’esplosione assordante a metà fra il cielo e la terra.


BOOOOOOOOM––––––––––


Il Fulmine della Tribolazione sul Palco degli dei esplose completamente verso l’esterno e un bagliore bianco, innumerevoli volte più abbagliante del precedente, trafisse il cielo. In un istante, una ragnatela di sottili crepe comparve sulla barriera che era appena stata riparata.


Prima ancora che i Divine Master e i Divine Sovereign avessero il tempo di andare nel panico, la barriera si ruppe e andò in pezzi. Tutti loro vennero scagliati via dall’onda d’urto, come se fossero stati colpiti con una mazza.


“Ahhhhh!!”


“Mer… merda!!”


Il crollo della barriera implicava che l’intero Regno dell’Eternità sarebbe stato travolto dal Fulmine della Tribolazione. Tutti si sentirono precipitare in un abisso di terrore, ma… subito dopo, quella terrificante aura della Legge Celeste scomparve inaspettatamente.


In effetti, era svanita del tutto!


I fulmini bianchi fuori controllo avevano infranto la barriera, ma non si erano dissipati. Al contrario, sembrarono venir divorati dall’aria stessa e scomparvero senza lasciare traccia. Dall’alto del cielo giunsero una luce e un calore assenti già da parecchio tempo. Tutti sollevarono istintivamente lo sguardo, ma non videro altro che il cielo azzurro, per chilometri e chilometri. Le nuvole nere che lo avevano coperto fino a un istante prima, incredibilmente, erano scomparse del tutto.


Tutto ciò che era appena accaduto sembrava solo un’illusione appena infranta.


Tutti erano pietrificati e passò parecchio tempo prima che qualcuno si riprendesse.


Il Palco degli Dei era scomparso.


Nell’area in cui prima si trovava, ora c’era solo un cratere completamente vuoto, largo centocinquanta chilometri. Non si riusciva a vedere la fine di quella voragine buia come la notte.


Quell’abisso senza fondo, che sembrava attraversare l’intero Regno dell’Eternità, era la prova inconfutabile che tutto l’accaduto in effetti non era stato solo un sogno.


A mezz’aria, sopra la voragine, erano rimaste le ultime tracce di fulmini bianchi.


L’elettricità pallida stridette e si contrasse lentamente, finché ben presto non fu possibile distinguere chiaramente una persona nel mezzo delle saette. i fulmini si ritrassero ancora di più, e alla fine tutti i presenti videro il suo volto.


“Yun… Che…”


Innumerevoli mandibole caddero a terra, mentre tutti mormoravano quelle parole, scioccati fin nel profondo dell’anima.


Yun Che era completamente nudo e soltanto quello strato di elettricità bianca, che non sembrava volersi dissipare del tutto, copriva tutto il suo corpo come dei vestiti. Inoltre, su di lui non c’era una sola ferita. I suoi capelli neri erano cresciuti fino a diventare parecchie volte più lunghi di prima, e le loro ciocche danzavano caoticamente, illuminate dai fulmini che circondavano il suo corpo.


L’intero Palco degli Dei venne avvolto da un silenzio tombale.


Zzzt… zzzzzt… zzzt zzzt!!


Yun Che aprì gli occhi e tutti, con immenso stupore, notarono delle saette bianche brillare e scoppiettare nelle sue pupille. Sollevò lentamente un braccio e puntò un dito avvolto dall’elettricità verso una persona terribilmente pallida:


“Luo… Chang… Sheng…”


“Combattiamo… di… nuovo!!”
                                


                                



