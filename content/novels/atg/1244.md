---
weight: 1244
title: Capitolo 1244 – Rivincita
pubDate: 2025-02-27T08:14:48.759Z
tags:
    - atg
---


Capitolo regolare, 0 in coda, 0/10 donazione
-Alstor


L’intero Palco degli Dei era avvolto da un silenzio spettrale e nessuno reagì a quello che era appena successo.


Tutti avevano sguardi terrorizzati, come se stessero guardando un mostro che non avrebbe dovuto esistere al mondo.


Luo Changsheng era pallido come un lenzuolo e fissò Yun Che con lo sguardo perso nel vuoto. Non riuscì neppure a rispondere a quello che gli aveva appena detto.


Quella scioccante aura Celeste aveva spaventato tutti i Divine Master e i Divine Sovereign, figurarsi Luo Changsheng che aveva appena raggiunto il Divine King Realm.


Inoltre, Yun Che era davvero sopravvissuto sebbene fosse stato travolto dalla forza della Legge Celeste. Era davvero lì, immobile, di fronte a loro, in carne e ossa… non una sola persona riuscì a costringersi a credere ai suoi occhi. Era molto più facile pensare che quel Yun Che che vedevano non fosse altro che un’illusione momentanea.


“Luo Changsheng…” La voce di Yun Che esplose come un tuono ovattato, facendo tremare l’anima di innumerevoli degli spettatori, che rabbrividirono: “Il nostro incontro non è ancora finito… quindi, combattiamo!”


Le pupille di Luo Changsheng si contrassero e le sue labbra tremarono leggermente. Sembrava che volesse dire qualcosa, ma non riuscì a pronunciare una sola parola.


“Fratellone Yun, prima mettiti dei vestiti! È così imbarazzante che potrei morire!”


La voce spensierata e melodiosa di una ragazzina risuonò chiaramente nell’aria. Quelle parole ebbero l’effetto di far riprendere immediatamente lucidità a tutti i presenti. In effetti, fu come se un ruscello di acqua limpida e fresca si fosse riversato in quell’atmosfera caotica e soffocante.


Il grido civettuolo di Shui Meiyin stupì Yun Che, siccome si accorse solo in quel momento di essere davvero completamente nudo di fronte a ogni essere vivente dell’intera Regione Orientale. Le sue braccia si mossero veloci come fulmini e delle nuove vesti della Fenice di Ghiaccio coprirono subito il suo corpo, sebbene le loro maniche stessero ondeggiando violentemente, dal momento che i fulmini bianco pallido continuarono a circolare intorno ad esse.


Anche se Yun Che aveva una faccia di bronzo spessa quanto delle mura e persino la sua anima si era appena trasformata, non poté comunque che sentirsi imbarazzato.


Quello di Shui Meiyin non era stato un grido normale. A dire il vero, aveva utilizzato il potere del Suono dell’Anima Immacolata, che era in grado di purificare il cuore e la mente delle persone. Questo fece sì che tutti i presenti si riprendessero in pochi secondi dalla paura e dallo stupore causati rispettivamente dal potere della Legge Celeste e dalla comparsa di Yun Che, ancora vivo.


I muscoli facciali dell’Imperatore dell’Eternità stavano tremando visibilmente, e distese una mano verso Yun Che. Ma prima ancora che avesse allungato del tutto il braccio, lo ritrasse e chiese con un’espressione molto seria: “Yun Che, tu… come puoi essere ancora vivo? Si può sapere come hai fatto a sopravvivere a tutto quello?”


Tutti loro avevano appena sperimentato personalmente la vera potenza di quel Fulmine della Tribolazione bianco. La barriera formata dagli sforzi combinati di tutti gli Imperatori Divini, i Divine Master e i Divine Sovereign era stata frantumata da un singolo colpo della forza della Legge Celeste… e si trattava solo dell’energia residua che si era dispersa.


Se qualcuno fosse stato nell’occhio del ciclone, dove la forza della Legge Celeste era concentrata, l’Imperatore dell’Eternità era assolutamente certo che persino un Divine Master sarebbe stato ridotto all’istante in polvere da quel potere assurdo.


In quanto a Yun Che, era solo al Divine Tribulation Realm. Per di più, era stato appena ridotto in fin di vita da Luo Changsheng… era stato sconfitto così orribilmente da non riuscire neppure a muoversi, quindi com’era possibile che fosse sopravvissuto a quella terrificante Tribolazione!?


L’Imperatore dell’Eternità non riusciva davvero a crederci. Non riusciva affatto ad accettare che fosse successo, per quanto ci provasse.


Ma ancora più grande della sua incredulità era la sua incapacità di comprendere o razionalizzare tutto ciò che era appena accaduto.


Yun Che non era solamente vivo e vegeto, ma non era neppure ferito in alcun modo!


Quel nono stadio della Tribolazione, incredibilmente terrificante, era stato fin troppo brutale ed erano trascorsi in tutto meno di quindici minuti da quando Yun Che era stato colpito dal primo Fulmine.


Ma prima di tutto ciò, sarebbe stato quasi impossibile trovare un solo centimetro del suo corpo privo di ferite… in soli quindici minuti, neppure la Divina Acqua dell’Inizio Assoluto o la Pillola Dorata del Grande Firmamento sarebbero stati in grado di guarire così tanto una persona.


Inoltre, quei fulmini bianchi che danzavano intorno a lui… quelle erano saette formate dalla stessa elettricità del nono stadio della Tribolazione, così terrificante da far provare ancora un profondo terrore all’Imperatore dell’Eternità.


Quei fulmini bianco pallido che dovevano ancora dissiparsi contenevano il più alto livello di aura dei Cieli dell’universo, eppure si erano davvero avvolti intorno a Yun Che in maniera incredibilmente ordinata e delicata. Anche tralasciando il suo corpo in sé, non avevano affatto danneggiato neppure le candide vesti che aveva appena indossato – in effetti, le saette che danzavano intorno a lui sembravano solo dei semplici bagliori di luce senza alcuna capacità di ferire o uccidere, ma nell’istante stesso in cui l’Imperatore dell’Eternità posò gli occhi su quei fulmini bianchi la sua mente e la sua anima non poterono evitare di tremare violentemente, e venne sopraffatto dal terrore.


“…” Yun Che non rispose e, in effetti, non sapeva cosa rispondere.


L’Imperatore del Drago osservò con attenzione Yun Che, poi disse all’improvviso: “La battaglia fra Yun Che e Luo Changsheng è stata interrotta dalla Tribolazione e, sebbene Luo Changsheng abbia lasciato il Palco degli Dei, ha dovuto farlo per un’interferenza inevitabile e, oserei dire, irrefrenabile. Quindi, non può essere considerato sconfitto. Questo implica anche che la Battaglia degli Dei non si sia ancora conclusa.”


L’Imperatore dell’Eternità distolse lo sguardo da Yun Che e domandò: “Spettabile Imperatore del Drago, cosa intende dire?”


“Nove stadi della Tribolazione discesi dai Cieli, è qualcosa che non è mai successo neppure in antichità. Ciò prova che il talento e il potenziale di Yun Che sono senza pari. Ma in confronto a solamente lui, la finale dell’Assemblea Profound God è senza dubbio molto più importante. In quanto al resto dei dettagli, li lasceremo a più tardi!” rispose l’Imperatore del Drago, in tono incredibilmente calmo e composto.


Ogni singola parola dell’Imperatore del Drago era pesante come un macigno.


L’Imperatore dell’Eternità rimase stupito per qualche secondo da quelle affermazioni, ma subito dopo annuì comprensivamente in segno di assenso e chiamò in tono solenne: “Qu Hui!”


L’Onorevole Qu Hui alla fine era pur sempre l’Onorevole Qu Hui. Indipendentemente dalle circostanze, era un individuo che avrebbe seguito alla lettera le regole e le leggi, il più possibile. In un lampo, arrivò di fronte all’area in cui prima c’era il Palco degli Dei. Le sue mani emisero una pulsazione di Energia Misteriosa e una barriera bianco candido si formò all’istante sotto di lui. Poi, cominciò a espandersi fino a coprire l’area ampia centocinquanta chilometri che prima occupava il Palco, chiudendo l’immensa voragine creata dal Fulmine della Tribolazione.


Così, in pochi secondi, venne creato un nuovo “Palco degli Dei” di centocinquanta chilometri!


Grazie al potere dell’Onorevole Qu Hui quell’arena, formata da una semplice barriera di Energia Misteriosa, era in realtà molto più resistente del vero e proprio Palco degli Dei.


“Luo Changsheng, la battaglia fra e Yun Che non si è ancora conclusa. Poco fa siete stati interrotti dalla Tribolazione. Ma ora che si è conclusa, dovreste riprendere entrambi da dove vi eravate lasciati. Entra velocemente nell’arena. Tuttavia, puoi anche scegliere di rifiutare questo consiglio e, in tal caso, sarebbe considerato come se avessi lasciato l’incontro, ammettendo la tua sconfitta.”


La fragorosa voce dell’Onorevole Qu Hui rimase la stessa di sempre, mentre pronunciava con freddo distacco quelle parole.


L’orrore causato dai nove stadi della Tribolazione era ancora ben impresso nelle menti di tutti e gli spettatori dovevano ancora riprendersi completamente dallo shock. Ma prima ancora che potessero prendere fiato e calmarsi, all’improvviso la loro attenzione venne riportata sulla Battaglia degli Dei.


Tuttavia, a decidere erano stati l’Imperatore del Drago e l’Imperatore dell’Eternità in persona. Per di più, tutto ciò che avevano detto era logico e ragionevole.


A quel punto, si ricordarono di come Luo Changsheng avesse completamente schiacciato Yun Che solo pochi minuti prima. A tutto il pubblico, quella verità incontrovertibile sembrava ormai solo un sogno.


Innumerevoli sguardi si posarono su Luo Changsheng, ma lui rimase comunque immobile.


“Luo Changsheng.” Disse Yun Che con gli occhi ridotti a due fessure e con voce tonante: “Non dirmi che… non hai il coraggio di affrontarmi, vero!?”


Quelle parole ovviamente fecero agitare terribilmente Luo Changsheng. I suoi occhi spenti ripresero di colpo lucentezza e il suo petto si gonfiò, per poi contrarsi nuovamente mentre le sue labbra si incurvavano in un sorriso appena accennato: “Io… avrei paura… di te!?”


“Changsheng!” Luo Guxie lo afferrò con preoccupazione e gli disse a bassa voce: “L’aura del Fulmine intorno a Yun Che è incredibilmente strana, non fare niente di avvent…”


Prima ancora che Luo Guxie potesse finire la frase, Luo Changsheng si era già divincolato bruscamente dalla sua presa e aveva già spiccato il volo. Scattò a mezz’aria e atterrò di fronte a Yun Che.


Entrambi i concorrenti si fissarono a vicenda, dritto negli occhi. Ma, al contrario di prima, stavolta lo sguardo di Luo Changsheng stava tremando involontariamente, mentre quello di Yun Che era carico di gelida indifferenza.


Zzzt… zzzt… zzzzzt…


Lo scoppiettio delle saette era incredibilmente penetrante. Luo Changsheng si trovava a solo trenta metri da Yun Che, ma non appena i suoi occhi si posarono su quei fulmini bianco pallido, ebbe la sensazione che migliaia di aghi d’acciaio avessero trafitto la sua anima. A rendere ancora più strano il tutto, era il fatto che inaspettatamente non riuscisse a percepire per nulla l’aura di Yun Che… non solo quella della sua Energia Misteriosa, ma neppure quella della sua energia vitale.


Inoltre, questo non valeva soltanto per lui, ma neanche la sua Maestra Luo Guxie né i vari Imperatori Divini stessi riuscivano a percepire la sua aura… lo strato di saette bianche che avvolgeva il suo corpo aveva completamente isolato la sua Energia Misteriosa e la sua energia vitale, impedendo di percepirle, e neppure la percezione spirituale dei Divine Master riusciva a penetrare oltre.


“…” L’ansimare di Luo Changsheng divenne sempre più intenso. Il suo cuore non riusciva a smettere di battere all’impazzata, così veloce da sembrare sul punto di balzare fuori dal suo petto.


Solo un quarto d’ora prima, aveva completamente soverchiato Yun Che e l’aveva spinto sull’orlo della disperazione. Yun Che era stato il suo giocattolo, ma in quel momento il suo corpo e la sua anima erano invasi da un terrore che non riusciva a controllare… La gigantesca differenza di forza aveva naturalmente portato a un’umiliazione enorme.


Lui era Luo Changsheng, il più giovane Divine King della storia della Regione Orientale, il genio migliore e più straordinario di tutti! Quindi come poteva mostrarsi spaventato da una persona che era appena sopravvissuta alla Tribolazione, qualcuno che pochi minuti prima stava umiliando senza pietà!?


Era assolutamente impossibile che si arrendesse o che perdesse contro quell’avversario!


A qualsiasi costo, non poteva… non aveva alcun motivo di ritirarsi o di essere sconfitto!


Luo Changsheng si fece coraggio, mordendosi con forza la punta della lingua e costringendosi a raddrizzare la schiena. Aveva un sorriso disinvolto sulle labbra, uno di quelli che i forti mostrano di fronte ai deboli: “Ah, Yun Che, ancora una volta mi hai regalato un’enorme e piacevole sorpresa. Heh, nove stadi della Tribolazione, magnifico… davvero magnifico!”


Yun Che: “…”


“Non ho scelta, devo confessarti che molto probabilmente in futuro mi supererai. Ma è un peccato, perché appunto accadrà solo in futuro.” Le labbra di Luo Changsheng si piegarono lievemente all’indietro, accennando un ghigno contorto… come per dire a Yun Che che forse non avrebbe neppure avuto un futuro.


“Ma al momento, tu… figurarsi nove stadi della Tribolazione, anche se fossero stati dieci, anzi, cento, saresti comunque appena sopravvissuto alla Tribolazione, avresti comunque appena raggiunto il Divine Spirit Realm. Quindi, di sicuro non puoi essere così ingenuo da pensare che al momento sei degno di essere il mio avversario, vero?”


Yun Che non disse una parola, ma nel profondo dei suoi occhi brillò una fredda luce in grado di penetrare fin nelle ossa di chiunque.


L’Onorevole Qu Hui inarcò le sopracciglia, poi fece un cenno con le mani: “La finale della Battaglia degli Dei riprenderà ora! Le regole sono le stesse di prima! Iniziate!”


Era chiaro che Luo Changsheng fosse riuscito a convincersi di quello che aveva appena detto. Il fatto che “Yun Che aveva solo appena raggiunto il Divine Spirit Realm” era un fatto innegabile e impresso con chiarezza nella sua mente. Il suo sguardo cominciò a farsi più sicuro e distese con sprezzo una mano verso Yun Che: “In quanto Divine King, non mi abbasserei mai a prendere l’iniziativa di attaccare qualcuno che ha appena raggiunto il Divine Spirit Realm. Su, attaccami con tutta la tua forza. Fammi vedere coi miei occhi quanto sei migliorato.”


Yun Che ancora una volta non rispose a Luo Changsheng. Al contrario, sollevò lentamente una mano e puntò un dito verso di lui.


Zzzt!


Il debole sibilo di una saetta scoppiettante risuonò nell’aria. Un fulmine bianco eruppe rapidamente dalla punta del suo dito…


E l’istante dopo, quel fulmine trafisse da parte a parte Luo Changsheng.


Luo Changsheng non ebbe neppure il tempo di reagire all’attacco, sentì solo freddo a una parte del petto. Subito dopo, avvertì un forte dolore. Abbassò involontariamente lo sguardo e, con immenso stupore, vide un buco insanguinato nel suo petto.


Un buco insanguinato che attraversava il suo corpo da parte a parte.


Le pupille di Luo Changsheng si contrassero all’istante fino a diventare simili a degli aghi e anche tutti i praticanti del mistero intorno al Palco degli Dei rimasero assolutamente scioccati da ciò che era appena successo.


Non c’era stato alcun movimento né alcuna emanazione di Energia Misteriosa, si era visto solamente un lampo bianco, eppure il corpo di Luo Changsheng era stato trafitto da parte a parte… Luo Changsheng possedeva la percezione spirituale e il corpo di un Divine King, eppure non aveva neanche reagito e sembrava che quell’attacco avesse completamente ignorato l'Energia Misteriosa che lo proteggeva, come se non esistesse. In effetti, non c’era stato alcun rumore quando lo aveva trafitto, e ci era riuscito senza il minimo sforzo.


Del sangue fresco sgorgò finalmente dalla ferita e Luo Changsheng gemette in tono grave, premendovi la mano… il foro insanguinato non era molto grande e per un Divine King quella non poteva neppure essere considerata una ferita grave. Ma nonostante questo, fu un colpo devastante per la mente e l’animo di Luo Changsheng.


Yun Che mosse leggermente le dita, mentre i fulmini lampeggiavano sulle loro punte.


BANG!!


Ancora un altro buco insanguinato comparve sul corpo di Luo Changsheng, stavolta trapassando il lato destro del suo petto. Luo Changsheng gemette dal dolore e barcollò all’indietro. Provò di nuovo quel forte dolore e il freddo che gli penetrava nel petto, e si sentì soffocare terribilmente…


La sua percezione spirituale non aveva avuto neanche stavolta la minima reazione all’attacco e sembrava ancora che la sua Energia Misteriosa difensiva non potesse resistere in alcun modo.


“Tu…” fissò Yun Che, cominciando addirittura a tremare involontariamente. Ma la sua paura si tramutò subito in umiliazione, e poi in rabbia cieca. Gridò gravemente e ci fu un bagliore grigio. La Lama Compassione del Drago apparve fra le sue mani e la sua Energia Misteriosa da Divine King lo avvolse dalla testa ai piedi, poi sferrò un feroce fendente verso Yun Che.


Nella prima parte dell’incontro, Luo Changsheng temeva di infliggere per sbaglio a Yun Che delle ferite letali, quindi fin dall’inizio non aveva mai usato più del trenta percento del suo potere. Ma quel particolare fendente era scaturito da un terrore indescrivibile, perciò conteneva tutto il suo potere esplosivo da Divine King. La Lama Compassione del Drago lasciò sulla sua scia delle caotiche increspature spaziale, sibilando nell’aria.


Se Yun Che fosse stato lo stesso di quindici minuti prima, quell’attacco l’avrebbe sicuramente ucciso.


Ma sebbene stesse affrontando un attacco a piena potenza di Luo Changsheng, Yun Che non si mosse di un millimetro. Al contrario, si limitò a sollevare lentamente la mano destra e aprire leggermente le dita per accogliere la Lama Compassione del Drago, che stava sfrecciando verso di lui lacerando l’aria.


Quella scena fu così scioccante che tutti sobbalzarono con il cuore in gola.


“Yun Che, vuole… dite che vuole davvero…”


Il gesto di Yun Che fece dilatare le pupille di Luo Changsheng. Con un feroce ruggito, l’attacco della spada che conteneva il pieno potere di un Divine King divenne incredibilmente ancora più brutale: “Allora vuoi morire!!”
                                


                                



