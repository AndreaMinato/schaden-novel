---
weight: 12480
title: Capitolo 1248 – Persona Pericolosa
pubDate: 2025-02-27T08:14:48.760Z
tags:
    - atg
---


Capitolo regolare,
3 capitoli in coda (Niccolò), 0/10 donazione,
-Schadenfreude


Luo Shangchen sapeva che sarebbe accaduto nel momento in cui Luo Guxie aveva perso la testa e aveva attaccato Yun Che.


Luo Guxie era rimasta isolata fin da giovane e serbava un profondo odio nei confronti del suo padre biologico. Nonostante avesse lasciato il Regno del Sacro Universo molto tempo fa, il suo talento e la sua percezione erano straordinariamente alti. Non aveva mai contato sul Regno del Sacro Universo per diventare la numero uno della Divina Regione Orientale.


Sorprendentemente nessuno sapeva chi era stato ad istruirla finora, nemmeno Luo Shangchen.


"Fata Guxie" era famosa per tutta la Divina Regione Orientale. Aveva potere su tutti i Realm King di basso, medio e alto livello. Naturalmente il fatto che aveva un'ottima coltivazione significava che aveva dedicato altrettanta attenzione alla sua mentalità. Nonostante fosse una persona strana e solitaria, non avrebbe mai, mai perso il controllo... fino ad ora.


Nessuno credeva che Luo Guxie avrebbe fatto una cosa del genere, ma Luo Shangchen sapeva molto bene che era molto affezionata al suo discepolo. Sarebbe stata triste per molto tempo se Changsheng avesse ricevuto un graffio, figuriamoci essere sbaragliato in pubblico in questo modo.


Luo Shangchen inspirò profondamente per poi rispondere con voce calma: "Guxie ha sempre pensato che fosse indegno per lei riconoscere le sue origini, ma questo non cambia il fatto che è la mia sorella minore e la maestra di mio figlio, sicuramente il Regno del Sacro Universo è nel torto."


"L'abbaglio di Guxie può essere difficile da perdonare, ma fortunatamente Yun Che è sano a salvo, e Guxie è rimasta gravemente ferita. Si potrebbe dire che abbia ricevuto la punizione che merita. Perciò vorrei chiedere un favore al Regno dell'Eternità. Per favore, lasciate che porti via Guxie e Changsheng per guarirli. Una volta che saranno guariti entrambi, riporterò qui Guxie di persona per ricevere la sua punizione, non importa quale sarà."


La risposta di Luo Shangchen aveva colto l'onorabile Qu Hui di sorpresa. Non solo l'aveva detto con assoluta umiltà, senza nemmeno provare a respingere il giudizio del Regno dell'Eternità, ma si poteva sentire un profondo senso di delusione, perfino disperazione dietro ogni sua parola.


"Mio signore?" L'onorabile Qu Hui si girò e si rivolse verso l'Imperatore dell'Eternità per ricevere indicazioni.


Ma chiaramente l'imperatore non se ne preoccupò molto perché alzò una mano e disse semplicemente: "Se ne vada Realm King del Sacro Universo. Non deve riportare Guxie per ricevere la sua punizione, ma dille che non potrà mettere piede nei confini del Regno dell'Eternità per i prossimi mille anni."


Sembrava che il divino imperatore avesse dato il permesso a Luo Shangchen di andarsene, ma in realtà la stava esiliando dal suo regno.


Luo Shangchen non disse nulla e iniziò a volare via portando Luo Changsheng e Luo Guxie con sé. Tutti i membri del Regno del Sacro Universo lo seguirono.


Erano venuti nel Regno dell'Eternità come regno stellare più potente della Divina Regione Orientale, ma se n'erano andati come un cane con la coda tra le gambe.


La punizione che aveva dato l'Imperatore dell'Eternità non era esattamente grave, ma nessuno obiettò al riguardo. Il Regno del Sacro Universo era comunque un regno stellare superiore al picco del suo livello. Nemmeno il Regno dell'Eternità poteva dire di essere completamente immune alla minaccia presentata da Luo Guxie e Luo Shangchen, specialmente Luo Guxie.


Inoltre, nonostante Luo Guxie fosse stata senza dubbio la colpevole, non era stato Yun Che ad avere la peggio, ma il Regno del Sacro Universo. Avevano praticamente perso tutto il loro onore e orgoglio.


Dato che avevano già sofferto le conseguenze delle loro azioni, l'Imperatore dell'Eternità non aveva bisogno di mettere il dito nella piaga.


Alla fine erano solo dei perdenti, le persone spostarono velocemente la loro attenzione sul vincitore.


L'Imperatore dell'Eternità dichiarò ad alta voce: "Con questa battaglia, l'Assemblea Profound God si chiuderà ufficialmente. Le tre battaglie preliminari hanno selezionato mille candidati e la battaglia è stata a dir poco entusiasmante e ha mostrato al massimo lo splendore dei giovani della Divina Regione Orientale. La battaglia di Yun Che e Luo Changsheng per il primo posto in particolare è stata sbalorditiva anche per noi e merita di essere registrata negli annali di storia."


"Luo Changsheng è il più giovane Divine King della storia e Yun Che ha attirato una tribolazione del fulmine dai nove stadi. Sono nati entrambi nella Divina Regione Orientale, quindi sono indubbiamente una benedizione e un dono del cielo. La Divina Regione Orientale indubbiamente brillerà come non mai..."


Questa Assemblea Profound God era stata tenuta a causa dell'imminente calamità e la forza dei giovani divini che partecipavano alla battaglia superava di gran lunga tutti gli altri partecipanti nel passato. Questo dava anche l'impressione che fossero nati per combattere l'imminente calamità.


L'Assemblea Profound God terminò ufficialmente dopo che il Divino Imperatore dell'Eternità fece il suo ultimo discorso. Trentuno nomi, la classifica, apparì velocemente sullo schermo.


Non c'erano qualificazioni nella Battaglia degli Dei; solo round di eliminazione. Perciò la classifica era completamente determinata dagli imperatori divini in base alla loro forza e alla loro prestazione generale.


Primo posto: Yun Che.


Secondo posto: Luo Changsheng.


Terzo posto: Shui Yingyue.


Quarto posto: Jun Xilei.


I primi quattro nomi della lista rappresentavano i nuovi Giovani Divini della Divina Regione Orientale. Dopo aver battuto tutti e quattro i giovani divini, Yun Che era arrivato con orgoglio al primo posto ed era diventato il rappresentante della giovane generazione della Divina Regione Orientale.


Sorprendentemente, Shui Meiyin era finita al quinto posto in classifica. Era la coltivatrice più giovane che avesse mai partecipato alla Battaglia degli Dei e all'Assemblea Profound God.


Nel frattempo, i cittadini del Regno della Canzone Glaciale erano seduti ai loro posti con i volti arrossati. Al contrario di quanto gli altri potevano aspettarsi, non erano rossi per l'entusiasmo, ma per l'incredulità. Prima erano una misera esistenza, ma ora erano diventati il centro dell'attenzione dell'intera Divina Regione Orientale ed era stato un onore che non si erano mai sognati di ricevere, figuriamoci possederlo.


Questo era il motivo per cui provavano un forte senso di irrealtà anche adesso.


Mu Huanzhi si afferrò la lunga barba bianca e la tirò così forte da tirarsi la pelle del viso. Nonostante questo, si rifiutava di lasciare la presa, come se fosse il solo modo per confermare che non stava sognando.


Mu Bingyun fissò Yun Che con uno sguardo vacuo per moltissimo tempo... Finalmente era diventato il campione del torneo. Era riuscito ad esaudire il suo desiderio.


Aveva creato fin troppi miracoli per arrivare fin qui.


Dietro tutti quei miracoli c'erano le sue ossessioni, convinzioni, lotte, sangue... e perfino la sua vita.


Questo era il risultato che si era pienamente guadagnato!


Adesso l'unica cosa che voleva era che tutti i suoi guai finissero ora che il suo desiderio si era avverato.


Ma...


Lo sguardo di Mu Bingyun rivelò all'improvviso una profonda preoccupazione  nonostante il sollievo.


Questo perché Yun Che stava attirando troppo l'attenzione...


Aveva sconfitto un coltivatore al Divine Spirit quando era al Divine Tribulation.


E aveva battuto un Divine King mentre era al Divine Spirit Realm.


A parte avere tre tipi di potere divino simili ai tre elementi che possedeva Luo Changsheng, aveva anche una potentissima anima del drago.


Aveva attirato una tribolazione di nove stadi mai vista prima...


Aveva comandato il potere del cielo per ferire gravemente Luo Guxie...


.....


Uno qualunque di queste azioni avrebbe sbalordito l'intero mondo della coltivazione, ma era stato fatto tutto da una persona... il genere di trambusto che avrebbe scatenato, le conseguenze e l'attenzione che avrebbero portato...


Mu Bingyun non poteva immaginare, né prevedere cosa sarebbe accaduto dopo perché la luce di Yun Che era così brillante da poter abbagliare perfino un regno sovrano.


"...Ai quattro Giovani Divini di questo torneo, Yun Che, Luo Changsheng, Shui Yingyue e Jun Xilei, verrà data una Giada Celeste del Tempo come ricompensa."


"Giada Celeste del Tempo? Cos'è?" Chiese a bassa voce Huo Poyun.


"È una delle migliori giade misteriose dell'intero Regno degli Dei." Spiegò Huo Rulie. "Il suo soprannome è Pietra dell'Eternità ed è ancora più preziosa della Giada dei Nove Soli."


"Più preziosa della Giada dei Nove Soli?" Huo Poyun ne fu scioccato.


"La Giada Celeste del Tempo esiste solo nell'intero Regno dell'Inizio Assoluto e ognuna di esse contiene abbastanza energie da poter rivaleggiare con una piccola stella. È anche il motivo del suo nome.. Può essere usata per forgiare i migliori artefatti e formazioni, e può essere usata come fonte di energia per le navi Profound. Una sola Giada Celeste del Tempo può fornire energia per il Divino Palazzo Marziale che hai visto prima per almeno decine di anni!"


Huo Poyun rimase a bocca spalancata.


"Yun Che," L'Imperatore del Regno dell'Eternità continuò: "In quanto campione della battaglia degli dei, ti sarà garantita una ricompensa senza precedenti. Potrai scegliere di coltivare qualsiasi arte misteriosa o tecnica di uno dei quattro regni supremi, cioè il Regno del Monarca Brahma, quello degli Dei Stellari e Lunari o del Regno dell'Eternità. Finché non infrange il tabù, potremo insegnarti la tecnica che desideri."


L'Imperatore dell'Eternità sorrise: "Se hai scelto già, puoi dirlo ora. Altrimenti puoi pensarci per diversi giorni."


Ma prima che Yun Che potesse rispondere, l'Imperatore del Brahma Celeste intervenne all'improvviso: "Aspetti. C'è qualcosa che vorrei dire prima."


"Oh?" L'Imperatore dell'Eternità lo guardò di sbieco.


L'Imperatore del Brahma Celeste sorrise, ma poi fissò Yun Che: "C'è qualcosa che mi confonde proprio. Naturalmente nessuno nega che tu sia un coltivatore estremamente talentuoso considerando che hai attirato una tribolazione del culmine di nove fasi che non è mai capitata fin dall'alba dei tempi, figuriamoci ora. Anche io sono incredibilmente impressionato dalla tua impresa. Ma avrei una domanda: il potere di una tribolazione di nove livelli è terrificante perfino per me, al tuo posto sarei stato ridotto in polvere. Eppure tu chiaramente sei illeso. Puoi dirci perché?"


Yun Che: "..."


Tutti gli occhi erano puntati sul giovane, in attesa di vedere il minimo cambiamento nella sua espressione o nel suo sguardo. Ciò che il Divino Imperatore del Brahma aveva chiesto era ciò che tutti volevano sapere.


"È un'ottima domanda!" Il Divino Imperatore Shitian disse sorridendo: "Tsk, tsk, e pensare che il Divino Imperatore del Brahma stesso avrebbe perso la calma di fronte a me. Beh, non posso biasimarla per questo, non succede ogni giorno qualcosa che può confondere perfino l'Imperatore del Brahma Celeste in persona."


Poi spostò lo sguardo verso l'Imperatore del Drago e chiese: "Yun Che è un umano della Divina Regione Orientale, ma anche lo spirito di un drago di alto livello... uno spirito che poteva appartenere ad un drago al Divine Master. Sono sicuro che lei voglia sapere perché una creatura del più alto livello in questo piano avrebbe dato volontariamente la sua anima ad un giovane umano, non è vero Lord dei Draghi?"


Ma l'Imperatore del Drago rimase impassibile. Rispose con indifferenza: "L'anima di Yun Che apparteneva ad un Signore dei Draghi."


Queste parole causarono trambusto tra la folla... un Signore dei Draghi era un titolo garantito solo ai draghi che raggiungevano il Divine Master Realm. Un drago era la creatura più potente nell'intero Regno degli Dei. Ogni essere vivente doveva inchinarsi di fronte a lui.


Yun Che: "..."


"Ma," L'Imperatore del Drago continuò: "L'anima di un drago può essere solo donata, non presa. Dato che il Signore dei Draghi è stato disposto a dare parte del suo spirito a Yun Che, forse Yun Che gli ha fatto un grande favore o Yun Che possiede un talento straordinario. Qualunque sia il motivo, è un fatto che abbia dato di sua spontanea volontà lo spirito a Yun Che.


"In tal caso, non importa come l'ha incontrato o chi gliel'ha data, no?"


L'Imperatore Divino Shitian ci rimase di sasso e le sopracciglia dell'Imperatore del Brahma Celeste fremettero un po'.


L'Imperatore del Drago stava dichiarando implicitamente: come Yun Che è sopravvissuto alla tribolazione dei nove stadi non ha niente a che fare con nessuno di voi.


"Ying'er è proprio d'accordo con lei, Onorabile Imperatore del Drago."


Era Qianye Ying'er.


La donna aveva deciso di partecipare all'improvviso al gran finale, ma era rimasta perfettamente in silenzio per tutto lo scontro, senza fare quasi nessuna osservazione. Questo fu il motivo per cui attirò istantaneamente l'attenzione e gli sguardi di tutti nel momento in cui intervenne. Anche l'Imperatore Divino del Brahma Celeste stesso si era accigliato un po'... Sapeva molto bene che sua figlia non era una persona gentile e comprensiva.


A meno che...


"Se non vuoi spiegare come sei sopravvissuto, puoi rimanere in silenzio Yun Che. Nessuno ha il diritto di costringerti a rispondere." Disse lentamente Qianye Ying'er. "Dopotutto un segreto non sarebbe tale se venisse svelato."


Era circondata da un gruppo di divini imperatori, ma stava parlando come se fosse superiore a tutti loro e stesse decidendo lei cosa fare.


I Divini Imperatori si accigliarono di fronte alla sua dichiarazione. Suo padre sembrava perplesso, ma non tentò di insistere, né di contrariare Qianye Ying'er.


Ma Yun Che si spaventò.


Chiaramente Qianye Ying'er lo stava aiutando ad uscire da una situazione difficile, ma per qualche motivo le sue parole lo avevano fatto rabbrividire.


La sua maschera dorata misteriosa le copriva metà del volto e i suoi occhi, così non poteva vedere il suo sguardo. Ma Yun Che aveva la sensazione che avesse svelato tutti i suoi segreti.


Aveva sempre avuto questa sensazione quando incontrava esperti molto più potenti di lui, ma non era stata così intensa come oggi.


La dea del Monarcha Brahma... Qianye Ying'er...


Ricordò bene questo nome.


Poteva averla vista da pochi secondi, ma l'aveva già etichettata come la persona più pericolosa che avesse mai incontrato in tutta la sua vita...
                                


                                



