---
weight: 1254
title: Capitolo 1254 – Il Dono dell’Imperatore del Drago
pubDate: 2025-02-27T08:14:48.761Z
tags:
    - atg
---


<strong>Capitolo sponsorizzato! Grazie mille Niccolò! 0 in coda, 0/10 donazione
-Alstor, che stamattina ha pubblicato anche il 1253. Se non l'avete ancora letto, non andate avanti e tornate subito al capitolo precedente!</strong> :)






“Maestro, cosa sta succedendo?” Chiese Huo Poyun, confuso: “Il Fratello Yun è molto forte e la sua Tribolazione di nove stadi non ha precedenti… ma tutto questo è comunque un po’ troppo strano, no?”


Anche se Huo Poyun lasciava raramente il Regno del Dio della Fiamma, aveva comunque sentito molto parlare dei Reami Sovrani, della Dea e della Regina del Drago.


“No.” Huo Rulie scosse leggermente la testa: “Al contrario. Le loro reazioni sono perfettamente normali.”


“Tutti gli abitanti dei Reami Sovrani possiedono il massimo del potere, della fama e della forza misteriosa. Si potrebbe dire che non resta loro nient’altro da desiderare o cercare – eccetto una cosa, ovvero esattamente la via per diventare Veri Dei.”


“Quindi si tratta di quella… profezia?” Huo Poyun era ancora più confuso di prima.


“Ovviamente non avrebbero reagito così se quella profezia fosse stata completamente infondata, ma il punto è che la Tribolazione di nove stadi si è verificata proprio di fronte ai loro occhi. Quindi, è possibile che si avveri anche la seconda parte della predizione, dove si preannuncia il ritorno dei Veri Dei, non trovi?”


Yan Juehai aggiunse: “Gli Imperatore Divini hanno detto molte volte che per i mortali è impossibile diventare Veri Dei, ma nonostante questo non hanno mai smesso di cercare un modo per riuscirci. Ora che quella profezia, in cui si preannunciava una sovrannaturale Tribolazione di nove stadi, si è avverata in loro presenza, non è difficile immaginare quanta agitazione e bramosia siano nate nei loro cuori, anche se ci fosse solo mezza possibilità che si realizzi anche la seconda parte, vero? Per qualcosa del genere… sarebbero disposti a tutto!”


“… Intende dire che vogliono usare Yun Che per cercare di scoprire il segreto per diventare Veri Dei?” chiese Huo Poyun, con lo sguardo perso nel vuoto.


“Oh, no.” Huo Rulie scosse la testa: “Se quel segreto si rivelasse il talento innato di Yun Che, allora nessuno potrebbe rubarglielo o ottenere i suoi stessi risultati, no? Intendo dire che, se Yun Che facesse avverare la profezia diventando un Vero Dio, allora il suo Reame Stellare… diventerebbe il sovrano di tutto l’universo. Ecco perché stanno facendo del loro meglio per portare dalla propria parte Yun Che, sia l’Imperatore del Brahma, sia quello dell’Eternità, sia il Realm King del Regno Luce di Gemma.”


“Anche se Yun Che al momento non vale davvero nulla in confronto a loro, e nessuno può prevedere cosa accadrà in futuro, le parole ‘Vero Dio’ per quegli esperti alla vetta della via del mistero sono… sono qualcosa che adesso non puoi ancora letteralmente immaginare. Ecco perché le loro reazioni sono perfettamente normali, anche se a te possono sembrare esagerate.”


Tutti gli occhi erano puntati su Yun Che. C’era chi comprendeva la decisione dell’Imperatore del Brahma, e c’era chi pensava che lui e tutti gli altri fossero completamente impazziti!


Tutti desiderarono di essere al posto di Yun Che, e di potersi scambiare con lui in quel preciso istante, anche a costo di metà della vita che restava loro, anzi, all’ottanta percento della loro vita – no, se avessero potuto possedere la Dea del Monarca Brahma e godersi una notte di pura estasi, non avrebbero avuto alcun rimpianto neppure se fossero morti il giorno seguente.


Mu Bingyun disse: “Yun Che, questa è una faccenda molto importante che riguarda il tuo futuro. Ovviamente sarebbe fantastico se ti unissi al Regno del Monarca Brahma, ma non dimenticare che sei fidanzato ufficialmente anche con la Principessa del Regno Luce di Gemma e che le devi un enorme favore. Non è una promessa da prendere alla leggera… ora, decidi.”


Qualsiasi cosa accadesse in futuro a Yun Che, al momento era comunque ancora un discepolo della setta della Fenice di Ghiaccio. In quanto sua Anziana, Mu Bingyun aveva l’autorità necessaria a dargli ordini.


Grazie a Shui Qianheng, che gli aveva fatto guadagnare un po’ di tempo, finalmente Yun Che aveva trovato il modo migliore per districarsi da quella situazione. Fece un profondo inchino verso l’Imperatore del Brahma e rispose: “Mi perdoni per quello che sto per dire, Imperatore del Brahma… ma non oso accettare la sua meravigliosa proposta.”


Tutti restarono scioccati quando sentirono quelle parole.


“Oh? Non osi? Cosa intendi dire?” gli occhi dell’Imperatore del Brahma si restrinsero, la sua espressione era imperscrutabile.


Yun Che spiegò seriamente: “Non sarò nel Regno degli Dei da molto tempo, ma persino io ho sentito parlare della Regina del Drago e della Dea. La differenza fra la Dea e me è come quella fra le nubi nel cielo e il fango sotto i piedi di tutti. Sono assolutamente onorato dal fatto che lei sia disposto a concedermi in sposa sua figlia, Imperatore del Brahma, ma sono bene di non essere affatto degno di lei.”


“Comprendo che il motivo per cui ha preso questa decisione è il mio futuro, Imperatore del Brahma… quindi, perché non aspettare tre anni?”


Yun Che alzò un po’ la voce: “La Battaglia degli Dei si è conclusa e presto entrerò nella Perla dell’Eternità per coltivare per tremila anni. Il mio futuro sarà molto più chiaro dopo questi tremila anni. Se allora avrò raggiunto grandi successi, allora non avrò nulla da ridire e accetterò la sua proposta. Ma… se alla fine mi rivelassi una persona ordinaria, nonostante i tremila anni trascorsi nella Perla dell’Eternità, anche senza tenere in conto il danno alla mia reputazione, non farei altro che deludervi e trascinarvi entrambi nel fango insieme a me.”


La spiegazione di Yun Che aveva perfettamente senso e teneva in considerazione gli interessi del Regno del Monacra Brahma. Dopotutto, se davvero si fosse rivelato una persona ordinaria, non sarebbe stato lui a diventare il più grande zimbello del Regno degli Dei, ma il Regno del Monarca Brahma!


Detto questo, era chiaro che intendeva declinare la proposta dell’Imperatore del Brahma.


Quella promessa di tre anni… era semplicemente una scusa per evitare di rifiutare apertamente!


“Ha davvero appena lasciato che questa opportunità dorata gli sfuggisse dalle dita, scappando il più lontano possibile? Ha qualche problema alla testa?”


“Perché ho la sensazione che… non la voglia e basta?”


“Respingere la Dea in persona? N-n-n-n-non sarà mica gay, vero?”


“Hahahaha!” Cang Shitian applaudì e scoppiò a ridere: “Fantastico! Davvero fantastico! Pensare che qualcuno ha davvero avuto il coraggio di voltare le spalle a te e a tua figlia, Qianye Fentian! Hahahaha… Ehi, Giovane Yun, vuoi venire nel mio Regno?”


“Mi sembra chiaro che sei una persona dalla grande forza di volontà, e che non vuoi essere costretto a obbedire a nessuno. Sotto questo punto di vista, sei esattamente come me. Se accetterai e verrai con me nella Regione Meridionale, sarai sotto la mia personale protezione! Ti garantisco che sarai libero di fare qualsiasi cosa tu voglia, potrai prendere tutti i tesori preziosi e le arte misteriosa che vorrai, godendoti ogni bellezza che ci sia nella Regione Meridionale! Ti prometto che là la tua vita sarà cento volte più felice e spensierata che qui nella Regione Orientale!”


Yun Che: “…”


L’Imperatore dell’Eternità fissò freddamente l’Imperatore Shitian: “Yun Che è un abitante della Regione Orientale. Qui lei non può fare tutto ciò che vuole!”


“Heh, avreste buttato fuori da casa vostra quel ragazzino, se qualche settimana fa non avessi ‘fatto ciò che volevo’.” Ribatté Cang Shitian.


“Lei…” L’Imperatore dell’Eternità cominciò a infuriarsi.


“Onorevole Padre…” Fu allora che la Dea del Brahma parlò tranquillamente: “Yun Che ha ragione. Che sia degno oppure no di diventare mio marito dipende dalla grandezza dei suoi futuri risultati. Al momento ha un enorme potenziale, ma non è affatto alla mia altezza.”


L’Imperatore del Brahma non sembrava mai opporsi alla volontà di Qianye Ying’er. Annuì: “D’accordo, allora ne riparleremo fra tre anni.”


La più grande benedizione della storia della Regione Orientale era scomparsa come se nulla fosse. La folla non sapeva bene se sentirsi sollevata o provare rimorso per Yun Che… tuttavia, lui dovette trattenersi per non sospirare dal sollievo.


“Yun Che.” all’improvviso, l’Imperatore del Drago ruppe il proprio silenzio. Non appena parlò, tutti si zittirono.


“La razza dei Draghi vive a lungo, ma per noi è molto difficile riprodurci. Ecco perché non ho figli, sebbene abbia quasi trecentocinquantamila anni.”


Quell’affermazione confuse la folla. Tutti sapevano che per i Draghi non era facile avere dei figli, lo si dava per scontato nella Regno degli Dei.


“Tu possiedi l’anima di un Drago, quindi non è esagerato dire che hai un profondo legame con la nostra razza; soprattutto con il proprietario originale di quell’anima. Quindi, vorrei adottarti e averti come figlio… accetti?”


Bzzzz—


Gli spettatori non si erano ancora ripresi dallo stupore provato quando l’Imperatore del Brahma aveva deciso di dare sua figlia in sposa a Yun Che, ma un altro fulmine scese dal cielo e li folgorò senza pietà.


L’Imperatore dell’Eternità voleva prendere Yun Che come discepolo personale…


L’Imperatore del Brahma voleva dargli in sposa la Dea…


Il Realm King del Regno Luce di Gemma si era intromesso nella discussione, correndo il rischio di offendere l’Imperatore del Brahma…


L’Imperatore Shitian della Regione Meridionale voleva portarlo via con sé e dargli il permesso di fare tutto ciò che desiderasse…


Ma tutto questo venne completamente soverchiato dal fatto che l’Imperatore del Drago, il sovrano di tutto l’universo, volesse adottare Yun Che! Era particolarmente scioccante anche perché l’Imperatore del Drago non aveva ancora nessun figlio!


Pazzi…


Erano diventati tutti pazzi!


Tutto era cominciato quando i tre Anziani del Regno del Mistero Celeste avevano rivelato la profezia. Gli Imperatori Divini avevano affermato di non crederle… ma era dannatamente chiaro che stessero facendo offerte folli, una dopo l’altra, pur di portare dalla propria parte Yun Che.


Figlio adottivo… l’Imperatore del Drago, senza discendenti, voleva prendere Yun Che come figlio adottivo… nessuno osava neppure immaginare il peso di una decisione simile.


L’Imperatore dell’Eternità aveva un’espressione stupefatta: “Imperatore del Drago, intende…”


“Non si preoccupi.” L’Imperatore del Drago sollevò una mano e lo interruppe: “Yun Che non è un Drago, né un abitante della mia Regione Occidentale. Non sto cercando di portarlo via da voi, né lo costringerò a lasciare la sua terra… voglio solo garantirgli un titolo.”


L’Imperatore del Drago fissò Yun Che, poi dichiarò nel tono più autorevole al mondo: “Sarà il mio figlio adottivo. Che chiunque osi anche solo pensare di fargli del male rifletta sulle conseguenze, prima di farlo!”


Sembrava che stesse rispondendo all’Imperatore dell’Eternità, ma a dire il vero si stava rivolgendo a Yun Che.


Nessuno si sarebbe aspettato che l’Imperatore del Drago facesse un annuncio del genere!


Tutti i membri del Regno della Canzone Glaciale si sentivano in un sogno. Mu Bingyun fu la prima a riprendersi dallo stupore ed esortò in tono urgente Yun Che: “Cosa stai aspettando? Svelto, ringrazia subito l’Imperatore del Drago, Yun Che!”


In quel momento, Yun Che era abbagliante come una supernova, ma il potere alle sue spalle era incredibilmente debole. Ciò che gli stava offrendo l’Imperatore del Drago – ovvero la protezione più solida dell’universo – era esattamente ciò di cui aveva bisogno adesso!


Yun Che si inchinò, ma la folle gioia che avrebbe dovuto comparire sul suo volto per qualche motivo era assente. Al contrario, rispose con calma e serietà: “Grande Imperatore del Drago, lei è senza dubbio il sovrano di questo mondo, il suo prestigio e la sua forza non hanno pari. Non sono il tipo da sottovalutarsi, ma persino io so bene… di non essere degno di diventare suo figlio adottivo.”


L’Imperatore del Drago rispose con indifferenza: “Anche il mondo intero potrebbe pensare che non ne sei degno, ma se io credo che tu lo sia, allora lo sei!”


Nessuno avrebbe mai osato mettere in discussione la scelta dell’Imperatore del Drago.


Yun Che riprese: “Sono giovane e inesperto, ma so bene che la relazione tra un padre e un figlio è profondamente diversa dall’amicizia o dalla fratellanza fra membri dello stesso setta. Senza un legame di sangue, un grande amore o un grande debito fra due persone, non è giusto che si chiamino padre e figlio. Di conseguenza, se oggi accettassi la sua offerta e la chiamassi padre solo per interessi personali, sono sicuro che il mondo intero mi disprezzerebbe e sarei una delusione per i miei genitori biologici… persino lei potrebbe guardarmi con disgusto se prendessi una decisione simile, Grande Imperatore del Drago.”


Il Palco degli Dei sprofondò di nuovo nel silenzio. Tutti si stavano guardando l’un l’altro, come se avessero appena visto un fantasma.


Quando l’Imperatore dell’Eternità e quello del Brahma gli avevano proposto di diventare il loro discepolo personale, aveva rifiutato…


Quando l’Imperatore del Brahma gli aveva offerto di sposare sua figlia, la Dea, aveva rifiutato…


E ora, l’Imperatore del Drago aveva dichiarato di volerlo prendere come figlio adottivo… ma aveva rifiutato ancora una volta!


Gli Imperatori Divini potevano essere impazziti… ma quel Yun Che era ancora più folle di loro! Era assolutamente incomprensibile!


Cosa diavolo gli passava per la testa!?


“Yun Che, tu…” la risposta di Yun Che preoccupò molto Mu Bingyun, ma si fermò e decise di non provare a persuaderlo non appena si ricordò del suo carattere.


“Cosa diavolo gli passa per la testa?” mormorò fra sé e sé Mu Bingyun.


L’Imperatore del Drago corrugò leggermente la fronte, ma non si arrabbiò con Yun Che. Al contrario, disse qualcosa che nessuno eccetto Yun Che poté capire: “Dovresti sapere perché sono arrivato a prendere questa decisione.”


Yun Che: “…”


L’Imperatore del Drago sospirò mentalmente quando vide l’espressione di Yun Che, ma non cercò di costringerlo: “A quanto pare hai già dei tuoi piani. Fa niente, non ti costringerò.”


Dopo che l’ebbe detto, nei suoi occhi si accese un bagliore. Poi, fece fluttuare verso Yun Che un brillante pezzo di giada bianca a forma di drago.


L’Imperatore dell’Eternità all’inizio si accigliò. Poi, balbettò: “Il Marchio del Dio Drago!”


Quando sentirono quelle parole, tutti i Divine Master aggrottarono le sopracciglia.


“Questo è il Marchio del Dio Drago.” Disse l’Imperatore del Drago: “Contiene un’aura draconica, e nella Regione Occidentale è il simbolo del mio volere!”


Yun Che venne colpito dal gesto dell’Imperatore del Drago e stavolta non rifiutò il dono. Dopo aver preso con attenzione fra le dita il Marchio del Dio Drago fece un profondo inchino: “Grazie per il suo regalo, Grande Imperatore del Drago. Al momento non sono affatto in grado di ripagarla, ma in futuro giuro che…”


“Non è necessario!” l’Imperatore del Drago fece un cenno, non gli importava delle sue promesse: “Se mostrerai il Marchio del Dio Drago a qualcuno nella Regione Occidentale, nessuno oserà disobbedirti, ma lo stesso non vale nelle altre Regioni. Se un giorno crederai che la Regione Orientale non sia più adatta a te, sei libero di venire nel Regno del Dio Drago. Con il genere di anima di Drago che possiedi… per te il Regno del Dio Drago sarà il rifugio più sicuro di tutto l’universo!”


Le parole dell’Imperatore del Drago contenevano chiaramente un messaggio implicito e Yun Che sapeva bene cosa intendesse dire. Dopo aver messo via con attenzione il Marchio del Dio Drago rispose con sincera gratitudine: “Non dimenticherò le sue parole, Grande Imperatore del Drago.”
                                


                                



