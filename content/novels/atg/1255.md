---
weight: 1255
title: Capitolo 1255 – Cala il Sipario sull'Assemblea Profound God
pubDate: 2025-02-27T08:14:48.761Z
tags:
    - atg
---


<em><strong>Ragazzi scusateci ma ieri abbiamo avuto un problema e non siamo riusciti a pubblicare. Questo è il capitolo di ieri, quello di oggi uscirà intorno alle 20.</strong></em>


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






L’evolversi della situazione era stato fin troppo drammatico e improvviso, quindi anche se Yun Che era riuscito a far fronte a tutti gli imprevisti, la sua schiena era fradicia di sudore.


Sapeva di aver rifiutato offerte che chiunque altro non avrebbe potuto sognare di ricevere neppure in diecimila vite, e sapeva anche che i suoi gesti sarebbero stati considerati assolutamente inspiegabili da tutti, ma… in fin dei conti, solamente lui stesso poteva conoscere i suoi desideri.


Dopo aver messo via il Marchio del Dio Drago, yun Che temeva che si verificasse qualche altro strano incidente, perciò disse ad alta voce: “Questo giovane ha già pensato a quale Abilità Misteriose vuole imparare. Ho il permesso di dirlo già adesso?”


“Oh? Certo.” L’Imperatore dell’Eternità annuì col capo: “Tuttavia, noi Reami Sovrani possediamo molte arte misteriosa che richiedono eredità di Sangue uniche, e altre che è assolutamente proibito insegnare a degli esterni.”


“Questo giovane lo capisce.” Rispose Yun Che, facendo scivolare lo sguardo fino ai posti a sedere del Regno degli Dei Stellari: “Questo giovane spera di essere abbastanza fortunato da ricevere il permesso di imparare una tecnica divina del Regno degli Dei Stellari – l’Ombra Spezzata del Dio Stellare!”


“… capisco.” L’Imperatore dell’Eternità annuì, facendo fatica a nascondere la piccola punta di delusione che era nata nel suo cuore siccome Yun Che non aveva scelto il suo Regno dell’Eternità: “L’Ombra Spezzata del Dio Stellare in effetti è una arte misteriosa unica del Regno degli Dei Stellari, non richiede alcuna eredità particolare e non è proibito insegnarla a degli esterni. Imperatore degli Dei Stellari, lei cosa ne pensa?”


“…” L’Imperatore degli Dei Stellari era leggermente accigliato, era molto evidente che non si aspettava neppure lui che Yun Che avrebbe davvero scelto il suo Regno degli Dei Stellari.


Aveva respinto l’Imperatore dell’Eternità, l’Imperatore e la Dea del Brahma e l’Imperatore del Drago, eppure aveva davvero scelto il suo Regno degli Dei Stellari…


Anche se si trattava solamente della decisione del premio per la vittoria nella Battaglia degli Dei, per una breve frazione di secondo l’Imperatore degli Dei Stellari provò una strana sensazione, come se un essere superiore fosse stato molto generoso con lui.


Proprio quando l’Imperatore degli Dei Stellari stava per rispondere, all’improvviso si intromise quello degli Dei Lunari: “Ah, questo sì che è curioso. Agli occhi di questo Sovrano, il Riflesso Distruttore della Luna del tuo Regno della Canzone Glaciale non è affatto inferiore all’Ombra Spezzata del Dio Stellare. Inoltre, quest’ultima è molto difficile da imparare e padroneggiare. Per di più, non permette di raggiungere la favolosa invisibilità. Quindi, devi riconoscere che la tua scelta è davvero strana.”


Sul volto dell’Imperatore degli Dei Stellari comparve un’espressione indignata e sembrava che stesse per scoppiare dalla rabbia.


Yun Che rispose: “Quando la mia Maestra ha cominciato a insegnarmi il Riflesso Distruttore della Luna, ha accennato al fatto che l’Abilità Misteriose di movimento migliore della Regione Orientale appartiene alla Dea Stellare del Massacro. Si tratta esattamente dell’Ombra Spezzata del Dio Stellare. Mi disse che è un’Abilità Misteriose di Movimento raffinata e senza pari, fra le migliori dell’intero universo… quindi, anche se senza dubbio il Riflesso Distruttore della Luna del mio setta è eccellente, sicuramente non può essere paragonato all’Ombra Spezzata del Dio Stellare. Ecco perché già da tempo desidero ardentemente di impararla.”


“Se sarò in grado di imparare l’Ombra Spezzata del Dio Stellare, anche nel caso in cui non fossi abbastanza talentuoso e non riuscissi a padroneggiarla, mi basterà apprenderne anche solo le basi per realizzare un mio grande desiderio… quindi, spero che l’Imperatore degli Dei Stellari possa soddisfare la mia richiesta.”


Il tono sincero di Yun Che conteneva anche delle tracce d’impazienza. L’Imperatore degli Dei Stellari annuì con la testa, era raro vederlo così allegro in presenza degli altri Imperatori Divini. Sorrise vagamente e rispose: “L’Ombra Spezzata del Dio Stellare in effetti è una della Abilità Misteriose di Movimento migliori della Regione Orientale, ma è difficile da imparare e padroneggiare. Se tentassi di studiarla da solo, è probabile che sarebbe incredibilmente difficile…”


Durante quella pausa a metà frase, si voltò verso l’Imperatore dell’Eternità e chiese: “Imperatore dell’Eternità, i Giovani Prescelti dovranno entrare nella Perla dell’Eternità solamente fra un mese, giusto?”


“Esatto.”


“Ottimo.” L’Imperatore degli Dei Stellari annuì di nuovo: “In questo caso, ho una proposta. Yun Che, potrai tornare con questo Sovrano nel Regno degli Dei Stellari, e ordinerò alla Dea Stellare del Massacro di insegnarti personalmente l’Ombra Spezzata del Dio Stellare. Poi, fra un mese, chiederò a qualcuno di riportarti nel Regno dell’Eternità.”


Il Dio Stellare dell’Origine, Tumi, che si trovava accanto all’Imperatore degli Dei Stellari, si accigliò leggermente, ma poi sembrò realizzare qualcosa.


L’Imperatore dell’Eternità divenne leggermente scuro in volto, ma all’improvviso si sentì la risposta profondamente grata di Yun Che: “Questo giovane non avrebbe mai osato sognare una proposta del genere. In questo caso… la ringrazio enormemente per aver soddisfatto la mia richiesta, Imperatore degli Dei Stellari.”


L’Imperatore dell’Eternità non poté che ingoiare quello che stava per dire. Poi, però, si voltò e annunciò: “Temo che non avrete un mese. Imperatore degli Dei Lunari, dato che tutti i più grandi eroi della Regione Orientale sono già qui, lei dovrebbe avere qualcosa da dirci, esatto?”


L’Imperatore degli Dei Lunari fece un passo in avanti quando sentì quelle parole e rise tranquillamente, poi disse: “Anche se l’Assemblea Profound God in effetti sta per concludersi, tutti coloro che si trovano qui non dovrebbero avere fretta di andarsene. Infatti, tra due settimane, questo Sovrano si sposerà. La maggior parte di voi dovrebbe aver già ricevuto gli inviti ufficiali che ho fatto distribuire, quindi spero che quel giorno mi farete onore della vostra presenza.”


“I mille Giovani Prescelti selezionati durante questa Assemblea sono il futuro della nostra Regione Orientale. Dato che entrerete nella Perla dell’Eternità fra un mese, vi prego di venire anche voi al mio matrimonio.”


Quando l’Imperatore degli Dei Lunari ebbe finito di parlare, naturalmente ci furono innumerevoli risposte.


“Ci congratuliamo con lei per il suo meraviglioso matrimonio, Imperatore degli Dei Lunari.”


“Il matrimonio dell’Imperatore degli Dei Lunari sarà una grande occasione per l’intera Regione Orientale, come potremmo mancare?”


“Aver ricevuto il suo invito è per noi un grande onore, Imperatore degli Dei Lunari. Saremo sicuramente presenti alla cerimonia…”


………………


Chi avrebbe mai avuto il coraggio di rifiutare l’invito dell’Imperatore degli Dei Lunari? Inoltre, per la maggior parte dei presenti, poter visitare il Regno degli Dei Lunari era un’occasione più unica che rara, che forse non avrebbero mai più avuto in vita loro, quindi non avevano assolutamente nessun motivo per non presentarsi.


Tuttavia, ogni volta che si parlava del matrimonio dell’Imperatore degli Dei Lunari, era inevitabile che tutti senza rendersene conto ripensassero al terribile scandalo avvenuto tutti quegli anni prima.


In quell’occasione, l’Imperatore degli Dei Lunari aveva perso tutta la sua dignità e il suo prestigio, eppure dopo soli trent’anni aveva davvero annunciato ancora una volta di starsi per sposare.


Nell’immenso Regno degli Dei, neppure trecento anni sarebbero stati sufficienti a far dimenticare a tutti quel terribile scandalo, figurarsi solo trenta. E anche se l’Imperatore degli Dei Lunari avesse trovato di nuovo una donna incredibilmente straordinaria, non avrebbe dovuto annunciare così presto il suo matrimonio, considerando quanto poco tempo era passato dal precedente… perché si stava praticamente rigirando da solo il coltello nella piaga.


Eppure, non solo l’aveva fatto, ma l’annuncio era anche stato particolarmente aperto e maestoso.


Aveva cominciato a distribuire gli inviti tre anni prima e, in effetti, molti di coloro che avevano partecipato all’Assemblea Profound God l’avevano già ricevuto… inoltre, anche se l’intero Regno degli Dei sapeva che il suo matrimonio con Yue Wugou era stato incredibilmente sfarzoso, quella volta aveva invitato solo i Reami Sovrani e i Reami Superiori.


Stavolta, invece, aveva invitato anche i Reami Intermedi e persino alcuni Reami Inferiori.


Era chiaro che per questo matrimonio l’Imperatore degli Dei Lunari non volesse solo una cerimonia ancora più lussuosa della precedente, ma anche più spettacolare e grandiosa.


“Maestro, anche noi siamo stati invitati?” domandò Huo Poyun.


“Certo.” Rispose Huo Rulie: “Da quanto ne so, sono stati invitati addirittura tutti i Reami Intermedi. Un Imperatore Divino che invita al suo matrimonio tutti i Reami Intermedi… è una cosa che non si è praticamente mai sentita prima.”


“Fantastico!” commentò con entusiasmo Huo Poyun: “In questo caso, allora potremo visitare il leggendario Regno degli Dei Lunari.”


“Heh heh, il Regno degli Dei Lunari… temo che un’opportunità del genere non ci ricapiterà una seconda volta.” Disse Yan Juehai, enfatizzando con un sospiro. Sebbene fosse uno dei tre Maestri di setta del Regno del Dio della Fiamma, normalmente neppure lui era degno anche solo di mettere piede nel Regno degli Dei Lunari.


L’unico motivo per cui l’Imperatore degli Dei Lunari può aver deciso di organizzare una cerimonia così sfarzosa è che vuole completamente cancellare l’umiliazione subita anni fa.” Commentò Huo Rulie: “A quanto pare, la futura Imperatrice degli Dei Lunari dev’essere una persona davvero straordinaria.”


“Yue Wugou possedeva il Divino Corpo Immacolato, il che la rendeva già unica al mondo. Eppure, l’Imperatore degli Dei Lunari sta organizzando tutto in grande. Quindi, questa futura Imperatrice degli Dei Lunari dev’essere ancora meglio… anzi, dev’essere molto, molto meglio di Yue Wugou.” Disse Yan Juehai, con la fronte corrugata e scuotendo la testa: “Quelli come noi non possono neppure immaginarlo.”


“Beh, lo scopriremo quando giungerà il momento.” Rispose Huo Rulie.


Fu allora che una voce risuonò improvvisamente nell’aria, in quel momento così inopportuno: “Umpf, avevo sentito dire che l’Imperatore degli Dei Lunari avesse invitato tutti i grandi eroi della Regione a questo suo matrimonio, come se volesse che negli innumerevoli Reami Stellari lo venissero a sapere tutti. Ma considerando la scala e lo sfarzo di questa cerimonia, dovrebbe stare incredibilmente attento, Imperatore degli Dei Lunari. Perché se capitasse di nuovo anche solo il più piccolo incidente, beh, anche lasciando perdere lei, che ha già perso da anni il suo onore e la sua dignità, stavolta trascinerebbe con sé nel fango l’intero Regno degli Dei Lunari, rendendolo lo zimbello dell’intero universo.”


Quando sentirono quelle parole, tutti i presenti rimasero in silenzio, scioccati, sentendosi il cuore battere con forza nel petto.


Incredibilmente, a parlare era stato l’Imperatore degli Dei Stellari in persona!


La faida tra il Regno degli Dei Stellari e quello degli Dei Lunari si protraeva da molto tempo. L’opinione pubblica riteneva che persino la tragedia ai danni del Regno degli Dei Lunari di trent’anni prima fosse stata organizzata da quello degli Dei Stellari, perciò i rapporti fra i due Reami erano peggiorati drasticamente.


Ciò che aveva detto l’Imperatore degli Dei Stellari prendeva chiaramente di mira la peggiore umiliazione che quello degli Dei Lunari avesse mai subito in vita sua, per ferirlo nell’orgoglio di fronte a tutti.


L’Imperatore dell’Eternità era così scioccato che quasi gli si accapponò la pelle… l’Imperatore degli Dei Stellari e quello degli Dei Lunari gli avevano promesso che durante l’Assemblea Profound God avrebbero messo da parte l’odio e le tensioni. Nessuno poteva aspettarsi che l’Imperatore degli Dei Stellari avrebbe davvero provocato quello degli Dei Lunari subito dopo la fine della Battaglia degli Dei.


Stava per intervenire, quando si accorse che l’Imperatore degli Dei Lunari non sembrava affatto turbato. Al contrario, scoppiò a ridere fragorosamente: “Hahahaha. La ringrazio per il suggerimento, Imperatore degli Dei Lunari. Insisto che fra due settimane ci onori anche lei con la sua presenza. Se non verrà, sarà uno dei più grandi rimpianti della mia vita.”


La reazione dell’Imperatore degli Dei Lunari lasciò tutti increduli.


L’Imperatore degli Dei Stellari chiaramente non si aspettava una risposta del genere. Non solo il suo rivale non si era affatto arrabbiato, ma l’aveva persino invitato allegramente al matrimonio. All’improvviso, provò un’ira indescrivibile a causa di quella piega degli eventi, ma non poteva fare nulla per sfogarsi. Quindi, si limitò a scrollare le maniche della sua veste e sbuffò freddamente.


“Quando inizierà la cerimonia, dovrò chiedere anche a lei il disturbo di partecipare, Imperatore dell’Eternità.” L’Imperatore degli Dei Lunari fece un piccolo inchino con un leggero sorriso sulle labbra. Dopo che aveva parlato del suo matrimonio che si sarebbe tenuto da lì a due settimane, il suo umore era chiaramente migliorato. Di conseguenza, la provocazione dell’Imperatore degli Dei Stellari non gli sembrò nient’altro che un leggero e innocuo fastidio.


Naturalmente, questo rese tutti ancora più curiosi e impazienti di scoprire chi fosse la misteriosa Imperatrice degli Dei Lunari di cui nessuno sapeva ancora nulla.


“Heh heh, avere l’opportunità di aiutarla col mio limitato potere a organizzare il suo grande giorno per me davvero è un piacere, Imperatore degli Dei Lunari.” Rispose con una risata cortese l’Imperatore dell’Eternità. Poi, annunciò: “Quest’Assemblea Profound God straordinaria è stata organizzata per via della Fessura Cremisi. Quindi, se in futuro si realizzerà davvero il peggiore degli scenari, questi Giovani Prescelti saranno una grande fonte di speranza per la nostra Regione Orientale.”


“Tuttavia, ora l’Assemblea Profound God si è conclusa alla perfezione. Anche il felice matrimonio dell’Imperatore degli Dei Lunari è imminente, perciò vi invito tutti a lasciare momentaneamente da parte le vostre preoccupazioni riguardo alla Fessura Cremisi e a restare ancora un po’ nel mio Regno dell’Eternità. Fra due settimane, questo Sovrano vi accompagnerà tutti nel Regno degli Dei Lunari.”


“Yun Che, dato che l’Imperatore degli Dei Stellari ti ha già autorizzato, dovresti tornare con lui nel suo Reame per queste due settimane. Ti basterà tornare in tempo per il matrimonio di quello degli Dei Lunari, dato che si tratta di un grande evento che passerà alla storia e sarebbe un vero peccato se te lo perdessi.” L’Imperatore dell’Eternità lo specificò di proposito a Yun Che… o forse, le sue parole erano rivolte all’Imperatore degli Dei Stellari stesso.


“… d’accordo.” Rispose Yun Che. Non gli importava quasi per niente del Regno degli Dei Lunari e del suo Imperatore e, ovviamente, se fosse riuscito davvero a incontrare Jasmine avrebbe voluto restare con lei il più a lungo possibile. Ma in quel momento, non poteva declinare l’invito di fronte a tutti, perciò fu costretto ad accettare temporaneamente.


In alto nel cielo, sopra le nuvole, una sagoma rossa svanì silenziosamente nel nulla.


………………………


Regno degli Dei Lunari, Palazzo dell’Imperatrice.


Una donna indossava una lunga veste bianca, i cui orli della gonna ricadevano sui suoi piedi. Quell’abito era tempestato di lussuose e misteriose decorazioni di giada, che brillavano come gemme. I suoi eleganti capelli neri erano legati stretti da fiocchi bianchi come la luna, ma eccetto questi non aveva alcun gioiello o accessorio che decorasse il suo corpo, e né sul suo viso né sulla sua pelle c’era la minima traccia di trucco. Eppure, il suo collo slanciato e il suo volto simile a quello di una statua di giada erano candidi come la neve, o rosei come fiori, con sfumature perfette in ogni punto giusto. Anche vedendola da lontano, chiunque avrebbe avuto l’impressione che fosse una donna meravigliosa, bella come una dea.


In quel momento, un’aura le si avvicinò velocemente ma con cautela. In pochi secondi, una ragazza scese dal cielo. Chinò il capo non appena entrò nella stanza, poi fece un profondo inchino verso la schiena della donna.


“Jin Yue, hai già scoperto cos’è successo?” la donna pronunciò a bassa voce quelle parole senza voltarsi. Anche se il suo tono era leggermente curioso, era anche perfettamente calmo. Quindi, era chiaro che non le importasse troppo della questione.


“Per risponderle, Imperatrice Divina.” In contrasto con l’indifferenza dell’Imperatrice Divina, la ragazza quasi balbettò dall’agitazione: “Le nubi nere che sono comparse poco fa non hanno coperto solo il Regno degli Dei Lunari. Anzi, si dice che abbiano avvolto l’intera Regione Orientale. Inoltre, la causa… magari dato che sono io a dirglielo non mi crederà, Imperatrice Divina, ma a quanto pare è successo tutto perché una persona ha superato il Divine Tribulation Realm.”


“…” Finalmente la voce dell’Imperatrice Divina lasciò trapelare un minimo cambiamento: “Delle nubi della Tribolazione?”


“Esatto.” Rispose la ragazza: “Questa persona abbia attirato una Tribolazione di nove stadi, una cosa di cui non si è mai sentito parlare nella storia del Regno degli Dei, infatti la quantità di nubi era esagerata. Inoltre, non può trattarsi semplicemente di una voce, siccome è successo sul Palco degli Dei durante la finale della Battaglia degli Dei. quindi, i grandi Imperatori Divini in persona hanno assistito a ciò che è successo, e anche l’intera Regione Orientale ha potuto vederlo attraverso gli schermi stellari.”


Imperatrice degli Dei Lunari: “…”


“Quella persona non ha solo attirato una Tribolazione di nove stadi, ma è anche riuscita a raggiungere senza problemi il Divine Spirit Realm. Poi ha sconfitto Luo Changsheng, il migliore fra i Quattro Giovani Divini della Regione Orientale, ottenendo il primo posto nella Battaglia degli Dei. Tutto questo ha già scioccato l’intera Regione Orientale.”


“Una Tribolazione di nove stadi, non è mai successo neppure in antichità. Perciò, a quanto pare questa persona deve possedere un talento straordinario.” Commentò a bassa voce l’Imperatrice degli Dei Lunari.


“Oh, giusto, questa persona è esattamente il discepolo del Regno della Canzone Glaciale di cui le ho parlato qualche giorno fa, Imperatrice Divina… Yun Che.” non appena la ragazza ripensò alla reazione che aveva avuto l’Imperatrice Divina quando aveva sentito quel nome, il suo tono si fece più cauto che mai.


“…” L’Imperatrice degli Dei Lunari rimase a lungo in silenzio.


La ragazza le porse una pietra misteriosa dell’Immagine con entrambe le mani: “Queste sono le immagini che abbiamo registrato dallo schermo stellare, Imperatrice Divina, se le interessa può…”


“Non ce n’è bisogno.”


Quell’evento era stato così incredibile da far tremare l’intera Regione Orientale, eppure sembrava che all’Imperatrice Divina non importasse affatto: “Vai a prendermi la medicina di oggi.”


“Imperatrice, vuole consegnarla ancora di persona alla Signora… questa servitrice andrà immediatamente a prenderla.”


La ragazza indietreggiò con passi silenziosi, ma si fermò proprio di fronte all’entrata del palazzo, poi disse chiaramente e ad alta voce: “Il nostro Signore, l’Imperatore Divino, dovrebbe tornare fra poche ore. Appena arriverà, sicuramente andrà di fretta dall’Imperatrice.”


“Puoi andare.” Il volto dell’Imperatrice Divina rimase privo di espressione e la sua voce fu gentile e delicata, ma conteneva un freddo distacco che avrebbe fatto restare alla larga chiunque.
                                


                                



