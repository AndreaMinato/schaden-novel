---
weight: 1258
title: Capitolo 1258 – Regno degli Dei Stellari (2)
pubDate: 2025-02-27T08:14:48.762Z
tags:
    - atg
---


<em>Capitolo regolare,
0 capitoli in coda, 0/10 donazione,
-Schadenfreude</em>


Di fronte a due grandi Dei Stellari, lo sguardo di Yun Che divenne vacuo. Fu solo dopo molto tempo che si riprese e si inginocchiò nel panico.


"Oh? Non è il figlio del cielo che ha attirato una tribolazione di nove stadi?"


Moonflower guardò nuovamente Yun Che con i suoi splendidi occhi che brillavano di luce verde. Le sue labbra rosse sembravano fatte di giada e si incurvarono. Aveva detto solo poche parole, ma il suo fascino civettuolo era incredibile. Anche Xing Ling si afflosciò, abbassò la testa e non osò nemmeno guardarla.


Anche Yun Che continuò a rimanere fermo.


"Mi ricordo del tuo nome, è Yun Che, vero?"


Moonflower avanzò lentamente verso il giovane, la sua voce era seducente e stuzzicò direttamente il suo cuore. Yun Che tremò e rispose nel panico: "È una fortuna per me... che la signora del Veleno Celeste si ricordi del mio nome."


"Eheheh," Moonflower ridacchiò con fare civettuolo, il suo petto si sollevò. "Fratellino, chi non sa del tuo nome ormai? In realtà... il modo in cui mi hai chiamato è davvero sgradevole all'orecchio. Chiamami solo Moonflower."


"..." Le labbra di Yun Che fremettero, ma non emisero nessun suono, come se temesse di rispondere.


Il Dio Stellare del Demone aggrottò lievemente le sopracciglia.


Moonflower, che già era di fronte a Yun Che, fece un passo avanti improvviso, il suo seno torreggiante ondeggiò a pochi millimetri di fronte al petto di Yun Che. Gli toccò la punta del mento con il suo dito eccezionalmente lungo e sottile, accompagnata da un profumo ammaliante di fiori.


Yun Che sussultò e, visto che era inchinato, aveva un posto in prima fila per ammirare il seno di Moonflower.


"Il fratellino di Yun Che non è solo così potente da attirare l'attenzione degli imperatori divini, ma è anche molto attraente. Ah, solo guardarti mi fa battere incontrollabilmente il cuore."


Le sopracciglia lunghe e delineate di Moonflower si inarcuarono con fare provocatorio, emanando un fascino volpino, la sua voce era dolce e mielosa come zucchero filato. Sembrava che fosse impaziente di gettarsi tra le sue braccia e riversarlo di amore.


Se qualcuno avesse visto questa scena, sicuramente non avrebbe osato credere che fosse una dei dodici terrificanti Dei Stellari.


<em>Pa!</em>


Il Dio Stellare del Demone apparì accanto a Moonflower all'improvviso, spingendo via la mano al mento di Yun Che: "È un ospite che è stato invitato personalmente dal nostro re, non puoi giocarci."


Moonflower non si arrabbiò di fronte a questa reazione, invece ritirò languidamente il braccio e disse socchiudendo gli occhi: "Ahimè, sono solo una misera donna, quindi quando vedo un giovane così attraente mi fa battere il cuore. Non lo divorerò mica. Ah, guarda come ti ho fatto agitare."


Dio Stellare del Demone: "..."


Moonflower strinse gli occhi dicendo con tono sensuale: "Fratellino, sono nel palazzo del veleno celeste. Una volta che raggiungerai il Regno degli Dei Stellari, devi venire a porgermi visita spesso, va bene? E allora, non importa cosa vorrai farmi, ti accontenterò felicemente. Eheheheh..."


Mentre rideva seduttivamente, Moonflower si girò ancheggiando e se ne andò lasciando un dolce profumo lungo la sua scia.


Il Dio Stellare del Demone guardò Yun Che per poi dire a bassa voce: "Dimenticati di ogni singola parola che ha appena detto. Più lontano stai da lei, meglio sarà."


"Ringrazio... il signore del Demone Celeste." La voce di Yun Che tremò lievemente e sembrava che non si fosse ancora liberato completamente della malia di Moonflower.


Il Dio Stellare del Demone si girò e in un batter d'occhio si era già allontanata da Yun Che.


Yun Che ansimò, il suo sguardo divenne lievemente solenne e freddo.


Xing Ling si alzò, tirò un lungo sospirò di sollievo e si asciugò la fronte.


Voleva avvertire Yun Che di non avvicinarsi mai alla Dea Stellare del Veleno, ma temeva davvero che lei lo sentisse, così sussurrò solo: "Giovane maestro Yun Che, alla signora del Veleno Celeste piace... scherzare con le persone. Non devi prendere sul serio le sue parole."


"Mn, capisco." Yun Che annuì.


Xing Ling spostò lo sguardo di lato e disse: "I signori del Veleno e del Demone staranno partendo. Dovresti aspettare con me per un po' di tempo. L'Imperatore divino potrebbe volerti vedere."


"Va bene." Yun Che poté solo ubbidire.


.....


"Interessante. Lo stesso nome, sembra quasi identico. Eppure non sono la stessa persona." Moonflower mostrò un'espressione pensosa e sorrise in modo civettuolo: "Chissà che faccia farà Jasmine quando lo vedrà, eheheheh."


Il Dio Stellare del Demone aggrottò le sopracciglia e disse freddamente: "Cos'ha a che fare con sua altezza Jasmine? Quella persona a cui ti stai riferendo... che anche sua altezza Jasmine lo conosca?"


"Oh, potrebbe essere." Disse con un'espressione allegra la donna. "Solo che è un peccato."


"Cos'è un peccato?"


"È un peccato che abbia attirato l'attenzione di Qianye Ying'er. Quando l'Imperatore Divino del Brahma Celeste ha cercato di dare in sposa sua figlia, chiaramente è stata Qianye Ying'er a chiederglielo. E indipendentemente dal fatto che facesse sul serio o no, quelle poche parole hanno creato innumerevoli nemici per Yun Che. Perfino io tremo di paura quando penso a tutti gli uomini che ha incantato. Così essere invidiato e odiato da loro... è davvero un peccato."


Il Dio Stellare del Demone scoccò un'occhiata a Moonflower, che mostrava un'espressione piena di affetto e amore, per poi dire freddamente: "L'Imperatore del Drago ha parlato per suo conto e anche l'Imperatore Divino dell'Eternità ha mostrato l'intenzione di proteggerlo, quindi com'è possibile che scelgano di destare la loro ira per un mero odio nato dalla gelosia?"


"Ahimè, questo è ciò che dico sempre. Voi uomini non capite davvero voi stessi." Moonflower giocherellò con le dita e disse con tono dolce e languido: "Sottovalutate la gelosia degli uomini. Stai anche dando a Qianye Ying'er pochissimo credito... Quale uomo su cui ha fissato la sua attenzione non ha fatto una brutta fine?"


"..." Il Dio Stellare del Demone Celeste aggrottò le sopracciglia, ma non negò.


Xing Ling aveva ragione, i due Dei Stellari si stavano davvero preparando a tornare nel Regno del Dio Stellare. Inoltre l'Imperatore degli Dei Stellari aveva percepito l'aura di Yun Che.


"Ohoh, sembra che sia già arrivato." Il Dio Stellare dell'Origine Tumi ridacchiò. "Il mio re desidera vederlo?"


"Non c'è bisogno." Disse l'Imperatore degli Dei Stellari. "Dopotutto questo è il territorio del Regno dell'Eternità. Non sembrerebbe che sia troppo impaziente di vederlo?"


Il sorriso del Dio Stellare dell'Origine si allargò: "Data la sua personalità, sicuramente non accetterà di insegnare personalmente l'Ombra del Dio Stellare. Quindi sembra che sia piuttosto interessato anche lei in Yun Che."


"La profezia dei Veri Dei... umpf, perfino i Divini Imperatori del Brahma Celeste e dell'Eternità non hanno badato alla loro dignità per questo, quindi è più che normale che mi comporti così." Disse con sguardo impassibile il Divino Imperatore degli Dei Stellari. "Ha rifiutato loro due e l'Imperatore del Drago. Così stavo solo testando le acque quando ho detto che avrei fatto sì che Jasmine lo istruisse. Eppure ha accettato immediatamente e non me lo aspettavo."


"In effetti sembra che nutra un grande interesse nell'Ombra del Dio Stellare."


"No." L'Imperatore scosse la testa: "Ho la sensazione che voglia seguirci nel Regno degli Dei Stellari per qualche altro scopo."


"Credo che stia rimuginndo troppo a questo punto." Il Dio Stellare dell'Origine si accarezzò la barba mentre diceva con contemplazione: "Ha perfino rifiutato quei tre. Che progetti avrebbe?"


"Secondo le informazioni che abbiamo raccolto, Yun Che è arrivato nel Regno degli Dei solo tre anni fa e, durante questo periodo di tempo, è stato solo nel Regno della Canzone Glaciale e in quello del Dio della Fiamma, e non sa nulla del resto dei regni stellari. Il mio imperatore è sempre stato cauto. Ma anche se questa persona è avvolta dal mistero, non dobbiamo pensare troppo al motivo per cui vuole visitare il nostro Regno degli Dei Stellari. Dovrebbe concentrare la sua attenzione su altre cose. Sicuramente possiamo ottenere un raccolto abbondante nel giro di quindici giorni."


"...Hai assolutamente ragione." Il Divino Imperatore degli Dei Stellari si alzò. "Andiamo ad accogliere il Divino Imperatore dell'Eternità e l'Imperatore del Drago. Dopodiché torniamo a casa."


.....


Divina Regione Orientale, Regno degli Dei Stellari, Palazzo del Lupo Celeste.


Jasmine atterrò senza fare rumore nel palazzo del lupo. Il suo arrivo fece raggelare le guardie, eppure nessuno avanzò, nemmeno quando Jasmine aprì le pote della struttura... naturalmente non pensavano nemmeno di fermarla.


Queste fortissime guardie in pratica si erano trasformate in statue di pietra in presenza di Jasmine.


Bang!


Le grandi porte del palazzo furono spalancate di colpo. Fu solo allora che le guardie sospirarono di sollievo, i loro corpi erano fradici di sudore.


Gli Dei Stellari del Massacro e del Veleno erano le calamità più terrificanti del regno. Così nemmeno le valorose guardie avrebbero osato offenderle minimamente.


Nel divino palazzo, Caizhi era rannicchiata in un angolo, sembrava un gatto maltrattato. Anche se Jasmine si era avvicinata, si rifiutò di guardarla. La sua sola reazione furono le sue labbra imbronciate.


Dopo che Jasmine le aveva detto di andare in isolamento e riflettere sulle sue azioni, non aveva fatto un solo passo fuori dal palazzo del Lupo Celeste.


"Riconosci i tuoi errori ora?" La voce di Jasmine era rimaste fredda e gelida nonostante le condizioni miserabili di Caizhi. Anche Caizhi sentiva il suo sguardo penetrare la sua schiena


"Io... ho capito quanto mi sbagliavo." Anche se si sentiva contrariata, non osò dire che aveva ragione. Disse piano: "Non oserò farlo di nuovo. D'ora in poi... d'ora in poi ascolterò ciò che dice la sorellona. Non agirò di mia iniziativa. Sorellona... per favore non essere più arrabbiata con me!"


"Umpf!" Jasmine aggrottò ulteriormente le sopracciglia. "Anche la scorsa volta che hai fatto un grande errore hai giurato di essere ubbidiente, eppure in questi pochi anni tu..."


Le mani di Jasmine si strinsero involontariamente mentre tremavano.


Anche se Jasmine stava facendo del suo meglio per controllarla, Caizhi poteva percepire chiaramente la sua furia... non stava fingendo di essere arrabbiata solo per spaventarla, era vero che stava reprimendo la rabbia. Si agitò subito e disse: "Sorellona, so davvero di essermi sbagliata. Garantisco che d'ora in poi non lo farò mai... non lo farò mai più. Sennò io... io..."


Prima che potesse finire di parlare, gli occhi di Caizhi si riempirono di lacrime, il suo cuore era sia allarmato che contrariato.


Fino ad ora non le era stato ancora detto perché ereditare il potere del Dio Stellare del Lupo fosse stato un grosso errore e il motivo per cui questo atto avrebbe destato una tale furia in sua sorella maggiore.


Essere compatibili con il potere di un Dio Stellare era il più grande onore che si poteva ottenere nel regno. La Caizhi che aveva ereditato questo potere le permetteva di non temere nessuno e aveva una posizione impareggiabile. Non aveva più bisogno di protezione e non era più maltrattata e umiliata dagli altri. Aveva il suo palazzo, le su guardie e ovunque andasse veniva riverita.


Solo la sua sorellona le aveva detto che era il più grande errore che avesse fatto in tutta la sua vita, ma si rifiutava di dirle il motivo.


"Se ti perdonassi così facilmente, allora come impareresti?!" Disse freddamente Jasmine. Si girò e guardò fuori dal palazzo. "Se vuoi che ti perdoni, devi fare qualcosa per me."


Gli occhi di Caizhi brillarono e annuì vigorosamente: "Finché la sorellona smetterà di essere arrabbiata con me, farò di tutto."


"Lascia il palazzo e vai a combattere contro un Dio Stellare." L'espressione di Jasmine era calma e indifferenza ma i suoi occhi brillavano con una bizzarra luce rossa: "Se puoi ferire quella persona entro cento secondi, per stavolta ti perdonerò."


"Ah?" Caizhi aprì la bocca: "M-ma..."


Anche se era perfettamente compatibile con il potere del Lupo Celeste, era ancora fin troppo giovane e non era ancora passata una decade da quando aveva ereditato il potere del Dio Stellare. Era ancora lontano dal risvegliarsi completamente ed era indubbiamente la più debole tra i dodici Dei Stellari.


Per questo sarebbe stato incredibilmente difficile per lei ferire un qualsiasi Dio Stellare entro cento secondi... ma se si fosse impegnata, non sarebbe stato impossibile.


Caizhi represse il gemito di protesta che le era sfuggito dalle labbra. Strinse i pugnetti e il suo sguardo divenne determinato: "Va bene... lo farò sicuramente! Dimostrerò alla sorellona che non ho battuto la fiacca negli ultimi due anni!"


Era chiaro che la considerava una prova da parte di Jasmine.


"Allora vai!" Il tono di Jasmine divenne più solenne. "Inoltre non potrai scegliere il tuo avversario. Nel momento in cui lascerai questo posto, sarà il primo Dio Stellare ad essere il tuo avversario! Per quanto riguarda come persuaderai quella persona a combattere contro di te, è qualcosa di cui dovrai occuparti tu."


Caizhi si morse il labbro inferiore con vigore per poi annuire di nuovo: "Ho detto che avrei ascoltato ubbidientemente la sorellona d'ora in poi. Quindi stavolta non mi farò solo perdonare, non... ti deluderò sicuramente."


Mentre guardava Caizhi volare fuori dal palazzo del Lupo Celeste con determinazione, lo sguardo prima freddo di Jasmine divenne sempre più dolce fino a mostrare confusione.


"Caizhi..."


Sussurrò piano... Sapeva che l'affetto che provava per Caizhi era ricambiato. Perché anche se condividevano solo un padre e avevano così tanti fratelli maggiori... erano solo loro due ad essere una vera famiglia.
                                


                                



