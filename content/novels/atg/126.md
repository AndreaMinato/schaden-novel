---
weight: 1260
title: Capitolo 126 – Valutazione della Profound Strength
pubDate: 2024-05-27T20:27:25.197Z
tags:
    - atg
---




L'esaminatore del gruppo in cui si trovava Yun Che era un uomo anziano dall'aspetto maestoso. Stava in piedi di fronte alla Pietra di Valutazione del Profound, e dopo aver fatto scivolare lo sguardo lungo la folla, disse in tono solenne: “La prima parte dell'esame consiste nella valutazione della vostra Profound Strength. Lo ripeto ancora una volta, i requisiti minimi per essere ammessi sono: Primo Livello del Nascent Profound Realm per chi ha quindici anni, Terzo Livello per chi ha sedici anni, Quinto Livello per chi ne ha diciassette e infine Sesto Livello per chi ne ha diciotto. Se avete meno di quindici anni o ne avete già compiuti diciannove, oppure se la vostra Profound Strength è più bassa di quella richiesta per la vostra età, per favore andatevene subito di vostra spontanea volontà; non sperate che la Pietra di Valutazione del Profound commetta errori!”


Ogni anno, gli esaminatori del Palazzo Profound Blue Wind ripetevano queste parole moltissime volte, ma nonostante ciò in molti non riuscivano ugualmente a superare la prima parte dell'esame; infatti c'erano fin troppi giovani praticanti del Profound che non volevano rassegnarsi, speravano in un colpo di fortuna o in un malfunzionamento della Pietra di Valutazione del Profound, temendo di essersi recati fin lì per niente. Di conseguenza, sebbene i requisiti minimi fossero rigidi e chiari a tutti i partecipanti, metà dei ragazzi sarebbero comunque stati bocciati già durante la valutazione della Profound Strength.


Ma dopo che l'uomo anziano ebbe finito di parlare, nessuno dei presenti se ne andò. Agitò il braccio e si avvicinò alla Pietra di Valutazione del Profound, dicendo: “Ora avrà inizio la prima fase della valutazione. Quando chiamerò il vostro nome, dovrete venire qui e appoggiare una mano sulla Pietra di Valutazione del Profound.”. Mentre parlava, l'esaminatore sollevò il braccio e portò all'altezza dei suoi occhi la lista con i nomi dei ragazzi. Subito dopo gridò: “Numero uno: Han Chi!”


“Stanno iniziando... cognato, sei nel gruppo di età dei sedicenni e la tua Profound Strength è addirittura sette livelli in più di quella richiesta! Quando sarà il tuo turno, sono sicuro che rimarranno tutti scioccati.” disse Xia Yuanba, che aveva seguito Yun Che, con un'espressione agitata sul volto. Fin da quando Qin Wuyou aveva accettato di farlo ammettere al Palazzo Esterno, non si era mai calmato e in quel momento si sentiva ancora come se stesse sognando.


Il ragazzo che era stato chiamato sembrava avere sedici o diciassette anni. Raggiunse la Pietra di Valutazione del Profound, e appoggiò con attenzione una mano su di essa. Divenne visibilmente agitato.


La Pietra di Valutazione del Profound lampeggiò velocemente per qualche secondo e sulla sua superficie apparvero tre righe di parole.


Prima linea: Età, diciassette anni.


Seconda linea: Profound Strength, Quarto Livello del Nascent Profound Realm.


Terza linea: Non ammesso.


La Pietra di Valutazione del Profound era in grado non solo di misurare la Profound Strength, ma anche l'età! Yun Che provò sincero rammarico, un ragazzo di diciassette anni al quarto livello del Nascent Profound Realm sarebbe stato incredibilmente forte se fosse stato un allievo del Palazzo Profound New Moon. Ma al Palazzo Profound Blue Wind, era persino troppo debole per superare il test d'ammissione. Dopotutto era pur sempre la capitale dell'impero.


“Non sei stato ammesso, vattene.” disse l'esaminatore in tono freddo e impassibile, guardando il risultato scritto sulla Pietra di Valutazione del Profound.


Il ragazzo chiamato Han Chi cadde in preda al panico; fece un profondo inchino di fronte all'esaminatore e disse, come se lo stesse implorando: “Anziano, sono solo un livello al di sotto dei requisiti e sto quasi per avanzare al livello successivo; potrei persino raggiungere il quinto livello del Nascent Profound Realm entro sera. Spero, Anziano, che possiate fare una piccola eccezione ed essere così gentile da permettermi di superare questa fase dell'esame. Vi sarò ovviamente infinitamente grato e di sicuro prima o poi...”


“No!” l'uomo anziano agitò un braccio con ferocia. Aveva visto situazioni come quella fin troppe volte e sul suo volto non c'era la minima traccia di incertezza: “Dove credi che sia il Palazzo Profound Blue Wind? Non ti rendi conto di dove ti trovi! Vattene immediatamente.”


“Anziano, la scongiuro.” Han Chi era ormai così sconvolto da essere sul punto di scoppiare in lacrime, e implorò con amarezza: “Anziano, ho sempre sognato di essere ammesso al Palazzo Profound Blue Wind. Inoltre, poiché sono venuto a sostenere l'esame, porto sulle spalle le aspettative di tutti i membri della mia famiglia. La prego, se mi farete superare l'esame, farò tutto quello che vorrete.”


“La tua Profound Strength è più bassa del livello richiesto, perciò anche se dovessi restare qui in ginocchio fino alla tua morte nessuno asseconderà le tue richieste! Vattene, hai solo diciassette anni, e avrai ancora un'ultima possibilità l'anno prossimo, quindi cerca di sfruttarla al meglio. Se andrai avanti ad importunarmi, ti toglierò anche il permesso di ritentare l'esame l'anno prossimo.”


Le ultime parole dell'esaminatore fecero impallidire Han Chi. Non osò dire nient'altro e se ne andò con uno sguardo affranto.


Era successa una cosa del genere già al primo partecipante; tutti gli Istruttori del Palazzo ci erano abituati e non lo trovarono affatto strano, ma parecchi dei ragazzi che attendevano di essere chiamati cominciarono a sudare dalla tensione.


“Il prossimo, Liu Changqing.”


“Sedici anni, Secondo Livello del Nascent Profound Realm, non ammesso! Il prossimo...”


“Diciotto anni, Quinto Livello del Nascent Profound Realm, non ammesso! Il prossimo...”


“Quindici anni, Secondo Livello del Nascent Profound Realm... ammesso! Uh, sei davvero giovane, complimenti. Hai superato la prima fase dell'esame. Il prossimo.”


Mediamente, solo un partecipante su tre o quattro superava la valutazione della Profound Strength. La percentuale dei successi era così bassa che Yun Che fece schioccare la lingua. Il primo fallimento era stato d'esempio e tutti coloro che non venivano ammessi se ne andavano a testa bassa, senza avere il coraggio di pregare l'esaminatore. Ovviamente, chi passava era al settimo cielo; alcuni erano così gioiosi da coprirsi il volto con le mani e singhiozzare.


Quei giovani provenivano da ogni luogo, sparsi per tutta la nazione, e non si poteva dire con certezza quanti avessero viaggiato fin lì per realizzare i loro più grandi sogni, o portando con se le speranze di tutta la loro famiglia. Dato che provenivano Palazzo Profound New Moon, non importava dove andassero, sarebbero sempre stati dei discepoli estremamente brillanti.


“Diciassette anni, Nono Livello del Nascent Profound Realm, ammesso!”


Quando tutti videro i numeri apparsi sulla Pietra di Valutazione del Profound, dalla folla giunse un'esplosione di esclamazioni. File e file di sguardi d'ammirazione e d'invidia si posarono sul ragazzo di fronte alla Pietra di Valutazione del Profound. Persino l'anziano esaminatore annuì soddisfatto, accennando un sorriso: “Molto bene, prima di compiere diciannove anni e diplomarti, ci sono grandi possibilità che tu riesca a diventare uno studente del Palazzo Centrale. Lavora sodo.”


Sentendo le parole “Palazzo Centrale”, quasi tutti i ragazzi rivelarono espressioni di grande desiderio, quasi ardenti. Se fossero riusciti aa entrare nel Palazzo Centrale, avrebbero ottenuto una posizione di grande rilievo persino in tutta la Città Imperiale Blue Wind, per non parlare del resto dell'Impero; una cosa del genere era più che sufficiente a portare grande onore alla propria famiglia.


Quel giovane tolse la mano dalla Pietra di Valutazione del Profound, con un leggero sorriso carico di orgoglio e sicurezza di sé. Guardò con superbia tutti gli altri ragazzi, sia quelli che avevano già superato l'esame sia quelli che dovevano ancora sostenerlo, e disse: “Quest'umile allievo si chiama Ao Yan, da ora in poi mi piacerebbe ricevere il maggior numero possibile di consigli da tutti coloro che studieranno nella mia stessa sezione del Palazzo. Ma per quanto riguarda chi sia il migliore di questo gruppo, senza dubbio è quest'umile allievo.”


Il comportamento di Ao Yan faceva capire quanto fosse incredibilmente altezzoso. Ma, avendo raggiunto il Nono Livello del Nascent Profound Realm a soli diciassette anni, aveva tutto il diritto di essere orgoglioso. Alcuni avevano già iniziato a discutere di lui; in breve, tutti seppero che quello Ao Yan proveniva dall'Enormous Desert City, a ovest. La sua famiglia era considerata la più potente di tutta Enormous Desert City ed era persino più forte di tutti i Sect di quella zona.


“Il prossimo, Yun Che.” l'esaminatore parlò di nuovo.


“Cognato, è il tuo turno!” sentendo il nome di Yun Che, Xia Yuanba si agitò istantaneamente.


Yun Che raggiunse la Pietra di Valutazione del Profound, distese la mano destra e la appoggiò sulla sua superficie, rilasciando leggermente la sua Profound Strength.


La Pietra di Valutazione del Profound si illuminò subito.


“Sedici anni, Decimo Livello del Nascent Profound Realm, ammesso.”


Quando l'esaminatore urlò il risultato, grida di sorpresa giunsero da tutto intorno. Sguardi decine di volte ancora più sbalorditi di prima si posarono su Yun Che. Il risultato di Ao Yan, pochi attimi prima, era già sufficiente a rendere tutti invidiosi e a lasciarli senza parole, eppure il ragazzo del turno successivo al suo aveva una Profound Strength maggiore di un livello. E la differenza tra i due era ancora più grande; Ao Yan era persino più grande di un anno. Se anche Yun Che avesse già avuto diciassette anni, il suo vantaggio sarebbe sicuramente stato maggiore di un solo livello.


L'espressione sul volto di Ao Yan, enormemente soddisfatto di sé stesso e in piedi ai lati della folla, si congelò. I suoi occhi fissarono con attenzione il risultato apparso sulla Pietra di Valutazione del Profound, senza riuscire a credere a quello che vedeva. Immediatamente, il suo viso iniziò a arrossire dalla rabbia... solo un momento prima, aveva arrogantemente dichiarato che sarebbe di sicuro stato il migliore del gruppo; ma subito dopo, un ragazzo più piccolo di lui aveva preso il suo posto. Grazie a quello che aveva detto poco prima, era come se si fosse preso a schiaffi da solo.


“Ahah, quasi al True Profound Realm a solo sedici anni, molto bene!” l'anziano esaminatore annuì lentamente, con un sincero sorriso di approvazione: “Sei il più straordinario di tutti i partecipanti che ho esaminato oggi. Se continuerai così, forse tra due soli anni potresti entrare nel Palazzo Centrale. Lavora con impegno.”


Yun Che annuì e si diresse con grande calma verso il gruppo di ragazzi che avevano superato l'esame. Un numero incredibile di sguardi continuava a seguirlo e intorno a lui tutti bisbigliavano.


“Chi è questo? Dev'essere per forza il discendente di qualche importante famiglia, vero?”


“E c'è bisogno di chiederlo? Qualcuno che appartiene a un grande Sect non verrebbe mai al Palazzo Profound Blue Wind, ed eccetto i Sect gli unici che possono crescere dei geni straordinari come questo vengono da famiglie di grande importanza, con tradizioni enormi e risorse abbondanti... l'Istruttore ha persino detto che potrebbe entrare nel Palazzo Centrale entro due soli anni. Lo invidio così tanto che sarei davvero disposto a morire pur di essere al suo posto.”


“Fratellone, sei davvero incredibile. Hai solo sedici anni eppure hai già quasi raggiunto il True Profound Realm! Mi.. Mi chiedevo, qual è il tuo nome, Fratellone?”


Non appena Yun Che raggiunse gli altri, il ragazzo di quindici anni che per primo aveva superato la valutazione gli si avvicinò, guardandolo con un volto brillante di ammirazione. Quando poco prima l'esaminatore aveva gridato il nome di Yun Che, non l'aveva sentito bene.


Yun Che si ricordò che quel ragazzo si chiamava Yun Xiaofan, perché entrambi avevano il cognome Yun. Yun Xiaofan aveva uno sguardo innocente e sembrava essere piuttosto ingenuo. Yun Che sorrise e rispose: “Mi chiamo Yun Che. Se ricordo bene, tu sei Yun Xiaofan, giusto?”


“Esatto, esatto!” quando scoprì che Yun Che si era ricordato il suo nome, Yun Xiaofan si riempì di gioia e disse con un tono piacevolmente sorpreso: “Ah? Anche il tuo cognome è Yun? Che coincidenza!”


“Dev'essere il destino.” Yun Che sorrise, aveva avuto davvero una buona impressione di quel Yun Xiaofan.


“Eheh” Yun Xiaofan inizialmente aveva pensato che con un risultato così eclatante, Yun Che sarebbe sicuramente stato una persona arrogante e altezzosa. Non si aspettava che fosse così amichevole. Il cuore di Yun Xiaofan si scaldò; si sentì un po' meno nervoso, e nel suo sguardo si poteva notare un crescente rispetto per Yun Che: “Fratellone Yun, da dove vieni? Dato che sei così straordinario, sei di sicuro membro di una famiglia estremamente famosa, giusto?”


Yun Che scosse la testa, sorridendo: “Non appartengo a nessuna famiglia importante, sono una persona ordinaria. Oh giusto, vengo da Floating Cloud City.”


“Eh? Floating Cloud City?” Yun Xiaofan rimase in silenzio e pensò per un po', poi rivelò un'espressione imbarazzata: “Sono ancora molto giovane e ho viaggiato poco. Devo ammettere di non aver mai sentito il nome di questa città.”


“Hmph! È solo una piccola città, a nord, che non è nemmeno molto più grande di un villaggio. Pochissimi conoscono quel posto, è in culo ai lupi.”


Una voce cinica giunse dal loro fianco. Ao Yan guardò dall'alto in basso Yun Che. Dopo averlo sentito dire che era una persona comune e che per di più veniva da quella che si diceva fosse la città più piccola del Blue Wind Empire, Ao Yan aveva ceduto allo sdegno. Sbuffando freddamente, disse: “Yun Che, non pensare di essere forte solo perché il livello della tua Profound Strength è più alto di quello della mia. La Profound Strength non rappresenta le capacità di combattimento; solo chi ha Profound Art potenti e ottime Tecniche Profound è degno di essere considerato un vero praticante del Profound. Ma sfortunatamente questo è impossibile per qualcuno come te, che viene da una posto così sperduto da essere difficile da immaginare. Anche se la tua Profound Strength è maggiore di un livello rispetto alla mia, figurarsi un solo livello; anche se fosse di tre livelli più alta, non saresti comunque degno di essere mio avversario.”







