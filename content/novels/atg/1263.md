---
weight: 12630
title: Capitolo 1263 – L'Unica Speranza
pubDate: 2025-02-27T08:14:48.763Z
tags:
    - atg
---


<em>Capitolo regolare,
0 capitoli in coda, 0/10 donazione,
-Schadenfreude</em>


Yun Che alzò la testa e fissò Jasmine per molto tempo. Eppure scoprì che l'aveva detto con un tono assolutamente serio. "Questa sarebbe la situazione più ideale, un mio sogno perfino. Ma... questo è il Regno degli Dei. Non è il continente del Cielo Misterioso, né l'Regno Demoniaco Illusorio, quindi come potrei..."


"No, per te è possibile. In effetti solo tu ne saresti capace!" Jasmine lo interruppe, i suoi occhi brillanti emanarono una luce rossa, ogni sua parola faceva tremare il suo cuore: "Possiedi qualcosa di unico e impareggiabile in questo intero universo, l'eredità del Dio della Creazione, quindi hai bisogno di una cosa e cioè... di superare ogni creatura vivente in questo universo!"


Yun Che: ":.."


"Quando hai iniziato a coltivare la via del mistero a sedici anni, avevi pensato che un giorno avresti potuto contendere contro i quattro Luoghi Sacri? Non solo, hai finito col conquistare l'intero continente alla fine, ma l'hai fatto in otto brevi anni!"


"Quando sei arrivato nel Regno degli Dei, la tua forza misteriosa non aveva nemmeno raggiunto la via del divino, ma in soli tre anni hai superato tutti i geni della Divina Regione Orientale, anche i cosiddetti Giovani Divini."


"Senza parlare della profezia della Vera Divinità del Regno del Mistero Celestiale. Visto che possiedi l'eredità del Dio della Creazione, finché il tuo livello sarà lo stesso dell'avversario, sarai di gran lunga superiore. Puoi battere guerrieri al Divine Spirit Realm quando eri nel Divine Tribulation Realm e quando hai raggiunto il Divine Spirit Realm hai sconfitto Luo Changsheng che era al Divine King Realm... Dovrebbe esserti chiaro."


"Così, se puoi raggiungere il picco della coltivazione umana: il Divine Master Realm, allora nessuno al mondo, nemmeno gli imperatori divini stessi potranno opporsi a te. Allora, anche se non sarai davvero diventato un Vero Dio, non sarà molto diverso dall'essere una Vera Divinità in quest'era."


Mentre parlava, Jasmine guardò direttamente Yun Che. In effetti poteva battere le persone al suo stesso livello, ma questo significava anche che i suoi limiti sarebbero stati superiori rispetto a quelli degli altri. Le parole di Jasmine non erano una mera fantasia.


Ma per Yun Che sembrava un concetto fin troppo distante ora.


Per il momento non aveva speranze di raggiungere il Divine Master Realm. Non poteva nemmeno comprendere un livello del genere.


Anche se un giorno fosse riuscito ad arrivarci, ci sarebbe voluto un lungo periodo di tempo... E in questa situazione non avrebbe potuto aspettare e così valeva indubbiamente per la Stella Polo Blu.


Yun Che rimase stordito per molto tempo ma poi all'improvviso gli venne in mente un'idea: "Stai parlando... della Perla dell'Eternità?"


"Esatto!" Jasmine annuì con serietà: "Hai usato otto anni per dominare la Stella Polo Blu e ne hai impiegati tre per competere per il primo posto nell'Assemblea Profound God. Allora, se ti dessimo altri tremila anni... A questo punto, dopo che coltiverai nel Regno dell'Eternità per tremila anni, anche se non diventerai abbastanza forte da sdegnare ogni altra creatura al mondo, se non altro potrai essere indipendente!"


"Questa è un'opportunità unica e in effetti sarà l'unica possibilità che avrai!"


Se ad un normale coltivatore venissero dati tremila anni, forse non sarebbe riuscito ad avanzare al prossimo stadio.


Ma se un genio eccezionale avesse tutto questo tempo a disposizione, sarebbe diventato un guerriero che avrebbe scioccato il mondo... Questo era il motivo per cui erano stati scelti mille giovani di talento.


E se a Yun Che fossero stati dati tremila anni...


Nemmeno Jasmine, la persona che lo conosceva più al mondo, sarebbe riuscita a prevedere fino a che punto sarebbe arrivato.


Inoltre questo sarebbe stato completamente diverso dal trascorrere tremila anni nel mondo reale. Nel Divino Regno dell'Eternità questo periodo sarebbe stato compresso in tre anni e lì sarebbe stato assolutamente al sicuro.


Lo sguardo di Yun Che cambiò quando sentì queste parole, ma scosse comunque la testa: "Ci ho pensato prima, ma non credo che funzionerà. Per i membri d'élite del Regno degli Dei, tremila anni in effetti non sono un periodo di tempo molto lungo, ma sono vissuto solo per poche decadi. Quindi isolarmi all'improvviso dal mondo per tremila anni... mi sembra comunque tremendo."


"Capisco le tue preoccupazioni." Jasmine disse con calma: "Ma dovresti anche sapere che per coltivare è importante il tempo. Se puoi svuotare il cuore da ogni desiderio e concentrarti sulla coltivazione, allora non sentirai il passare del tempo. Nel Regno degli Dei è comune che passino diversi millenni quando una persona potente va in isolamento. Ma per loro sembreranno pochi anni o anche solo qualche giorno."


"Inoltre il Divino Regno dell'Eternità è un posto che permette di dedicarsi pienamente alla coltivazione. Quei tremila anni ti sembreranno molto più brevi di quanto immagini. Non cambieranno la tua personalità, né muteranno i tuoi ricordi. La sola cosa che cambierà sarà la tua forza."


Yun Che capiva che coltivando si sarebbe trascurato il passare del tempo, ma scosse comunque la testa sospirando: "Prima di arrivare nel Regno degli Dei, ho giurato a Caiyi e agli altri che sarei tornato entro cinque anni, qualunque sia il risultato. Ora ne sono passati più di tre. Quindi se entrassi nel Divino Regno dell'Eternità non potrei onorare la mia promessa. Non solo infrangerò la mia promessa, ma penseranno che mi sia successo qualcosa..."


"Infrangere una promessa è più importante della loro e della tua sicurezza? È ancora più importante della vita dell'intera Stella Polo Blu?!" Il tono di Jasmine divenne severo. Capiva che questa esitazione era dovuta alla sua riluttanza dal separarsi da lei, ma il suo sguardo e il suo tono si indurirono sempre di più. "Tribolazione dai nove stadi, profezia dei Veri Dei e i tesori nel tuo corpo che perfino gli Imperatori Divini non possono capire... Che tu non sia consapevole di tutto questo?"


"Durante il torneo, tutti mostreranno solo il loro lato benevolente di cui sono orgogliosi. Ma una volta che lascerai l'assemblea senza poterti difendere, come affronterai i nemici che cercheranno di ucciderti in segreto?!"


"Come potresti tornare entro cinque anni senza essere abbastanza potente? Sei pronto a trascinare a fondo l'intera Stella Polo Blu con te?!"


Yun Che: "..."


Jasmine strinse gli occhi e il suo sguardo divenne tagliente come una lama spettrale capace di trafiggergli il cuore. "Ora sei famoso in tutto il Regno degli Dei. L'Imperatore del Drago ha dichiarato di volerti accettare come figlio adottivo, un gruppo di Imperatori Divini hanno cercato di invitarti nelle loro coalizioni. Stavolta sei stato accettato nel Regno degli Dei come onorabile ospite, ma in mezzo a questa gloria ci sono dei pericoli nascosti... qualcosa di decine di migliaia di volte più grave di quanto tu possa mai immaginare!"


"Il pericolo è così grande che nemmeno io posso proteggerti. Così la tua sola speranza è il Divino Regno dell'Eternità... Devi entrarci!"


"..." Yun Che ascoltò in silenzio Jasmine e, anche se il suo sguardo stava diventando annebbiato e incerto, la sua espressione non cambiò troppo. Era una persona estremamente sensibile al "pericolo" e aveva riflettuto su tutto ciò che Jasmine le aveva detto. Eppure questo discorso lo aveva costretto a riconoscere di aver sottovalutato quanto la situazione era terrificante.


Dopo un po' annuì e disse: "Va bene, ti ascolterò."


Le sopracciglia di Jasmine si rilassarono lievemente, ma le profondità del suo sguardo celava ancora preoccupazione. Il suo tono divenne più gentile mentre diceva: "Mancano ancora due anni al termine della tua promessa. Questi due anni sono duemila anni nel Divino Regno dell'Eternità. Se sentirai di essere pronto ad affrontare i pericoli di oggi, allora potrai usare il potere della Pietra dell'Illusione del Vuoto per uscirne e tornare nella Stella Polo Blu. Allora almeno non infrangerai la tua promessa."


"Se non sarà possibile... allora dopo due anni userò una trasmissione del suono speciale per informarli, così non dovranno preoccuparsi inutilmente."


Le parole di Jasmine erano calme, ma le sue mani si tesero lievemente.


Due anni dopo...


Lei allora...


Yun Che non notò la strana reazione di Jasmine o forse era meglio dire che non gli era nemmeno venuto un sospetto in primo luogo. Si rilassò lievemente mentre annuiva di nuovo: "Va bene! Dato che ho deciso di entrare nel Divino Regno dell'Eternità, allora... non sprecherò quei tremila anni."


"Molto bene." Vedendo che Yun Che aveva accettato l'idea, Jasmine sentì una punta di dolore al cuore, ma allo stesso tempo sospirò di sollievo: "Tra un mese la Perla dell'Eternità si attiverai, ma tu dovrai tornare nel Regno dell'Eternità tra quindici giorni."


"Eh? Perché dovrei tornare entro quindici giorni?" Chiese Yun Che perplesso. Aveva dovuto superare così tante prove e tribolazioni solo per vedere Jasmine, così era proprio emozionato ora. Quando era entrato nella perla, sarebbe rimasto separato da lei per "tremila anni" e voleva solo trascorrere più tempo possibile con lei.


"Perché prima lì sarai più al sicuro." Disse Jasmine. "Il Regno dell'Eternità è un regno sovrano che tiene molto alla giustizia e il fatto che stiano usando la Perla dell'Eternità per tutti ne è la prova. Tra tutti gli Imperatori Divini, quello dell'Eternità sarà il solo che non tramerà contro di te. Del resto non ci si può fidare."


"Potrai rimanere qui al massimo quindici giorni, perché allora ci sarà il matrimonio dell'Imperatore degli Dei Lunari, così innumerevoli regni stellari e tutti i prescelti andranno nel Regno degli Dei Lunari. Tu non puoi fare eccezione, altrimenti irriterai alcune di queste persone."


"Tutti gli eroi del regno si raduneranno lì, quindi nessuno oserà commettere imprudenze lì. Dopodiché, rimanendo nel Regno dell'Eternità sarai abbastanza al sicuro e una volta che ci entrerai sarai nel luogo in assoluto più sicuro. Questo perché non importa quante persone desidereranno il tuo potere, non potranno costringerti ad uscire."


"Capisco." Disse Yun Che annuendo. Quindici giorni... Era arrivato nel Regno degli Dei Stellari, eppure poteva rimanere con Jasmine per quindici giorni. Tuttavia questo era il risultato delle sue imprudenze e quindi non aveva altra scelta che sopportare.


"Durante questo periodo di tempo puoi restare qui..." La luce negli occhi di Jasmine iniziò a diventare fredda: "Non lascerò che quel vecchio malvagio si avvicini a te."


"Vecchio malvagio? Di chi stai parlando?" Chiese con sospetto Yun Che.


Yun Che spalancò gli occhi e aprì lievemente la bocca. Rimase senza parole per un bel po'.


L'Imperatore degli Dei Stellari, il suo stesso padre... E pensare che si sarebbe riferita così a lui!


Yun Che sapeva da molto tempo che Jasmine provava moltissimo risentimento nei confronti di suo padre, ma non avrebbe mai pensato che sarebbe arrivata a questo punto... In questa vita, era la prima volta che aveva sentito qualcuno riferirsi a proprio padre così.


Era evidente che l'odio e il rancore che provava Jasmine era arrivato a tal punto che le persone normali non avrebbero potuto capirlo.


"Durante questo periodo, non devi assolutamente abbassare la guardia nemmeno tu." Disse con uno sguardo concentrato. "Durante questi quindici giorni dovrai... Ah!"


Prima che Jasmine finisse di parlare, Yun Che avanzò e la abbracciò, tenendola gentilmente.


"Tu... Non ho finito di parlare!" Jasmine cercò di divincolarsi istintivamente, ma... mentre sentiva l'aura di Yun Che, il suo potere divino del Massacro scomparì all'improvviso senza traccia. Le mani che spingevano Yun Che si afflosciarono e non potevano più spingerlo via, non importava quanto ci avesse provato.


"Ascolterò sicuramente tutto ciò che dici." Disse Yun Che chiudendo gli occhi mentre traeva il piccolo corpo delicato di Jasmine tra le sue braccia. Lo stava facendo con gentilezza e cautela, ma prendendo l'iniziativa: "Ma per me ora non c'è niente di più importante che abbracciarti stretta..."


"Jasmine... è stato così difficile trovarti per me, eppure abbiamo solo... quindici giorni..."


Quando sentì queste parole riecheggiare nelle sue orecchie come un mormorio nella notte, Jasmine si rilassò sempre di più. Chiuse gli occhi e si lasciò sciogliere tra le braccia di Yun Che.


Non stava singhiozzando stavolta, ma le sue spalle stavano tremando incessantemente.


.....


Caizhi aveva vagato fuori per molte ore prima di entrare nel Palazzo di Jasmine di ottimo umore. Aveva intravisto Jasmine quando era entrata.


"Sorellona!" Esultò con gioia mentre arrivava a fianco di Jasmine in un batter d'occhio. Disse allegramente: "Ho sentito molte buone notizie quando ero fuori prima! Il cognato è semplicemente troppo incredibile, e pensare che ha indotto una tribolazione dei nove stadi ed è stato definito figlio del cielo, perfino l'Imperatore del Drago voleva accettarlo come suo figlio adottivo!"


"Cognato?" Jasmine aggrottò le sopracciglia: "Non puoi dire sciocchezze!"


"Eheh, non importa più, no?" Invece che agitarsi, Caizhi si limitò a sorridere radiosamente: "Ho sentito le dicerie sai. L'Imperatore Divino dell'Eternità e quello del Brahma Celeste hanno cercato di accettare il cognato come loro diretto discepolo e il secondo ha perfino offerto la mano di Qianye Ying'er in matrimonio. Anche se Qianye Ying'er è una donna spregevole e malvagia, la sua posizione è estremamente elevata. Ma anche lei voleva sposarsi con il cognato! In tal caso, allora praticamente non ci sono più ostacoli per voi, eeh!"


Aveva sempre pensato che l'ostacolo tra Jasmine e Yun Che fosse la loro differenza di posizione. Era per questo che Jasmine aveva deciso di non incontrare Yun Che per proteggerlo.


Ma ora questo impedimento non esisteva più, così era gioiosa e felice, dire cognato la faceva sentire proprio bene.


"Che assurdità stai dicendo?" Disse infastidita Jasmine: "Sono la sua maestra, sai!"


"Ma la sorellona ha detto chiaramente che ha annullato il vostro rapporto maestro e discepolo prima." Disse Caizhi.


"Ma non capisco ancora come sei giunta a questa conclusione." Disse con un'espressione severa Jasmine. "Lui e io... condividiamo lo stesso tipo di affetto familiare che ho con te. Quindi non voglio più sentire assurdità da te."


"Umpf, non ti credo." Caizhi si imbronciò e rispose: "Il modo per cui eri addolorata per lui e quello per il tuo fratellone erano completamente diversi."


Jasmine: "??"


"Dopo che il fratellone è mancato, ogni volta che pensavi a lui, la tua aura diventava così pesante e cupa che nemmeno io osavo avvicinarmi. Ma negli ultimi anni sei vagata in giro stordita, come se avessi perso il tuo spirito. E a volte nemmeno mi notavi, anche se ero arrivata a fianco a te." Disse scuotendo la testa. "Non è affatto uguale!"


"..." Jasmine rimase stordita da queste parole. Solo dopo un po' di tempo il suo sguardo cambiò mentre diceva con tono freddo: "Basta, puoi chiamarlo come vuoi. Ti stavo cercando per un motivo molto importante."


"Ah? Per quale motivo?"


"Voglio che tu... insegni il Tomo del Dio della Prigione a Yun Che!"
                                


                                



