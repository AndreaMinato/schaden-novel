---
weight: 1264
title: Capitolo 1264 – Gli intrighi del Regno degli Dei Stellari
pubDate: 2025-02-27T08:14:48.763Z
tags:
    - atg
---


<em>Capitolo regolare,
0 capitoli in coda, 0/10 donazione,
-Schadenfreude</em>


"Ah?" Caizhi mostrò un'espressione sorpresa: "Perché?"


"Non c'è bisogno che lo chiedi. Devi solo preoccuparti di istruirlo."


"Ma è difficile allenare il Tomo del Dio della Prigione. Il primo stile di spada è il più semplice e quelli dopo sono quasi impossibili da allenare a meno che non hai il supporto del potere divino del Lupo Celeste. Anche se riuscisse a coltivarlo con successo, avrebbe solo la forma, ma sarebbe privo di sostanza." Disse in modo molto serio Caizhi. Dopotutto era la persona che comprendeva la tecnica meglio di chiunque altro.


Jasmine rimase impassibile: "Ho detto che devi preoccupartene."


"Oh... Ma anche se la coltivasse con successo, che utilità ci sarebbe?" Caizhi non poteva capire le sue intenzioni. "Il Tomo del Dio della Prigione non può essere insegnato assolutamente agli estranei. Se l'onorabile padre e gli altri venissero a saperlo, il cognato finirebbe proprio nei guai."


"Ora è diverso. Ho dei modi per occuparmene io della questione, quindi non devi preoccuparti." Dopo aver finito di parlare, Jasmine spostò lo sguardo in direzione dell'entrata del palazzo e una luce fredda apparì nei suoi occhi.


"È nel Palazzo della Polvere delle Stelle, il più vicino a noi. Vai laggiù per ora, io caccerò via il vecchio malvagio."


Il suo profilo rosso brillò mentre Jasmine scompariva di fronte a Caizhi.


"Mn..." Nonostante fosse piena di dubbi, Caizhi ubbidì.


.....


Di fronte al palazzo della Dea del Massacro, Xing Ling era chinato su un ginocchio di fronte a due figure alte e ampie. I due non stavano emanando nessuna aura, ma avevano un portamento coercitivo tale che gli altri non avrebbero osato guardarlii direttamente.


L'Imperatore degli Dei Stellari, Xing Juekong.


Il Dio Stellare dell'Origine, Tumi.


Xing Ling era teso e rimaneva completamente immobile. Era ben consapevole che l'Imperatore non era mai entrato nel palazzo degli Dei Stellari. Non perché non desiderasse farlo, ma perché era certo che gli sarebbe stato negato l'accesso ogni volta che ci avesse provato. Era facile capire perché era arrivato all'improvviso portando anche il dio stellare dell'origine con sé.


Una figura rossa brillò mentre Jasmine appariva di fronte al palazzo. i suoi occhi erano freddi e impassibile, anche di fronte all'imperatore. Disse con voce fredda: "Che stai facendo qui vecchio malvagio?!"


L'Imperatore degli Dei Stellari era abituato ad essere trattato così da Jasmine. Rispose senza mostrare rabbia, con un tono indifferente: "Sono venuto a portare via Yun Che con me. Volevo chiedergli un po' di cose."


"Oh?" Jasmine strinse gli occhi e poi disse con tono sogghignante. "È proprio una rarissima occasione che una persona di umili origini e con una coltivazione a stento al Divine Spirit Realm di ricevere personalmente l'invito del distinto Imperatore degli Dei Stellari. Quando mai un vecchio malvagio e mostruoso come te è diventato così amichevole e facile da approcciare?"


Ogni parola di Jasmine era caustica e piena di derisione. L'Imperatore rimase impassibile, ma le sue sopracciglia si alzarono un po'. Il Dio Stellare dell'Origine Tumi sospirò: "Sua altezza, questo Yun Che è straordinario. Mio re..."


"Tieni la bocca chiusa!" Rimproverò con tono freddo Jasmine, interrompendolo. Non lo guardò nemmeno mentre diceva freddamente: "Eheh. Vecchio malvagio, non mi hai chiesto nulla prima quando hai dichiarato di fronte alla Divina Regione Orientale che io gli avrei insegnato personalmente l'Ombra del Dio Stellare.
Nonostante trovo disgustoso che tu abbia fatto una decisione del genere di testa tua... sei stato fortunato stavolta. Questo ragazzo di nome Yun Che mi sta a genio e ho già iniziato ad insegnargli l'Ombra del Dio Stellare come desideravi. Inoltre lo istruirò finché non l'avrà padroneggiata completamente!"


"Tuttavia nessuno ha il permesso di disturbarmi prima che abbia finito! Ti soddisfa questa risposta?!"


Disse con tono cupo e di avvertimento.


L'Imperatore degli Dei Stellari si accigliò, ma il suo tono rimase impassibile: "Naturalmente è meglio se sei disposta ad istruirlo personalmente. Vorrei solo chiedergli un po' di cose e rimandarlo qui entro un giorno."


"Un giorno?" Jasmine sorrise freddamente. "Mi ripeterò di nuovo. Nessuno ha il permesso di disturbarmi prima che padroneggi completamente l'Ombra del Dio Stellare! Figuriamoci un giorno, non permetterò che faccia una pausa nemmeno di un secondo!!"


Jasmine mosse di scatto la sua manica rossa e si girò con indifferenza.


"Ferma!" L'Imperatore degli Dei Stellari aggrottò le sopracciglia: "È una questione estremamente importante e non posso farti agire come vuoi! Porta subito fuori Yun Che!"


"Allora puoi provare a costringermi!" Jasmine non si girò, ma la sua aura divenne gelida.


Il Dio Stellare dell'Origine Tumi sporse la mano per afferrare l'Imperatore. Scosse lievemente la testa per dire piano: "Era l'intenzione del mio re fin dall'inizio di insegnare a Yun Che l'Ombra del Dio Stellare. Naturalmente è meglio se sua altezza la sta prendendo così seriamente."


L'espressione dell'Imperatore degli Dei Stellari cambiò lievemente, ma alla fine non disse nulla.


"Oh giusto. Già che ci siamo, lascia che ti informi di una questione." Disse all'improvviso con tono freddo. "Sto per dare in sposa Caizhi a Yun Che. Hai capito?"


"Cosa?!" L'imperatore e il Dio Stellare dell'Origine si allarmarono allo stesso tempo.


Jasmine alzò lievemente le sopracciglia. Era ben consapevole che queste parole li avrebbero sorpresi, ma l'intensità delle loro reazioni chiaramente superavano le sue aspettative.


L'Imperatore degli Dei Stellari fece un passo avanti con un'espressione furiosa. Queste improvvise parole erano state sconvolgenti per lui: "Che tipo... di assurdità stai dicendo?"


"Cosa? Non sei disposto a farlo?" Disse con tono gelido Jasmine, alzando le sopracciglia.


"Umpf! È impossibile accettare una questione così assurda!" Disse con tono cupo l'Imperatore degli Dei Stellari. "Dare in sposa Caizhi... a Yun Che? Come puoi pensare a qualcosa di così assurdo?!"


"Sembra che tu abbia frainteso qualcosa." Jasmine sorrise freddamente. "Ti sto solo informando di questo, non sto chiedendo la tua opinione!"


"Sono suo padre, quindi naturalmente ho la piena autorità di fare una decisione così importante come il suo matrimonio!"


"Suo padre?" Gli occhi brillanti di Jasmine si riempirono di derisione. "Credi... di meritare... di essere chiamato in quel modo?!"


L'espressione dell'Imperatore si irrigidì. Rimase senza parole per un po' di secondi per poi dire: "Caizhi non è solo mia figlia, ma anche una Dea Stellare mia sottoposta. Non importa cosa, deve ascoltare i miei ordini! Non permetterò assolutamente che accada una cosa del genere!"


Jasmine incrociò le braccia al petto, strinse lievemente gli occhi e disse piano: "Strano. Nonostante Yun Che sia di umili origini, ora è un individuo prominente nell'intero Regno degli Dei, il figlio del cielo delle previsioni del Regno del Mistero Celeste, e c'è anche la cosiddetta profezia dei Veri Dei.
L'imperatore del Drago desidera riconoscerlo come figlio adottivo, quello dell'Eternità come discepolo diretto e l'Imperatore del Brahma Celeste non vede l'ora di farlo sposare con Qianye Ying'er... E hai una reazione così contraria di fronte ad una decisione del genere?"


L'Imperatore degli Dei Stellari cambiò lievemente espressione e poi nascose velocemente le sue emozioni. "Il futuro di questo ragazzo sicuramente è illimitato e naturalmente sarebbe positivo se rimanesse nel Regno degli Dei Stellari, ma Caizhi è ancora fin troppo giovane per discutere del suo matrimonio. Inoltre non è passato molto tempo da quando ha ereditato il potere divino del Lupo Celeste, e deve ancora fondersi completamente con esso. Come potremmo distrarla da una questione del genere?!"


"Inoltre è una Dea Stellare e anche mia figlia, un evento così importante sarebbe anche molto importante per l'intera Divina Regione Orientale. Quindi dovremmo essere il più cauti possibile. Yun Che può essere straordinariamente talentuoso, ma non sappiamo nulla delle sue origini, né della sua personalità... Come possiamo fare questa decisione con tale noncuranza?!"


Lo sguardo del Dio Stellare dell'Origine cambiò lievemente... Qualcuno con una posizione così importante come l'Imperatore ovviamente sarebbe stato una persona di poche parole. Il fatto che si stesse spiegando così tanto non era diverso dall'esporre alcuni "punti deboli" nel suo discorso.


Jasmine rimase impassibile. Il suo sguardo era gelido come la lama di un coltello e disse con tono basso e lento: "Vecchio malvagio, ho già fatto la mia decisione. Non puoi interferire nemmeno se sollevassi un milione di obiezioni! Darò in sposa Caizhi a Yun Che di fronte alle lapidi di mia madre e della mia zia materna. Non devi dirlo al mondo e non c'è bisogno di nessuna grande cerimonia o banchetto. Inoltre non ho bisogno della tua approvazione o che ti presenti, perché non meriti di farlo! Ti sto già facendo un enorme favore dicendotelo prima!"


"Tu..." L'Imperatore degli Dei Stellari si infuriò, ma il Dio Stellare dell'Origine lo afferrò per il braccio ridacchiando lievemente: "Questa questione è stata sollevata troppo all'improvviso, così il mio re non ha potuto che agitarsi. Tuttavia, pensandoci con attenzione, sarebbe positivo che accadesse.
Yun Che ha sperimentato nove stadi della tribolazione del fulmine, un fenomeno mai accaduto da tempo immemore. Anche la dea del Brahma Celeste, impareggiabile tra le donne della Divina Regione Orientale, sia per aspetto, che per coltivazione e posizione può solo desiderare di sposare Yun Che. Se sua altezza Caizhi potesse sposarsi con lui sarebbe un bene per il nostro Regno degli Dei Stellari."


L'Imperatore degli Dei Stellari mosse vistosamente le sopracciglia mentre guardava il Dio Stellare dell'Origine, ma non disse un'altra parola.


"Solo che considerando come la dea è stata rifiutata da Yun Che, il più grande ostacolo nell'impresa forse non è il mio re, ma Yun Che stesso."


"Umpf, non dovete preoccuparvi allora!" Jasmine rispose freddamente: "Ha già accettato!"


"...?" Il Dio Stellare dell'Origine mostrò un'espressione sbalordita.


"L'arma principale di Yun Che è uno spadone e il tomo del Dio della Prigione ovviamente è l'arte dello spadone più potente. Gli ho detto che Caizhi potrà insegnargliela se la sposa. Non c'è motivo per lui di rifiutare!"


L'espressione dell'Imperatore degli Dei Stellari cambiò nuovamente e ruggì: "Il tomo del Dio della Prigione fa parte delle Arti del Dio Stellare del Lupo. Come possono essere impartite agli estranei? Questo è semplicemente..."


"La mia terza condizione sarà di cooperare con la cerimonia, tenendo la bocca chiusa!" Lo sguardo di Jasmine divenne ancora più freddo. "Vecchio malvagio, sarebbe meglio se ti ficcassi in testa che l'iniziativa nella cerimonia sarà mia, non tua! Se ti rimangerai la parola, avrò innumerevoli modi per distruggere tutte le tue ambizioni!"


Senza aspettare che l'imperatore rispondesse, la figura di Jasmine svanì e un vento freddo si sollevò mentre scompariva dalla loro vista.


L'entrata del palazzo degli Dei Stellari rimase fermamente chiusa, ostacolando il passaggio... Anche all'imperatore in persona.


"Assurdo!" Le sopracciglia dell'Imperatore degli Dei Stellari fremette. A questo mondo solo Jasmine poteva farlo infuriare così, ma non poteva fare nulla per sfogare la sua rabbia.


"Xing Ling, ritirati da qui. Non parlare con nessuno della conversazione che hai sentito qui." Disse il Dio Stellare dell'Origine.


Xing Ling non disse una parola e si allontanò.


"Sigh." Il Dio Stellare Tumi sospirò: "Mio re, ha perso la calma."


"Perché non mi hai fatto fermare questo matrimonio? Sai chiaramente che Caizhi..." L'Imperatore degli Dei Stellari si fermò a metà discorso, ansimando.


"Il momento della cerimonia si avvicina e abbiamo già aspettato da molto, molto tempo quel giorno." Disse lentamente il Dio Stellare dell'Origine. "Questa cerimonia non riguarda solo il mio re, ma anche il futuro del Regno degli Dei Stellari. Non possiamo permettere che accada qualche imprevisto."


"Ora manca meno di un anno prima della cerimonia ed è stato tutto portato a termine con successo. Tutti nel Regno degli Dei sanno che l'Imperatore del Brahma Celeste vuole fare sposare la desa con Yun Che, quindi opporsi con tale decisione al matrimonio probabilmente renderebbe sospettosa sua altezza Jasmine. Se venisse a sapere che il 'nucleo' della cerimonia è sua altezza Caizhi, allora sarà tutto inutile."


"..." L'Imperatore degli Dei Stellari rimase in silenzio.


"Prima dell'esecuzione della cerimonia, dobbiamo fare ogni tipo di concessioni. Non possiamo fare nulla che provochi degli imprevisti."


Il petto dell'Imperatore degli Dei Stellari si alzò e si abbassò oltre dieci volte per poi calmarsi. Chiuse lievemente gli occhi e disse a bassa voce: "Hai ragione. In confronto alla cerimonia tutto il resto è insignificante!"


Tumi annuì: "C'è un'altra cosa. Il potere divino del Dio Stellare del Veleno è tornato nella sua posizione originale ora. È il momento di iniziare a cercare il prossimo candidato compatibile."


"Parliamone dopo la cerimonia."


L'Imperatore degli Dei Stellari se ne andò. Non insistette più a portare via Yun Che e si allontanò.


Il Dio Stellare dell'Origine alzò la testa. Guardando la luce delle stelle, un bagliore divino brillò nel suo sguardo pieno di esperienza. "Il momento è vicino e se la cerimonia avrà successo, il mio re diventerà un dio invincibile. Il Regno degli Dei Stellari illuminerà il mondo e guarderà dall'alto il resto dell'universo."


"Prima o poi quel giorno arriverà..."
                                


                                



