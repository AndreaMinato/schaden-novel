---
weight: 12710
title: Capitolo 1271 – Viaggiare nel Regno degli Dei Lunari
pubDate: 2025-02-27T08:14:48.765Z
tags:
    - atg
---


<em>Capitolo regolare, 3 in coda, 0/10 donazione</em>


<em>-Schadenfreude</em>


<em>Questo è il primo capitolo regolare di questa settimana, abbiamo deciso di recuperare oggi i due capitoli di settimana scorsa "saltati" per le ferie e di fare i 3 sponsorizzati dopo i regolari di questa settimana. Questo è il terzo capitolo pubblicato oggi, il primo è stato il 1269, assicuratevi di leggere i due precedenti prima di questo :)</em>






L'Imperatore degli Dei Stellari era già di fronte alla formazione misteriosa dimensionale. Il solo Dio Stellare accanto a lui era Tumi ed era accompagnato soltanto da quattro guardie, il loro schieramento era molto semplice.


Erano nemici del Regno degli Dei Lunari, così non erano affatto disposti a mostrare rispetto. Era chiaro che il motivo per cui si stessero presentando era per vedere chi fosse questa misteriosa imperatrice.


Nessuno dubitava che la sua nuova sposa fosse una persona straordinaria.


D'altra parte, il limite di tempo del soggiorno di Yun Che era di quindici giorni, ma era chiaro che non avesse intenzione di riportarlo indietro. Yun Che non sapeva se fosse perché non voleva essere rifiutato da Jasmine o se avesse altri piani.


Tuttavia, nel momento in cui entrò nella formazione misteriosa dimensionale, alzò le sopracciglia e si girò.


Caizhi discese dal cielo ad una velocità sbalorditiva. Dopodiché lanciò a terra Yun Che in modo molto brusco, mentre tirava un piccolo sospiro di sollievo: "Ah, ci siamo ancora. Stavamo quasi arrivando in ritardo."


Yun Che riprese l'equilibrio con fare patetico. Dopodiché porse i suoi rispetti non appena possibile: "Porgo i miei rispetti all'Imperatore degli Dei Stellari e al Dio Stellare dell'Origine."


Due sguardi terrificanti scorsero Yun Che: "Credevo che Jasmine volesse costringerti a rimanere e così stavo pensando a come avrei dovuto spiegarlo all'Imperatore dell'Eternità."


Disse l'Imperatore degli Dei Stellari in un tono neutro da cui Yun Che non riuscì a capire il suo umore.


Caizhi divenne subito insoddisfatta: "Umpf, non capisci assolutamente la sorellona. Se ha detto che finirà il suo allenamento in quindici giorni, manterrà sicuramente la sua promessa. Non sarà un giorno più, né uno meno."


Jasmine era piena di odio e risentimento nei confronti dell'imperatore ed era chiaro che nemmeno Caizhi lo trattava con molto rispetto.


"Eheh, il temperamento di sua altezza Jasmine è sempre stato così." Disse con una risata Tumi. Allo stesso tempo scoccò un'occhiata piena di significato verso l'imperatore.


"Yun Che." L'Imperatore stava ancora guardando l'uomo con uno sguardo penetrante. "Com'è andato l'allenamento dell'Ombra del Dio Stellare?"


Yun Che rispose immediatamente: "L'Ombra del Dio Stellare è davvero il pinnacolo di tutte le tecniche di movimento di questo universo. Il suo splendore supera le dicerie. Sono stato abbastanza fortunato da essere stato istruito dalla Dea Stellare del Massacro in persona. Tuttavia il tempo a disposizione era limitato, così come il mio talento, così sono riuscito a comprendere solo i concetti elementari, ma questo mi ha già riempito di soddisfazione."


"Allora va bene." L'imperatore annuì con calma: "A parte l'Ombra del Dio Stellare, hai imparato qualcos'altro?"


Yun Che disse senza esitazione: "Sono stato anche abbastanza fortunato da farmi insegnare il Tomo del Dio della Prigione da sua altezza Caizhi."


Una volta che disse queste parole, gli sguardi dell'Imperatore degli Dei Stellari e di Tumi divennero solo un po' pensosi, ma le quattro grandi guardie mostrarono turbamento.


"Caizhi, hai davvero insegnato il Tomo del Dio della Prigione a Yun Che?" L'Imperatore aggrottò le sopracciglia mentre il tono della sua voce divenne molto più grave.


"Esatto." L'espressione di Caizhi rimase impassibile, sembrava che parlasse di un'azione ordinaria mentre rispondeva: "La sorellona mi ha chiesto di istruirlo, così naturalmente l'ho fatto. Tuttavia il fratellone Yun Che merita proprio di essere chiamato figlio del cielo. All'inizio pensavo che non sarebbe riuscito ad apprenderla perché non possedeva il potere divino del Lupo Celeste, ma chi avrebbe pensato che non solo l'avrebbe appresa, ma che ci avrebbe messo così poco tempo.Non c'è da meravigliarsi che la sorellona sia stata disposta a lasciarlo rimanere nel palazzo per così tanti giorni."


"..." Sentendola riferirsi a lui a quel modo, Yun Che sentì imbarazzo... Che si fosse abituato a come lo chiamava cognato prima?


L'Imperatore diede un'occhiata tranquilla a Caizhi per poi tornare a rivolgere lo sguardo verso Yun Che. Dopo un breve periodo di silenzio, chiese: "Dato che Jasmine ha chiesto a Caizhi di insegnarti il Tomo del Dio della Prigione, allora ti ha anche chiesto di..."


"Mio re, il tempo della partenza si avvicina, faremo meglio a partire un po' prima." Il Dio Stellare dell'Origine intervenne all'improvviso, interrompendo l'imperatore. Allo stesso tempo annuì quasi impercettibilmente.


Una luce strana e piena di emozioni contrastanti brillò negli occhi dell'imperatore, ma dopo si voltò e non insistette. "Va bene anche questo. Andiamo allora."


"Ah?" Caizhi provò un po' di sorpresa.


Le sopracciglia di Yun Che fremettero.


Secondo le parole di Jasmine, aveva già detto all'imperatore che avrebbe dato in sposa Caizhi a Yun Che, non importava se avesse accettato o no. Yun Che si era già preparato a rispondere ad eventuali richieste, eppure ora a quanto pareva non gli avrebbero fatto nemmeno una domanda?


L'interruzione del Dio Stellare dell'Origine chiaramente era stata deliberata, volta ad impedire all'imperatore di continuare a parlare di questa questione... L'Imperatore degli Dei Stellari aveva esitato solo per un momento e non aveva fatto altre domande.


Cosa stava succedendo? Non importava da che punto di vista si poteva considerare la situazione, era qualcosa che non sarebbe dovuto accadere.


In ogni caso, Yun Che era il figlio del cielo che vari grandi Realm King avrebbero provato ad attirare dalla sua parte e perfino la dea stessa desiderava sposarsi con lui, quindi la risposta più normale dell'imperatore sarebbe stata di usare questa questione per persuaderlo a rimanere nel regno. Perché invece aveva evitato l'argomento... Che pensasse che non fosse il momento giusto?


Mentre Yun Che ci pensava, il gruppo era già entrato nella formazione misteriosa dimensionale e un'ondata di luce bianca lo aveva avvolto immediatamente.


Nell'ultimo momento prima che il bagliore si dissipasse, Yun Che mostrò a Caizhi un sorriso caloroso e leggero... come se le stesse dando addio.


Per lui la prossima volta che si sarebbero incontrati sarebbe stato tra tremila anni.


Una formazione dimensionale forgiata dal potere di un Regno Sovrano naturalmente era straordinaria, così, anche se il Regno degli Dei Stellari era molto lontano da quello dell'Eternità, il teletrasporto durò solo pochi secondi.


Dopo che la luce bianca si dissipò, la densa energia spirituale del Regno dell'Eternità si precipitò su di loro. Yun Che alzò la testa e guardò la Torre dell'Eternità che svettava nel cielo, sopraffatto momentaneamente dalla malinconia.


Una volta rientrato, si sarebbe dovuto dirigere nel Regno Divino dell'Eternità.


Entrambe le sue vite raggiungevano solo sessant'anni di tempo. Ma dopo sarebbe rimasto in isolamento per tremila anni, separato da questo mondo per tre anni.


Tremila anni...


Nemmeno lui poteva prevedere come sarebbe cambiato dopo tutto questo tempo, né se sarebbe rimasto lo stesso.


Mentre metteva da parte la malinconia, pensò ad ogni parola che gli aveva detto Jasmine e recuperò la sua risoluzione... Data l'attuale situazione in cui si trovava, in effetti era la scelta migliore, forse l'unica.


Non solo per il presente, ma sopratutto per il futuro.


La formazione dimensionale li aveva mandati nella periferia del Regno dell'Eternità. L'Imperatore degli Dei Stellari fece strada al gruppo, la sua andatura era lenta e misurata... ma non aveva chiesto nulla a Yun Che nemmeno dopo che superarono la barriera protettiva del Regno dell'Eternità ed entrarono nel suo dominio.


Poi l'Imperatore si fermò e disse: "Yun Che, nel momento in cui entreremo in questo regno, l'Imperatore saprà che sei tornato nel suo regno. In quanto uno dei mille prescelti, sei degno di partecipare al matrimonio. Tuttavia stavolta l'Imperatore degli Dei Lunari, quel vecchio tipo, ha invitato così tante persone, quindi anche il tuo Regno della Canzone Glaciale dovrebbe aver ricevuto l'invito. Sei pronto a seguire il Regno dell'Eternità o il tuo setta?"


Yun Che non esitò e rispose: "Intendo accompagnare il mio setta lì."


"Va bene." L'Imperatore degli Dei Stellari annuì: "Xing Ling, scorta Yun Che dove sta risiedendo il Regno della Canzone Glaciale."


"Sì." Rispose l'uomo.


L'Imperatore degli Dei Stellari non continuò a parlare e se ne andò con Tumi e le altre tre guardie stellari.


Yun Che era stato riconosciuto come il figlio del cielo e aveva compiuto innumerevoli altre imprese scioccanti, così sicuramente non poteva essere trattato soltanto come un giovane coltivatore che proveniva da un regno stellare intermedio. Anche se l'imperatore lo aveva trattato con uno strano distacco, gli aveva dato comunque un grande rispetto... Aveva ordinato personalmente alla capo delle guardie stellari di scortarlo indietro.


"Fratello Xing Ling, ci incontriamo di nuovo." Ora che si era allontanato dall'Imperatore, Yun Che sentì molta meno pressione e sorrise.


Tuttavia provò di nuovo un po' di sospetto: Xing Ling era il capo delle guardie stellari di Jasmine, ma sembrava che all'imperatore piacesse usarlo come scorta ovunque viaggiasse. Lo aveva portato quando aveva partecipato all'assemblea e ora lo aveva incluso nel gruppo durante il viaggio per il regno degli Dei Lunari.


Tuttavia questo sospetto durò solo per un un istante e Yun Che non ci badò troppo.


Xing Ling si inchinò con eleganza e cortesia: "Sir Yun, prego."


Dopo essere tornato nel Regno dell'Eternità, lo stato mentale e gli obiettivi di Yun Che erano completamente diversi.


I due uomini camminarono fianco a fianco verso il luogo dove risiedeva il Regno della Canzone Glaciale. Dopo aver esitato per molto tempo, Xing Ling non poté trattenersi dal chiedere: "Sir Yun, sua altezza Caizhi le ha davvero insegnato il Tomo del Dio della Prigione?"


Dopodiché disse subito con tono di scusa: "Ero soltanto scioccato e sbalordito dalla notizia. Se l'ho offesa in qualche modo, le chiedo perdono."


Yun Che sorrise mentre scuoteva la testa: "Non deve farsi così tanti problemi fratello Xing Ling. Naturalmente è vero. Come potrei osare ingannare o celare qualcosa del genere dall'Imperatore degli Dei Stellari?"


Xing Ling sospirò con ammirazione mentre diceva: "I vari Lord Dei Stellari non hanno il permesso di impartire i tomi divini agli estranei. E pensare che a Sir Yun sarebbe stato dato un favore così grande, questo mi sorprende davvero. Inoltre, il Lord Imperatore degli Dei Stellari non sembrava affatto contento al riguardo."


Yun Che si limitò a ridere piano, ma non confermò, né negò nulla.


Xing Ling lo guardò e continuò ad esclamare ammirato: "Il mondo intero sa che Sir Yun è il figlio del cielo, qualcuno che è stato battezzato da nove tribolazioni, un fenomeno mai visto fino ad oggi. Forse non è troppo strano che il mio Lord e sua altezza Caizhi siano disposti a fare tutto questo per lei."


"Ahahah," Yun Che fece una risata secca per poi cambiare argomento: "Fratello Xing Ling, perché l'Imperatore degli Dei Stellari ha scelto di portare un seguito così ridotto nel Regno degli Dei Lunari?"


Xing Ling rise con amarezza per poi rispondere: "Anche se Sir Yun è stato nel Regno degli Dei per un periodo di tempo così breve, dovrebbe aver sentito delle ostilità tra i nostri due regni. Stavolta, se non fosse per il fatto che il Lord Imperatore si sia incuriosito molto riguardo l'identità della nuova imperatrice, forse non si sarebbe presentato personalmente."


"Ah, allora è così."


Mentre chiacchieravano, i due uomini erano già arrivati nel luogo dove stava il Regno della Canzone Glaciale.


Durante i quindici giorni in cui Yun Che era stato nel Regno degli Dei Stellari, sembrava che il Regno della Canzone Glaciale fosse rimasto lì. L'Imperatore degli Dei Lunari aveva invitato quasi tutta la Divina Regione Orientale per partecipare al suo matrimonio, quindi era chiaro che avrebbe fatto seguire la cerimonia all'assemblea.


Yun Che salutò Xing Ling per poi atterrare nel cortile: "Maestra del palazzo Bingyun, Anziani, sono tornato."


Mu Bingyun, Mu Huanzhi e gli altri erano qui e si erano presentati anche tutti i discepoli che li avevano accompagnati. Così era chiaro che si stessero preparando anche loro a viaggiare nel Regno degli Dei Lunari.


Vedendo che Yun Che era tornato, Mu Bingyun si rilassò. Il suo sguardo gelido lo squadrò e mostrò un lieve sorriso: "Ah, sei tornato appena in tempo. Inoltre, a giudicare dalla tua espressione, sembra che tu abbia esaudito il tuo desiderio."


Yun Che sorrise: "Non solo, ho anche ottenuto una ricompensa davvero inaspettata."


Le sue parole erano piene di gratitudine... perché aveva esaudito il suo desiderio di incontrare Jasmine e le aveva fatto un giuramento solenne. Tutto questo era dovuto in gran parte a Mu Bingyun.


Il primo passo che aveva fatto nel Regno degli Dei era stato grazie a Mu Bingyun.


"Oh? Una ricompensa inaspettata?"


"Eh... non è importante." Disse con un po' di imbarazzo Yun Che. Stava parlando di Caizhi e non sapeva perché si fosse lasciato sfuggire parole del genere.


Quando vide i molti Anziani e discepoli in partenza, Yun Che disse pianissimo: "Possiamo andare tutti nel Regno degli Dei Lunari?"


"Esatto." Disse annuendo Mu Bingyun. "Sembra che l'Imperatore degli Dei Lunari sia di ottimo umore ora. Non solo ha invitato l'intera Divina Regione Orientale, non ha posto un limite al numero degli ospiti. Così tutti i presenti nel Regno dell'Eternità hanno il permesso di entrare nel suo regno."


Yun Che rimase senza parole. "Così è proprio deciso ad ostentare il più possibile questo matrimonio. Non sappiamo nemmeno chi è questa nuova imperatrice, ma anche se fosse una donna simile alla Regina Drago o alla Dea, non dovrebbe farlo arrivare a questo punto, no?"


"Ciò che è successo a Yue Wugou anni fa lo ha umiliato davvero. È chiaro che stia cercando di rimediare. Per quanto riguarda la nuova imperatrice, oggi vedremo che tipo di persona è."


Aveva mandato quegli inviti tre anni fa, causando un grande trambusto nella Divina Regione Orientale. Nel frattempo non solo l'imperatore non aveva provato a calmare il furore causato dalla celebrazione, ma aveva provato a rendere l'occasione ancora più fastosa. Inoltre, finora, l'identità dell'imperatrice era rimasta un mistero per tutti.


Così questo indubbiamente aveva destato una curiosità ancora più grande.


In lontananza, un pilastro color bianco si levò al cielo. Mu Bingyun alzò lo sguardo e disse: "La formazione misteriosa dimensionale è stata attivata. Partiamo."
                                


                                



