---
weight: 1273
title: Capitolo 1273 – Mio Buon Genero, Mio Buon Genero
pubDate: 2025-02-27T08:14:48.766Z
tags:
    - atg
---


<em><strong>Capitolo regolare, 3 in coda, 0/10 donazione</strong></em>


<em><strong>-Alstor</strong></em>






I posti nella Sala Principale erano riservati agli individui più prestigiosi, e solo i membri dei Reami Sovrani avevano il permesso di sedervi. Neppure gli ospiti provenienti dai Reami Superiori potevano sistemarsi lì.


Tutti i membri del Regno della Canzone Glaciale rimasero senza parole, di fronte a quello sviluppo inaspettato. Ma poco dopo, non si sentivano già più poi così sorpresi, e al contrario lo trovarono “solo naturale”.


Infatti, Yun Che adesso non era affatto un comune discepolo del Regno della Canzone Glaciale. Il suo risultato straordinario durante la Battaglia degli Dei aveva scosso notevolmente l’intero Regno degli Dei. Non solo gli Imperatori Divini della Regione Orientale, ma persino l’Imperatore del Drago in persona desiderava molto legarsi a lui.


Era assolutamente prevedibile che qualcuno come lui ricevesse un trattamento preferenziale come quello dal Regno degli Dei Lunari!


Ma con grande sorpresa di tutti, Yun Che scosse la testa, rifiutando chiaramente, e rispose scusandosi: “Sono davvero grato all’Imperatore degli Dei Lunari e a voi due per le vostre generose intenzioni, ma siccome sono solo un umile discepolo del Regno della Canzone Glaciale, dovrei sedermi insieme ai membri del mio setta.”


Le due Guardie Lunari erano incredule, ma non insistettero ulteriormente: “In questo caso, rispetteremo il suo volere signor Yun. Se avesse altre richieste, per favore si senta libero di farcelo sapere senza alcun timore, signor Yun.”


“Prego, entrate!”


Anche i membri del Regno della Canzone Glaciale si sentivano lusingati dal cambio d’atteggiamento e dal tono rispettoso delle guardie. Guardando Yun Che, insieme a Mu Bingyun davanti al gruppo, tutti sospirando mentalmente a fondo, emozionati… Quando si era unito a loro setta tre anni prima, non era minimamente speciale, ma ora era diventato così famoso da aver già superato ogni altro membro della setta della Fenice di Ghiaccio, anzi, dell’intero Regno della Canzone Glaciale…


Lui da solo, era diventato la più grande fonte di orgoglio del loro Reame Stellare.


“Fratello Yun, siamo qui!”


Non appena entrarono, Yun Che sentì l’allegro grido di Huo Poyun.


I membri del Regno del Dio della Fiamma si erano già seduti ai loro posti, e solamente Huo Rulie, Yan Juehai e Huo Poyun erano al tavolo principale. I rapporti fra il Regno della Canzone Glaciale e quello del Dio della Fiamma erano cambiati lievemente dopo la Battaglia degli Dei, dal momento che Yun Che possedeva i poteri sia della Fenice che del Corvo Dorato.


Yun Che non mostrò alcuna esitazione e si diresse verso di loro insieme a Mu Huanzhi e Mu Bingyun, per poi sedersi al tavolo principale. Guardandosi intorno, notarono che nella sala era già presente una folla di parecchi milioni di persone.


Le due parti si salutarono a vicenda, poi Huo Poyun chiese con impazienza: “Fratello Yun, che tipo di posto è il Regno degli Dei Stellari? Anche lì sembra tutto illusorio, come qui nel Regno degli Dei Lunari?”


Yun Che annuì: “Il Regno degli Dei Lunari è avvolto dalla luce della luna, mentre il cielo di quello degli Dei Stellari è completamente ricoperto di stelle. A ripensarci, in effetti anche quello sembrava quasi illusorio.”


“Allora… hai imparato l’Ombra Spezzata del Dio Stellare?”


“Mn, riesco a utilizzarla con un discreto successo.”


“La Dea Stellare del Massacro te l’ha davvero insegnata di persona? Che aspetto ha la Dea Stellare del Massacro? Si dice che sia super spaventosa. Hai avuto… um, qualche problema mentre eri là?”


“… la Dea Stellare del Massacro non è così spaventosa come dicono le voci.”


“Ma ho sentito dire che, due anni dopo aver ereditato il suo potere divino, la Dea Stellare del Massacro ha trucidato decine di migliaia di persone in una delle regioni all’interno del Regno degli Dei Stellari, e che poi…”


“Cough cough, non discutere con presunzione degli affari tra Reami Sovrani.” Huo Rulie interruppe a bassa voce Huo Poyun: “Siamo nel Regno degli Dei Lunari, sai.”


“… capito.” Huo Poyun non disse nient’altro.


Mentre ascoltava il discorso fra Yun Che e Huo Poyun, le labbra di Mu Bingyun si inarcarono leggermente verso l’alto. Non c’era nessuno che sapesse del profondo legame fra Yun Che e la Dea Stellare del Massacro, né che ci avrebbe creduto. Era ancora più difficile immaginare che Yun Che, quando era ancora solo un ragazzino di meno di vent’anni nei piani inferiori, aveva accompagnato giorno e notte quella Dea Stellare, temuta nell’intero Regno degli Dei.


“Yun Che.” Lo chiamò Yan Juehai, per poi dire a voce molto bassa ma con serietà: “C’è una cosa che ancora non capisco.”


“La Dea sarà anche la donna più bella dell’universo, ma se ti legassi a lei ovviamente innumerevoli persone ti odierebbero e invidierebbero. Quindi, rifiutare la proposta dell’Imperatore del Brahma potrebbe essere stata la scelta giusta. Ma perché, però, hai respinto anche l’Imperatore del Drago e quello dell’Eternità?”


“Ho riflettuto, e ho i miei motivi per aver preso questa decisione.” rispose Yun Che, anche lui in tono serio.


Per via del loro legame rappresentato dalle Fiamme della Fenice, ora Yan Juehai senza rendersene conto aveva iniziato a sentirsi in maggiore confidenza con Yun Che. Disse, guardandolo: “Anche se non conosco i motivi delle tue scelte, non devi assolutamente sottovalutare le conseguenze del clamore che hai suscitato durante la Battaglia degli Dei. Sarebbe ancora più sciocco sottovalutare ciò che significa essere protetti da quegli Imperatori Divini. Potresti non saperlo, ma non c’è mai stato un giovane che sia diventato famoso quanto te, neppure prendendo in considerazione l’intera storia del Regno degli Dei.”


Yan Juehai sembrava quasi esagerare, ma nessuno era sorpreso. Perché tutti loro sapevano bene che ciò che aveva detto era vero.


“Potrebbe farvi sentire a disagio quello che sto per dire, ma Yun Che non è più una persona che il Regno della Canzone Glaciale possa tenere legata a sé. Yun Che, ora sei un tesoro senza proprietario, agli occhi di molti. Credo che tu sappia bene cosa succederebbe se la perla più preziosa di sempre si rivelasse senza proprietario. Il Regno della Canzone Glaciale non può tenerti al sicuro, e per te è ancora più impossibile proteggerti da solo… ciò di cui hai maggiore bisogno, al momento, è una forza abbastanza potente alle tue spalle, oppure di allearti a qualcuno del genere.”


C’era parecchia somiglianza fra le parole di Yan Juehai e quelle con cui lo aveva avvertito Jasmine.


Anche Huo Rulie annuì lentamente: “Sia diventare il discepolo diretto dell’Imperatore dell’Eternità che accettare di essere il figlio adottivo dell’Imperatore del Drago sarebbero scelte semplicemente perfette.”


Nessuno dei membri del Regno della Canzone Glaciale disse nulla per negarlo. Si dice che possedere un anello di giada possa diventare un crimine, e avere una persona come Yun Che sarebbe stato un torto mostruoso che avrebbe suscitato clamore in tutto il Regno degli Dei.


Yun Che annuì, e rispose con grande calma: “Vi ringrazio entrambi per i vostri consigli, Maestri delle sette. Per il momento, entrerò nella Perla dell’Eternità e penserò a cosa fare una volta che l’avrò lasciata.”


“Mn.” Dato che avevano già detto la loro, Huo Rulie e Yan Juehai non aggiunsero altro riguardo alla questione.


<em>Haah…</em> guardando prima Yun Che, e poi Huo Poyun, Huo Rulie si abbandonò mentalmente a un lungo sospiro. I due avevano circa la stessa età, ma la determinazione di Huo Poyun era quasi andata in pezzi dopo che era stato sconfitto nettamente durante la Battaglia degli Dei. D’altro canto, Yun Che sebbene si fosse trovato continuamente sotto i riflettori e fosse stato sotto una pressione inimmaginabile, era ancora tranquillo come un anziano monaco.


Inoltre, anche senza prendere in considerazione la loro forza, c’era comunque un divario incolmabile fra le loro maturità e mentalità.


Arrivarono sempre più ospiti, e l’enorme parte esterna dei posti a sedere accoglieva tutti quelli provenienti dai Reami Intermedi e Inferiori. Ma senza alcun dubbio, il punto che stava attirando maggiormente l’attenzione era quello dove si trovavano i regni della Canzone Glaciale e del Dio della Fiamma.


Infatti, ora tutti gli abitanti della Regione Orientale conoscevano il nome “Yun Che”.


Per via di Huo Poyun, e soprattutto di Yun Che, anche il Regno del Dio della Fiamma era diventato abbastanza famoso. In particolare, le Fiamme del Corvo Dorato e quelle della Fenice avevano di nuovo ricordato a tutti la potenza delle Fiamme Divine, sul Palco degli Dei… al contrario, soltanto in pochi si ricordavano di quelle dell’Uccello Vermiglio, sebbene fossero le più potenti fra le tre.


Del resto, gli unici due partecipanti dei Reami Intermedi riusciti a raggiungere la Battaglia degli Dei provenivano proprio dal Regno del Dio della Fiamma e da quello della Canzone Glaciale. Per di più, Yun Che era anche diventato l’orgoglio di tutti i giovani praticanti del mistero dei Reami Intermedi e Inferiori. Questo perché avevano completamente spezzato il “monopolio” dei Reami Superiori sulla Battaglia degli Dei. Aveva fatto provare a tutti loro una soddisfazione senza precedenti.


Innumerevoli sguardi ambigui o infiammati erano rivolti ai due Reami Stellari. Contenevano varie emozioni, come timore, ammirazione e, ovviamente, anche invidia. Ovviamente, la maggior parte di essi erano posati direttamente su Yun Che.


“Il Regno della Stella Volante è arrivato!”


……………


“Il Divino Regno Marziale è arrivato!”


………….


“Il Grande Regno dell’Origine Spirituale è arrivato!”


………….


“Il Regno Luce di Gemma è arrivato!”


Soltanto i membri dei Reami Sovrani e dei Reami Superiori avevano il privilegio che le Guardie Lunari annunciassero il loro arrivo. Mentre il cielo tremava per la loro voce, il gruppo del Regno Luce di Gemma arrivò rapidamente, emanando nell’area circostante un debole bagliore blu.


Di fronte a tutti c’era naturalmente il Realm King del Regno, Shui Qianheng. Alle sue spalle, Yun Che vide Shui Yingyue, Shui Yinghen e Shui Meiyin, che indossava un abito nero con una gonna, che si abbinava ai suoi incantevoli occhi neri.


Quasi nello stesso istante in cui Yun Che si voltò verso di loro, Shui Meiyin incrociò il suo sguardo, senza che poi lo distogliessero, il che le fece inarcare leggermente le sopracciglia. Lo chiamò in tono chiaro e squillante. “Fratellone Yun Che!”


Quel grido adorabile fece cedere le ginocchia a tutti coloro che lo sentirono.


Shui Qianheng si voltò, per poi dirigersi dritto a fianco di Yun Che a grandi passi, come una stella cadente.


Chi era Shui Qianheng? Era il sovrano di uno dei tre più potenti Reami Stellari Superiori della Regione Orientale. Era un individuo trascendentale, che i membri dei Reami Intermedi e Inferiori non sarebbero stati degni neppure di chiamare “papino”. Al suo arrivo, tutti i praticanti del mistero si alzarono frettolosamente in piedi dalle sedie per porgergli i loro saluti, ma lui non li degnò neppure di uno sguardo e continuò a camminare verso Yun Che, accorciando a grandi passi la distanza fra loro due. Prima ancora che Yun Che potesse reagire in alcun modo, gli diede un’energica pacca sulle spalle: “Hahahaha, mio buon genero, allora sei già arrivato. Ho trascorso inutilmente così tanto tempo a cercarti nel Regno dell’Eternità.”


Yun Che stava per inchinarsi, come dovuto siccome era un ragazzo, quando le sue orecchie cominciarono a fischiare per via dell’assordante, fragorosa risata di Shui Qianheng. Poi, quando sentì il nome con cui lo aveva appena chiamato, quasi gli sputò in faccia.


<em>Mio buon… Mio buon genero??</em>


Tutti coloro che si erano alzati per salutarlo, compresi Yan Juehai, Mu Huanzhi e gli altri, avevano espressioni sconvolte.


“Eh… Signor Shui.” Yun Che in qualche modo riuscì a costringersi a salutarlo.


Shui Qianheng inarcò le sopracciglia, e rispose in tono infastidito: “Haah! Cosa intendi dire con Signor Shui? Perché mi tratti con distacco e freddezza? Chiamami semplicemente Suocero.”


Yun Che: “~！@#￥%…”


Shui Meiyin divenne rossa in volto. Disse, con timidezza e imbarazzo: “Papino, non ho ancora sposato il Fratellone Yun Che, sai?”


Shui Qianheng fece un ampio cenno con una mano: “In ogni caso, prima o poi vi sposerete, quindi anche se iniziamo già ora a chiamarci l’un l’altro in questo modo non è un problema. Sono stato disposto persino a rinunciare alla goccia di Divina Acqua dell’Inizio Assoluto, quindi è assolutamente impossibile che io non riconosca il mio buon genero come tale.”


Shui Qianheng aveva pronunciato le cinque parole “Divina Acqua dell’Inizio Assoluto” particolarmente ad alta voce, come se temesse che le persone intorno non le sentissero bene.


Sulla fronte di tutti i membri del Regno della Canzone Glaciale comparvero tre linee verticali nere… si ricordavano chiaramente quanto fosse infuriato all’inizio, quando Shui Meiyin aveva accennato la prima volta al matrimonio, tanto che sembrava morire dalla voglia di uccidere Yun Che a schiaffi lì e subito. Un simile cambio d’atteggiamento era davvero fin troppo eccessivo!


E poi, questo che diavolo aveva a che fare con Shui Qianheng!? Era stata Shui Meiyin a rubarla, senza preoccuparsi delle conseguenze, e poi era stato Shui Yinghen a portarla da loro di nascosto, tremando dalla paura.


Se in quel momento Shui Qianheng l’avesse scoperto… Hmm, Shui Meiyin se la sarebbe cavata, indipendentemente da quanto fosse grave ciò che aveva fatto, ma Shui Yinghen… anche se gli avesse spezzato entrambe le gambe, si sarebbe potuto considerare una punizione leggera.


Shui Yinghen aveva i denti che battevano, e gli angoli delle sue labbra stavano tremando, poi chiese a bassa voce a Shui Yingyue: “Il nostro onorevole padre è sempre stato così senza vergogna?”


Shui Yingyue annuì con la testa.


Chiunque altro non avrebbe neppure osato sperare di realizzare l’assurdo sogno di diventare genero di Sui Qianheng, neppure nell’arco di più vite. Ma in quel momento, tutti potevano vedere chiaramente che Shui Qianheng stesse cercando attivamente di legarsi a Yun Che, senza preoccuparsi affatto della sua reputazione. A giudicare da quell’atteggiamento, figurarsi la sua figlia minore che amava di più in assoluto, anche se Yun Che gli avesse chiesto di sposare entrambe le sue figlie, lui non si sarebbe assolutamente offeso e forse avrebbe persino accettato, sorridendo da orecchio a orecchio.


Questo perché si trattava di niente meno che Yun Che… il Figlio dei Cieli, che persino l’Imperatore dell’Eternità voleva come genero.


Yun Che in quella situazione non poteva dirsi né d’accordo né contrario, perciò poté rispondere solamente con una finta risata.


“Mio buon genero, dovresti prepararti a entrare nella Perla dell’Eternità subito dopo aver partecipato a questo grande matrimonio.” Shui Qianheng stava parlando a voce piuttosto alta, come se non gli importasse assolutamente nulla che gli altri lo ascoltassero: “Anche se si dice che ognuno avrà un proprio piccolo mondo, al suo interno, purché si sia entrambi d’accordo è possibile entrare in quello di qualcun altro. Tu e Meiyin dovrete prendervi cura l’uno dell’altra e supportarvi a vicenda. In questo modo, le vostre forza misteriosa cresceranno sicuramente molto più in fretta del normale, e anche i sentimenti fra voi due potranno rafforzarsi.”


“Quando fra tre anni uscirete dalla Perla dell’Eternità, questo sovrano organizzerà immediatamente la cerimonia del vostro matrimonio! Credo che sarà il momento perfetto per sposarvi, hahahaha.”


“Heehee, sei così gentile papà.” Le sottili sopracciglia di Shui Meiyin si incurvarono, come due mezzelune.


“Ah… Ha… Haha.” Yun Che continuò a fingere di ridere.


Shui Yinghen distese tutte e cinque le dita della mano destra, e fece con forza un facepalm.


“Oggi si terrà un evento solenne per il Regno degli Dei Lunari, quindi per il momento mi fermerò qui. Domani, io e te, suocero e genero, faremo una bella chiacchierata bevendo una tazza di the, hahahaha!”


Dopo aver riso a squarciagola un’altra volta, finalmente Shui Qianheng lasciò andare Yun Che e se ne andò a grandi passi.


“Fratellone Yun Che…” lo chiamò a voce molto bassa Shui Meiyin. Lo salutò con un cenno della mano e gli fece un’adorabile linguaccia, poi seguì suo padre.


Come se si vergognasse di essere in presenza di altre persone, anche Shui Yinghen scappò via frettolosamente e piuttosto nel panico, senza neppure salutare Yun Che.


“Haah…” Yun Che tirò un lungo sospiro di sollievo. Si era appena seduto di nuovo, quando all’improvviso nelle sue orecchie risuonò ancora la voce di Shui Qianheng:


“Devi restare nel Regno dell’Eternità finché non sarai entrato nella Perla dell’Eternità. Non andare da nessun’altra parte. Anche io resterò nel Regno dell’Eternità finché tu e Meiyin non sarete entrati… sicuramente là fuori ci sono delle persone che sperano di non vederti entrare nella Perla, quindi devi fare attenzione… soprattutto alla Dea del Brahma!”


Yun Che si voltò verso Shui Qianheng, soltanto per scoprire che era già lontano e che non si riusciva più a vedere neppure la sua sagoma.
                                


                                



