---
weight: 12740
title: Capitolo 1274 – L’Imperatrice Divina Fa la sua Comparsa
pubDate: 2025-02-27T08:14:48.766Z
tags:
    - atg
---


<em><strong>Capitolo regolare, 3 in coda, 0/10 donazione</strong></em>


<em><strong>-Alstor</strong></em>






“Sei davvero nato per restare coinvolto in relazioni sentimentali. Era così nei piani inferiori, e ora sta succedendo la stessa cosa anche qui.” Mu Bingyun scosse leggermente la testa.


Per un attimo nella sua mente comparve la sagoma di Mu Xuanyin, ma poi sospirò mentalmente e nel suo cuore di ghiaccio si fecero strada emozioni lievemente caotiche.


“Neppure io so perché mai all’improvviso abbia sviluppato un debole per me. È una cosa semplicemente inspiegabile.” Yun Che si appoggiò con la fronte a una mano, e sul suo volto comparve un’espressione cupa.


Sul Palco degli Dei, aveva utilizzato un metodo davvero spregevole per avvantaggiarsi di Shui Meiyin. Dopo un’esperienza del genere, per Shui Meiyin la reazione più naturale sarebbe stata di disprezzarlo ed essere disgustata, eppure in realtà il risultato era stato il completo opposto!


Ancora adesso, Yun Che non capiva perché fosse successo.


Chi può sapere cosa pensa una ragazzina… è davvero la cosa più strana del mondo.


“In ogni caso, tutto questo non è neanche un male.” Mu Bingyun si voltò verso di lui, mentre parlava: “Dato che la giovane principessa del Regno Luce di Gemma ti adora, e hai l’approvazione del Realm King stesso, allora hai ottenuto anche la protezione dell’intero Regno. Dal momento che è uno dei tre Reami Superiori più potenti della Regione Orientale, neppure i Reami Sovrani sottovaluteranno la sua forza.”


“Non posso sfruttare i sentimenti di qualcun altro per uno scopo come questo.” Yun Che scosse la testa: “Lasciamo perdere. Ne riparleremo più tardi.”


La voce di Shui Qianheng stava ancora riecheggiando nella sua mente, soprattutto le sue ultime parole.


Fai attenzione… alla Dea del Monarca Brahma…


Continuarono ad arrivare sempre più ospiti, e tutti i Reami Stellari invitati giunsero in orario. Non avevano assolutamente il coraggio di mancare minimamente di rispetto. La Città della Luna Divina era uno dei luoghi più sacri della Regione Orientale, perciò probabilmente non era mai stata così affollata.


L’ora dell’inizio della cerimonia cominciò a farsi sempre più vicina.


Il matrimonio si sarebbe tenuto in alto nel vasto cielo, così da far sapere al mondo intero del grande evento in corso nel Regno degli Dei Lunari. Secondo le voci, la cerimonia era in preparazione da parecchi anni, così da farla restare per sempre negli annali della Regione Orientale.


Ma, anche se quella era la Città della Luna Divina, ovviamente non tutti gli invitati erano seduti ai posti assegnati loro.


In un punto lontano del cielo, oltre vari strati di nuvole e nebbia, Qianye Ying’er era ferma a mezz’aria, in silenzio. La sua veste dorata esaltava le curve assolutamente perfette del suo corpo.


Era immobile sotto la Luna Divina, avvolta dalla luce lunare che scendeva dall’alto. Il suo volto era nascosto, ma la sua bellezza immateriale sarebbe stata sufficiente persino a offuscare quella di una vera dea del Palazzo Celeste, facendola vergognare della sua inferiorità.


Accanto a lei c’era solo un uomo anziano, gobbo e rugoso.


Gu Zhu.


“Cough… Cough cough…” l’uomo dal volto coperto dalle rughe si lasciò sfuggire dei piccoli, rochi e deboli colpi di tosse, che sembravano quasi un segno del fatto che la fiamma della sua forza vitale si stesse gradualmente spegnendo. Tuttavia, nel profondo dei suoi occhi offuscati che potevano vedere oltre ogni cosa era nascosto un bagliore divino.


“Prima hanno invitato l’intera Regione Orientale, e ora c’è nel cielo questa Luna Divina.” Commentò a bassa voce Qianye Ying’er: “Yue Wuya ha davvero stuzzicato la mia curiosità. Sono già impaziente di scoprire chi sia di preciso questa nuova Imperatrice Divina.”


“Signorina, non intende entrare nella sala principale?” chiese Gu Zhu.


“Non ce n’è bisogno. Dopotutto, il nostro altro obiettivo non è lì.”


I suoi occhi, oltre a maschera dorata, erano puntati esattamente in direzione di Yun Che.


“Haha.” Gu Zhu ridacchiò: “Nonostante l’Imperatrice degli Dei Lunari, quel ragazzino è il vero motivo per cui lei ha scelto di venire qui, vero, Signorina?”


Qianye Ying’er non lo negò. Le sue labbra, che sembravano ricoperte da polvere di cristallo, si incurvarono leggermente in un sorriso pericoloso: “Tutti questi stupidi credono che sia sopravvissuto a quella Tribolazione di nove stadi perché ha ricevuto la protezione dei Cieli, ma non sanno che… Umpf, dovrei davvero ringraziare quegli idioti così sicuri di sé del Regno del Mistero Celeste. Altrimenti, avrei fatto così tanta fatica.”


“Si tratta del potere divino del Dio Malvagio?” Chiese lentamente Gu Zhu.


“…” Qianye Ying’er si voltò e fissò Gu Zhu. All’improvviso, per un istante il mondo divenne terribilmente freddo.


Dieci secondi dopo, Qianye Ying’er distolse di nuovo lo sguardo, e rispose con un vago sorriso: “A quanto pare, di fronte alla tua conoscenza nessun segreto può restare nascosto.”


“No, Signorina, è stata lei a dirlo a questo vecchio servitore.” Gli occhi di Gu Zhu erano ancora offuscati e privi di luce: “Quindi, quella voce secondo cui l’Eredità del Dio Malvagio era stata trovata nella Regione Orientale era vera, così come quella secondo cui l’avesse ottenuta la Dea Stellare del Massacro.”


Lui era un uomo che possedeva una conoscenza estremamente vasta su innumerevoli argomenti. Siccome accompagnava sempre Qianye Ying’er, la sua recente avventatezza nelle azioni, nelle parole, il suo inusuale interesse per Yun Che, e soprattutto il suo commento “E’ stata la Dea Stellare del Massacro stessa a dirmelo” di qualche giorno prima, gli avevano permesso di comporre il puzzle pezzo dopo pezzo, arrivando gradualmente alle due parole “Dio Malvagio”.


Del resto, l’unica cosa che poteva interessarle quanto il Manuale di Sfida alle Leggi Naturali era qualcos’altro circa al livello degli Dei della Creazione. Fra i grandi Dei della Creazione, ce n’era stato uno dall’incredibile potere sugli Elementi e, per una certa coincidenza, più o meno vent’anni prima si erano diffuse voci riguardo alla sua Eredità. Per di più, la Dea Stellare del Massacro era rimasta coinvolta nella faccenda.


“Non devi parlarne con nessun altro, neppure col mio onorevole Padre.”


“La vita di questo vecchio servitore appartiene solamente a lei, Signorina.” Rispose Gu Zhu. Per tutto il tempo non aveva mosso un muscolo, come se fosse un antico pozzo ormai completamente asciutto.


“Non mi fiderò mai ciecamente di nessuno in questo mondo, neppure di te.” disse in tono indifferente Qianye Ying’er: “Sei stato tu a insegnarmi a seguire questa regola.”


“Haha.” Gu Zhu si abbandonò a una roca risata: “Questo vecchio servitore si sente davvero confortato, fin nel profondo del suo cuore, vedendola pensare in questo modo, Signorina.”


“L’Eredità di un Dio della Creazione, huh…” Gu Zhu sollevò leggermente lo sguardo, rivolgendolo di nuovo verso Yun Che. Neppure un individuo dall’esperienza sconfinata come lui poteva restare indifferente di fronte alle tre parole “Dio della Creazione”: “Non mi stupisce, non mi stupisce.”


“Solo che c’è qualcosa che questo vecchietto ancora non capisce. La Dea Stellare del Massacro non ha esitato ad avventurarsi da sola nella Regione Meridionale, quindi si può dire che avesse una sete di potere decisamente intensa. Dal momento che era riuscita a ottenere il potere del Dio Malvagio, perché mai avrebbe dovuto darlo a Yun Che?”


“Questa è un’ottima domanda.” I meravigliosi occhi di Qianye Ying’er si restrinsero lievemente. C’era piccolo bagliore estremamente minaccioso, nel suo sguardo freddo come il ghiaccio: “Naturalmente dovremmo andare a chiederlo a Yun Che, la persona in questione. Quindi, ora voglio impedirgli di entrare nella Perla dell’Eternità.”


“Signorina, vuole catturarlo di nascosto e impadronirsi della sua Eredità del Dio Malvagio?” chiese Gu Zhu.


Qianye Ying’er, tuttavia, rispose scuotendo la testa: “Non sappiamo ancora se sia possibile portar via a qualcun altro il potere di un Dio della Creazione. Se fosse possibile, sarebbe meglio, ma in caso contrario dovrò comunque assicurarmi di avere Yun Che sotto il mio controllo.”


“Quando era al Divine Tribulation Realm riusciva a sconfiggere avversari al Divine Spirit Realm, e ora che è lui stesso al Divine Spirit Realm è riuscito a battere un Divine King. La sua forza supera di gran, gran lunga quella dei praticanti del mistero con la sua stessa forza misteriosa. Perciò, se in un lontano futuro raggiungerà il limite della via del mistero e diventerà un Divine Master, la sua forza di sicuro supererà quella di tutti gli altri Divine Master. In altre parole… diventerà invincibile in tutto l’universo!”


“Se accadesse una cosa del genere, anche se non diventerà un Vero Dio, sarà comunque quasi come uno di essi.”


Quelle parole di Qianye Ying’er erano quasi identiche a quelle che Jasmine aveva già detto a Yun Che.


“Se riuscirò a ottenere il pieno controllo su un individuo del genere, naturalmente sarà ottimo. E se non posso riuscirci, deve essere stroncato il prima possibile.”


“Del resto…” Qianye Ying’er smise di parlare per un secondo, poi riprese: “Ho questa sensazione che nasconda molti altri segreti oltre al solo potere divino di un Dio della Creazione.”


“Mancano solo quindici giorni prima che entri nella Perla dell’Eternità. In questo periodo di tempo, sarà sotto la protezione del Regno dell’Eternità, quindi potrebbe essere difficile trovare un’opportunità adatta.” Disse lentamente Gu Zhu, ma ognuna delle sue parole sarebbe risuonata come un’immensa campana fin nel profondo dell’anima di chiunque le avesse sentite.


Sarebbe stato facile rapire Yun Che, ma riuscirci senza essere scoperti da nessuno era estremamente difficile.


I capelli dorati di Qianye Yinger danzarono nell’aria, sebbene non ci fosse vento, e una strana aura divina si diffuse dal suo corpo senza alcun suono. In una frazione di secondo, persino la luce della Luna Divina che la stava avvolgendo sembrò sbiadire.


“Se trovare l’opportunità adatta è difficile, allora dobbiamo solo essere noi a crearla. E allora, che importa se ci sarà il Regno dell’Eternità a proteggerlo!?”


Molto più in basso, si sentì un grido assordante:


“Il Regno dell’Eternità è arrivato!”


Dal momento che il Regno dell’Eternità controllava la formazione misteriosa dimensionale, era stato l’ultimo ad utilizzarla per recarsi alla grande cerimonia. Quando i membri del Regno dell’Eternità presero posto nella sala principale, mancava meno di un’ora all’inizio ufficiale di quel matrimonio che aveva causato così tanto clamore nella Regione Orientale.


Fu in quel momento che un brillante raggio di luce all’improvviso illuminò il cielo, aggiungendo un bizzarro splendore a quel mondo completamente permeato dalla luce della Luna Divina. Tutti sollevarono per riflesso lo sguardo, soltanto per vedere un meraviglioso palazzo sollevarsi lentamente nel cielo sopra la sala principale.


Nella Città della Luna Divina, che era il cuore di un intero Reame Sovrano, quel palazzo sembrava piuttosto “piccolo e raffinato”. Era alto meno di trenta metri, e lungo neppure cento. Ma l’aura emessa da quel piccolo palazzo fece tremare il cuore di ogni singolo esperto della Regione Orientale.


Quel misterioso palazzo emanava anche un bizzarro bagliore. Quella luce non sembrava affatto intensa, ma penetrò comunque attraverso quella della Luna Divina, riempendo gli occhi di tutti.


“Quello è…” All’improvviso Huo Rulie sembrò stupito, come se gli fosse venuto in mente qualcosa.


“Quello è il Palazzo Celestiale della Luna Evanescente!” disse ad alta voce Yan Juehai. Mentre parlava, tenne gli occhi fissi sul palazzo che si stava sollevando lentamente nel cielo. Il suo guardo carico d’entusiasmo, in quell’istante, faceva sembrare che stesse guardando il palazzo di una divinità.


“Il Palazzo Celestiale della Luna Evanescente!”


“Quello è… il Palazzo Celestiale della Luna Evanescente!”


Assordanti grida di stupore risuonarono subito tutt’intorno. Man mano che le cinque parole “Palazzo Celestiale della Luna Evanescente” si diffondevano nell’aria, diedero rapidamente il via ad animate discussioni che proseguirono per parecchio tempo.


“Cosa c’è di così particolare in questo Palazzo Celestiale della Luna Evanescente?” chiese Yun Che. Tutti i presenti erano individui dallo status prestigioso nella Regione Orientale, ma nonostante questo erano impalliditi quando avevano sentito il nome “Palazzo Celestiale della Luna Evanescente”. Era facile immaginare che quel palazzo sospeso nel cielo doveva essere assolutamente straordinario.


“Il Palazzo Celestiale della Luna Evanescente è l’arca misteriosa da guerra migliore dell’universo. Inoltre, è anche uno dei tesori più preziosi del Regno degli Dei Lunari.” Gli spiegò Mu Bingyun.


“Un’arca misteriosa da guerra?” Yun Che era abbastanza sorpreso, poi tornò a osservare il palazzo e la strana luce che emanava. Qualcosa di quelle dimensioni poteva essere al massimo un’arca misteriosa. C’era una differenza di dimensioni semplicemente troppo grande fra quella e le altre Arche da guerra, che potevano raggiungere facilmente anche oltre i cinquecento chilometri di lunghezza.


“Fra gli antichi documenti che trattano del Palazzo Celestiale della Luna Evanescente, alcuni dicono che venne creata dai primissimi dodici Dei Lunari. Secondo altri, è un tesoro divino risalente all’Era degli Dei. Il mondo indipendente che contiene al suo interno è molto più grande di quanto si possa vedere da fuori, ma la sua qualità più straordinaria è la sua velocità…”


“Anche prendendo in considerazione l’intero Regno degli Dei, si può dire che la sua velocità non abbi pari al mondo. Si dice che persino gli Imperatori Divini facciano fatica a raggiungerlo, quando viaggia alla massima velocità!”


“Persino gli Imperatori Divini… facciano fatica a raggiungerlo?”


Le parole di Mu Bingyun scioccarono profondamente Yun Che. Gli Imperatori Divini erano gli individui più potenti dell’universo. Se anche loro facevano fatica a raggiungerlo, allora significava che… quando quel Palazzo Celestiale della Luna Evanescente viaggiava alla massima velocità, non c’era niente e nessuno che potesse raggiungerlo!?


Al tempo stesso, significava anche che se qualcuno possedeva il Palazzo Celestiale della Luna Evanescente, avrebbe potuto scappare senza pericolo da qualsiasi nemico avesse incontrato, anche da un Imperatore Divino – Beh, questo ammesso che riuscisse innanzitutto a entrare nel Palazzo. Se l’avversario fosse stato un Divine Master, il proprietario del Palazzo forse non avrebbe avuto neppure il tempo di entrarvi.


“L’arca misteriosa da guerra migliore dell’universo, huh. È davvero degna di essere chiamata così.” Sospirò emozionato Huo Rulie: “Non credevo che oggi saremmo stati veramente così fortunati da vederla… Hmm? Però è strano. Perché mai dovrebbero far comparire il Palazzo Celestiale della Luna Evanescente in un momento come questo?”


All’interno del Palazzo Celestiale della Luna Evanescente, si poté vedere una persona uscirne camminando lentamente, avvolta da quella strana luce.


Non era altri che l’Imperatore degli Dei Lunari.


Era fermo sopra il Palazzo, con un leggero sorriso sul volto e le braccia sollevate in alto, sopra la testa. Mentre tutti lo guardavano, la sua voce profonda scese dal cielo: “Spettabili ospiti, dal momento che in questa occasione tutti voi avete fatto del vostro meglio per presentarvi nella mia Città della Luna Divina, vi offro dal profondo del cuore un caloroso benvenuto. Mi sento estremamente onorato dalla vostra presenza.”


Mancava ancora un’ora all’inizio della cerimonia, eppure l’Imperatore degli Dei Lunari si era già fatto avanti e si era rivolto agli invitati. Sembrava essere incredibilmente di buonumore, al punto che persino la sua soverchiante aura da Imperatore Divino era meno soffocante del solito, più simile a un’aura divina e “rigenerante”: “Questo sovrano è ormai Imperatore degli Dei Lunari da molto, molto tempo. Ho in totale trecentosettant’uno concubine, e i miei nipoti sono migliaia. Tuttavia, non ho mai avuto un’Imperatrice, e questo è sempre stato fonte di profondo rimpianto per me.”


Tutti sapevano bene che non aveva “mai avuto un’Imperatrice”. Anni prima, anche se aveva dichiarato al mondo intero di voler prendere in moglie Yue Wugou, si era verificato un imprevisto prima che lo potesse diventare ufficialmente.


“Tuttavia, oggi, questo sovrano ha invitato tutti gli individui più prestigiosi della Regione Orientale, anche da molto lontano, così che possano essere testimoni del matrimonio fra il sottoscritto e l’Imperatrice Divina, la donna che diventerà l’Imperatrice del mio Regno degli Dei Lunari!”


Non appena l’Imperatore ebbe finito di parlare, tutti gli straordinari invitati si fecero silenziosi e nessuno osò dire nulla in risposta di propria iniziativa. A quel punto, risuonò una voce estremamente fuori luogo: “Siccome oggi diventerà l’Imperatrice, che bisogno c’è di continuare a tenerla nascosta? Non è che questa sua Imperatrice Divina, Yue Wuya, si vergogni di vedere altre persone?”


Quando si sentirono quelle parole, l’intera Città della Luna Divina venne avvolta dal silenzio in una frazione di secondo.


Nessuno ebbe bisogno di parlare o anche solo di riflettere per sapere chi avesse avuto il coraggio di dire una cosa del genere in quell’occasione e in quel luogo. Poteva essere stato un solo uomo…


L’Imperatore degli Dei Stellari!


Chiunque al mondo sapeva della sofferta relazione fra il Regno degli Dei Lunari e quello degli Dei Stellari. Negli ultimi anni, erano diventati ancora più ostili l’uno nei confronti dell’altro, tutto a causa di ciò che anni prima era successo a Yue Wugou. Anche se quasi tutti degli invitati caddero nel panico quando sentirono la fredda e rancorosa provocazione dell’Imperatore degli Dei Lunari, lanciata in un momento come quello, in realtà non si sentirono neppure troppo sorpresi.


Ma con lo stupore di tutti, l’Imperatore degli Dei Lunari non si arrabbiò affatto, anzi, rispose con una risata.


“Hahahaaha.” L’Imperatore degli Dei Lunari rise fragorosamente, ma con grande calma. Nessuno poté percepire la minima traccia di rabbia repressa nella sua voce, e anche il suo volto era raggiante di gioia: “Ha ragione, Imperatore degli Dei Stellari. Questo è effettivamente un errore, da parte di questo Sovrano.”


“Tuttavia, c’è un motivo per cui questo Sovrano ha scelto di farlo, e credo che anche tutti voi possiate immaginarlo, più o meno. Più di trent’anni fa, questo Sovrano voleva sposare Yue Wugou e renderla la sua Imperatrice, ma lei cadde nella cospirazione di alcuni criminali alla vigilia del matrimonio. Non solo non riuscii a tenere al sicuro Yue Wugou, ma diventai anche lo zimbello della Regione Orientale.”


Tutti i presenti rivelarono espressioni sorprese.


Lo scandalo di Yue Wugou era la peggiore tragedia che l’Imperatore degli Dei Lunari avesse mai affrontato in vita sua. Era anche il motivo per cui assolutamente nessuno osava pronunciare quel nome di fronte a lui. Altrimenti, sarebbe stato praticamente come scavarsi la fossa da soli. Eppure, ora l’Imperatore degli Dei Lunari aveva davvero parlato della questione di sua iniziativa…


Stava esponendo la cicatrice della sua peggiore tragedia di fronte a tutti!


Inoltre, nonostante stesse affrontando un argomento simile, l’Imperatore degli Dei Lunari non sembrava combattuto, agitato né triste. Al contrario, sul suo volto c’era un luminoso sorriso, come se stesse parlando di qualcosa di insignificante e trascurabile.


“Di conseguenza, per difendere l’Imperatrice Divina e proteggerla dai criminali là fuori, questo Sovrano ha dovuto essere piuttosto cauto. Spero che tutti voi mi perdonerete.”


All’interno della sala principale, l’Imperatore del Brahma, l’Imperatore dell’Eternità e tutti i membri del Regno degli Dei Stellari avevano espressioni stupefatte. Non si sarebbero mai aspettati che, figurarsi arrabbiarsi per la provocazione dell’Imperatore degli Dei Stellari, l’Imperatore degli Dei Lunari avrebbe spiegato con pazienza la situazione, soffermandosi persino sulle sue vecchie cicatrici con assoluta calma.


L’Imperatore degli Dei Lunari che conoscevano non era affatto una persona così magnanima.


Vedendo il sorriso sulle labbra dell’Imperatore degli Dei Lunari, quello degli Dei Stellari inarcò le sopracciglia. Si sentiva come se avesse sferrato con tutte le sue forze un pugno contro del cotone, e il risultato della sua mossa gli fece provare un inspiegabile disagio in tutto il corpo.


“Tuttavia, ora che il giorno è finalmente giunto, questo Sovrano naturalmente non ha bisogno di complicare ulteriormente le cose. Anche se non è ancora iniziata la cerimonia, dato che l’Imperatore degli Dei Stellari desidera vedere la mia sposa, non posso fare altro che accettare.”


Il tono di voce dell’Imperatore degli Dei Lunari cambiò improvvisamente, e sul suo volto comparve un sorriso lieve e gentile.


“Qingyue, vieni fuori e lasciati dare un’occhiata da tutti.”
                                


                                



