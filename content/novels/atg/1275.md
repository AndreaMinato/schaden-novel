---
weight: 12750
title: Capitolo 1275 – Il Gelido Cuore di Vetro di Qingyue
pubDate: 2025-02-27T08:14:48.766Z
tags:
    - atg
---


<em>Capitolo sponsorizzato, ringraziamo paolo!
2 in coda, 0/10 donazione
-Schadenfreude</em>


Risuonarono delle esclamazioni e gli sguardi dei presenti si riempirono di fervore.


Sentendo le parole dell'imperatore, era chiaro che la misteriosa imperatrice per cui non avevano esitato a manifestare la luna divina finalmente stava per apparire di fronte ai loro occhi!


In lontananza, gli occhi a fenice di Qianye Ying'er si strinsero lievemente sotto la sua maschera dorata: "Vediamo che tipo di donna potrebbe soddisfare così tanto l'imperatore degli Dei Lunari."


Anche gli occhi del calmo e pacifico Gu Zhu emettevano una luce insolita.


Qing... yue?!


Yun Che e Mu Bingyun sussultarono sentendo il nome pronunciato dall'imperatore.


Mu Bingyun disse piano: "Che coincidenza."


Yun Che annuì lievemente: "Sì, che coincidenza. A proposito, è passato così tanto tempo da quando ho sentito questo nome."


"Coincidenza?" Huo Poyun chiese con curiosità: "Fratello Yun, conosci l'imperatrice?"


"Naturalmente no." Yun Che scosse la testa e disse con calma: "Anche la mia prima moglie nei piani inferiori si chiama Qingyue. Così mi sono emozionato un po' sentendo il suo nome all'improvviso."


"Eh... capisco." Huo Poyun annuì, ma a giudicare dall'atteggiamento di Yun Che, doveva essere un po' più che emozionato.


La parola "Qingyue" lo aveva agitato.


Dodici anni fa, aveva sposato Xia Qingyue nella piccola clan della Nuvola Vagante, quello era il momento più misero della sua vita, ma aveva incontrato una ragazza così splendida.


Il loro matrimonio era stato deciso prima della loro nascita, e ora erano ufficialmente marito e moglie... anche se non si erano mai uniti davvero.


La battaglia di Blue Wing... il Regno Heaven Basin Secret... il ritorno nell'continente Nuvola Azzurra... la sconfitta dello spadaccino... la loro entrata ad Asgard... il rapporto tra di loro era cambiato impercettibilmente. Yun Che era sempre stato contento di percepire come il cuore freddo di Xia Qingyue si era sciolto poco a poco per lui...


Ma tutto questo era finito nel giorno in cui era andato nell'impero della Divina Fenice.


Quando era rimasto "seppellito" nell'Arca Primordiale Misteriosa...


Il palazzo Frozen Cloud era andato incontro ad un disastro e Xia Qingyue era stata teletrasportata in qualche mondo sconosciuto in quanto loro ultima speranza.


Era tornato nel continente del Cielo Misterioso tre anni dopo, ma non aveva ancora sentito parlare di lei da allora.


Ormai erano passati otto anni.


L'universo era sconfinato, così era impossibile sapere dove la formazione avesse condotto Xia Qingyue, e non avevano nemmeno modo di cercarla. Potevano soltanto sperare che Xia Qingyue potesse tornare nella Stella Polo Blu da sola un giorno.


Vedendo l'espressione avvilita e frustrata di Yun Che, Mu Bingyun lo confortò: "Non preoccuparti, ha la protezione del cielo."


Era stata nel continente del Cielo Misterioso tre volte e aveva già visto Xia Qingyue dall'alto. In seguito era venuta lentamente a sapere del rapporto che c'era tra lei e Yun Che.


L'uomo sorrise lievemente: "Ha detto anche lei che Qingyue ha la protezione del cielo e che quindi non c'è bisogno di preoccuparsi."


Si stava riferendo a Jasmine. Gli aveva detto che Xia Qingyue possedeva lo Splendido Fisico dei Nove Misteri e il Gelido Cuore di Vetro. Il primo era il miglior incubatore della coltivazione in coppia al mondo e il secondo era un fisico che aveva la protezione del cielo.


Esistevano innumerevoli creature nel mondo, così i casi di omonimia erano completamente normali. Yun Che nascose la sua espressione avvilita e guardò l'imperatore, pieno di aspettativa. Attendeva che la misteriosa imperatrice facesse la sua comparsa.


L'insolito cambiamento nell'atteggiamento dell'imperatore e la sua misteriosa compagna avevano attirato la curiosità di tutti gli abitanti della Divina Regione Orientale. Non dovettero aspettare a lungo prima che una persona uscisse lentamente dal palazzo celestiale della luna evanescente e si fermasse alla fine accanto a lui.


La città della Luna Divina piena di numerosi esperti divenne mortalmente silenziosa. Tutti trattennero il respiro, storditi. La fonna indossava un lungo abito bianco che strascicava sul pavimento, sembrava fosse discesa dalla luna. Il suo portamento era simile a quello di una fata, la sua pelle era perfetta come la giada bianca, sembrava riflettere la luce del sole come del ghiaccio d'inverno. Il suo viso era così splendido che pareva essere stato scolpito dal cielo e anche i termini più lusinghieri non sarebbero riusciti a rendere giustizia al suo fascino.


Nel momento in cui uscì allo scoperto, sembrava che degli splendidi raggi di luce avessero iniziato a brillare negli occhi di tutti, facendo apparire il mondo intero particolarmente luminoso.


Chi era l'Imperatore degli Dei Lunari? Era uno dei quattro grandi imperatori della Divina Regione Orientale, uno degli uomini più rispettati dell'universo. Ma questa donna quasi metteva in ombra la sua esistenza solo rimanendo accanto a lui in silenzio. Metteva in ombra quasi tutta la luce del mondo, anche il bagliore della luna.


Shui Meiyin si portò la mano alla bocca mormorando stordita: "È... così splendida..."


"..." Shui Yingyue la stava fissando direttamente, incapace di distogliere lo sguardo da lei. Nonostante fosse la dea nella Divina Regione Orientale e fosse sia bella che di origini rispettabili, si sentiva soffocare di fronte a questa donna e provò il senso di inferiorità più profondo che avesse mai sentito in tutta la sua vita.


"Solo il suo temperamento e il suo aspetto sono adatti all'imperatore degli Dei Lunari." Shui Qinheng, il Realm King Luce di Gemma, espresse la sua opinione.


I presenti non erano delle persone ordinarie, eppure innumerevoli uomini rimasero ammaliati vedendola.


"Wow..." Huo Poyun esclamò: "Anche se non ho visto la Regina Drago e la dea, la leggendaria regina drago e la dea... non dovrebbero esserle superiori, no?"


Si rivolse verso Yun Che, come a cercare la sua approvazione, ma rimase sbalordito quando lo osservò.


Yun Che stava fissando la donna appena apparsa, strabuzzando gli occhi, irrigidito, e sembrava aver perso il suo spirito.


Huo Poyun prima pensava che fosse stato incantato dalla bellezza della donna, ma poi notò che le sue palpebre e le sue labbra stavano iniziando a fremere. Alla fine anche il resto del suo corpo iniziò a tremare.


Ben presto l'uomo impallidì.


"Fratello Yun, stai bene?" Chiese subito Huo Poyun.


"..." Yun Che non reagì affatto alle sue parole, che però attirarono l'attenzione di Mu Bingyun. Distolse gli occhi dalla donna, ma stava ancora stava trapelando una luce scioccata dai suoi occhi.


Perché l'imperatrice degli Dei Lunari era qualcuno che lei e Yun Che avevano visto prima.


Xia... Qing... yue!


"È davvero una grande bellezza, uh." Sopra le nuvole in lontananza, lodò impassibile Qianye Ying'er.


"Ahah." Gu Zhu rise con fare misterioso: "È la prima persona capace di ricevere le lodi della signorina."


Qianye Ying'er sogghignò lievemente: "Il suo aspetto da fata può essere definito il più splendido della Divina Regione Orientale, così è strano che sia rimasta sconosciuta finora. Tuttavia... se fosse solo bella, come potrebbe Yue Wuya tenere una cerimonia del genere?"


Una luce bizzarra balenò nello sguardo velato di Gu Zhu. Le sue labbra secche mormorarono con voce roca: "Gelido Cuore... di Vetro..."


"..." Qianye Ying'er si irrigidì per un istante e poi cambiò drasticamente espressione. Il suo sguardo era cambiato completamente.


Dopo molto tempo distolse lo sguardo dalla donna e mormorò tra sé e sé: "Ora capisco..."


Allo stesso tempo, l'Imperatore dell'Eternità si alzò lentamente nella sala principale, accigliato. All'inizio era solo dubbioso, ma quando incrociò lo sguardo con la donna, ne fu scioccato.


"Eternità, cosa succede?" L'Imperatore del Brahma Celeste si accigliò. Doveva aver scoperto qualcosa di allarmante.


L'Imperatore dell'Eternità non reagì. Sembrava incredulo e solo dopo diversi secondi disse lentamente e con tono profondo: "Gelido Cuore... di Vetro..."


"Cosa?!" Queste parole sbalordirono tutta la gente dei regni sovrani seduti nella sala principale. In seguito, le espressione di tutti cambiarono all'improvviso.


La voce dell'Imperatore dell'Eternità sembrava contenere un potere penetrante incontrollabile, e anche le persone al di fuori della sala sentirono chiaramente le sue parole. Sembrava che ci fosse stato un tuono, la città della Luna Divina si animò.


"Gelido... Cuore di Vetro?!"


"Gelido Cuore di Vetro? È... davvero? Non era impossibile che apparisse di nuovo in questo mondo?"


"L'Imperatore dell'Eternità in persona l'ha detto. Come potrebbe essersi sbagliato?"


"Non c'è da meravigliarsi... Non c'è da meravigliarsi che l'Imperatore degli Dei Lunari avesse cambiato il suo atteggiamento, non c'è da meravigliarsi che abbia voluto organizzare un evento così grandioso... Stiamo parlando proprio del Gelido Cuore di Vetro che ha la divina protezione del cielo!"


"Se le leggende fossero vere, una volta che il regno degli Dei Lunari la la farà diventare sua imperatrice, in futuro allora... allora..."


"Le leggende sono vere. Il Regno dell'Eternità non ne è la migliore prova?!"


Tutti mostravano sguardi sorpresi. Nella storia del Regno degli Dei, c'erano molte persone che erano nate con dei fisici straordinari. Alcuni avevano due tipi di potere divino, altri avevano un'affinità con il potere misterioso elementale e c'erano anche dei casi come Luo Changsheng che avevano affinità nei confronti di diversi elementi e possedevano molti poteri divini. I fisici di livello più straordinari, che erano più difficili da trovare, erano come quelli del "Divino Corpo Immacolato" di Yue Wugou e della "Divina Anima Immacolata" di Shui Meiyin.


Ma se c'era un fisico divino che poteva sconvolgere l'intero Regno degli Dei, sarebbe stato certamente il Gelido Cuore di Vetro.


Nelle antiche leggende, il cosiddetto Gelido Cuore di Vetro si riferiva ai frammenti del cuore e dello spirito lasciati dopo che l'ego della Dea Ancestrale era perito nella fase iniziale del Caos Primordiale ed erano gli ultimi resti di questa energia nel mondo. Ogni creatura, energia e legge al mondo proveniva dalla Dea Ancetrale e, visto che il Gelido Cuore di Vetro era uno dei resti del potere primordiale, era un'esistenza che il cielo avrebbe protetto ad ogni costo.


Si poteva dire che, visto che la Dea Ancestrale era femmina, tutti coloro che avevano posseduto il Gelido Cuore di Vetro avevano lo stesso sesso ed erano state definite "donne dal gelido cuore di vetro" o "figlie del cielo".


In realtà quest'ultimo appellativo incredibilmente corrispondeva all'attuale titolo di Yun Che.


Secondo le leggende, perfino nell'era degli Dei esistevano pochissime persone che avevano il Gelido Cuore di Vetro ed era apparsa solo una persona del genere nella storia del Regno degli Dei.


Ed era stato l'antenata Eternità di seicentomila anni fa!


Se le persone avevano difficoltà a credere che la donna del Gelido Cuore di Vetro fosse protetta dal cielo, l'Antenata Eternità di seicentomila anni fa che aveva scioccato tutti quanti dimostrava chiaramente cosa significava.


Il solo tesoro divino al mondo, la Perla dell'Eternità, aveva preso l'iniziativa di riconoscerla come sua proprietaria, e di essere controllata da lei.


Sotto la sua guida, il Regno dell'Eternità da ordinario regno stellare era diventato un regno Sovrano in soli mille anni. Aveva perfino superato i Regni degli Dei Stellari e Lunari, ed era rimasto al picco fino ad ora.


Da allora nessuno dubitava che il Gelido Cuore di Vetro poteva ottenere la protezione del cielo. Tuttavia credevano anche che l'era degli dei fosse già terminata visto che il caos primordiale stava diventando sempre più torbido, e l'energia primordiale stava diventando sempre più sparsa. La comparsa di qualcuno come l'Antenata Eternità era un tale miracolo ed era impossibile che una donna dal Gelido Cuore di Vetro apparisse di nuovo.


Tuttavia...


La donna accanto all'imperatore era di fronte a loro, la stessa persona per cui il regno non aveva esitato ad invitare tutti gli abitanti della Divina Regione Orientale e anche ad usare il fenomeno della luna divina, non solo sembrava una dea, ma sorprendentemente era una figura leggendaria!


Era la seconda volta che un miracolo del genere era accaduto nel Regno degli Dei, solo preceduto dall'Antenata Eternità!


In quel momento tutti capirono perché l'imperatore era arrivato a tal punto per questa cerimonia.


No, considerando che poteva ottenere una donna dal Gelido Cuore di Vetro come sua imperatrice, sarebbe stato solo naturale che fosse così esagerato!


Mentre tutti erano storditi o scioccati, solo Yun Che stava tremando intensamente e stava mostrando uno sguardo confuso, come se fosse precipitato in un freddo abisso.


La sua aura iniziò ad andare fuori controllo.


"Yun Che..." Mu Bingyun aggrottò le sopracciglia. C'era un senso di urgenza nel tono della sua voce.


Bang...


La coppa di giada in mano a Yun Che si frantumò mentre perdeva il controllo sulla sua Energia Misteriosa.
                                


                                



