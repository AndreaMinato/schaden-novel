---
weight: 1279
title: Capitolo 1279 – Cercare Rogne
pubDate: 2025-02-27T08:14:48.766Z
tags:
    - atg
---


<em>Capitolo regolare,
12 in coda (2 Kevin, 10 Federico), 0/10 donazione
-Schadenfreude</em>


<em>Nota traduzione: Il titolo "往枪口上撞" letteralmente è "saltare verso la punta della lancia" nel senso di stuzzicare una persona già arrabbiata.</em>


La fronte di Huo Rulie si riempì di sudore mentre diceva con tono ansioso: "Yun Che! Sono... i figli dell'Imperatore degli Dei Lunari!"


Il vecchio pensava che Yun Che non fosse riuscito a riconoscere gli abiti dei due principi perché non era entrato spesso in contatto con il regno degli Dei Lunari. Ma sorprendentemente il giovane rimase impassibile quando sentì le sue parole.


Scioccò invece la gente dei Regni della Canzone Glaciale, del Dio della Fiamma e tutte le persone attorno, ammutolendole.


Nemmeno il membro di un regno stellare superiore o sovrano avrebbe osato dire parole del genere ai principi. Yue Huan e Yue Jinxi si incupirono subito. Il secondo dei due fece un passo avanti e represse la furia. Invece mostrò un sogghigno freddo e sdegnoso: "Sai con chi stai parlando?"


"Naturalmente." Disse Yun Che ondeggiando la tazza di giada che aveva in mano: "Sto parlando a due scemi scandalosi."


Thud...


Le mascelle di tutte le persone vicine caddero a terra con dei tonfi.


"Yun Che, sono..."


Proprio quando Mu Huanzhi stava per parlare, fu trattenuto da uno sguardo di Mu Bingyun, che scosse la testa.


Era ben consapevole della furia nascosta sotto la facciata calma di Yun Che.


Quando queste due persone erano arrivate qui con i loro sguardi pieni di disprezzo e arroganti, si erano già cacciate nei guai... Inoltre erano i figli dell'imperatore degli Dei Lunari!


<em>Vabbè, è meglio lasciarlo sfogare... Spero che si calmi con questo, anche se solo di poco.</em>


"Tu!" Yue Jinxi non riuscì più a mantenere il suo portamento principesco- Si agitò e ruggì furiosamente: "Yun Che! Credi che non abbia diecimila modi per assicurarmi che non possa più andartene vivo dal regno degli Dei Lunarì?"


Yun Che strinse gli occhi e chiunque avrebbe capito che stava guardando Yue Jinxi come se fosse un completo idiota. "Allora che succede se potrò lasciare questo posto vivo e vegeto oggi?"


"Sembra che non capirai la situazione finché non riceverai una lezione." Disse Yue Jinxi stringendo gli occhi mentre la sua mano destra si strinse lentamente formando un artiglio. "Allora mi assicurerò che non lascerai mai più il regno degli Dei Lunari proprio in questo istante!"


Una luce misteriosa bianca come la luna iniziò a brillare immediatamente nella mano di Yue Jinxi mentre rilasciava la sua potenza opprimente da Divine King. Stava rispondendo con rabbia.


"Jinxi!" Yue Huan scattò e trattenne il fratello per la spalla mentre diceva con tono profondo: "Oggi è il giorno del matrimonio del nostro onorabile padre. Stai cercando di destare la sua ira?!"


Le sue parole furono come una secchiata d'acqua fredda che fecero ricomporre Yue Jinxi. La luce misteriosa nella sua mano svanì velocemente, ma continuò a fissare con ferocia Yun Che: "È stato lui a cercare di morire! Insultarmi è come insultare il nostro regno degli Dei Lunari."


Yue Huan avanzò, il suo sguardo calmo rifletteva una terrificante tirannia: "Yun Che, sono il 361esimo principe del regno, Yue Huan. Lui è il mio fratello minore Yue Jinxi. Il motivo per cui siamo venuti qui è per darti un messaggio per conto del nostro fratellone."


Il fratellone di cui stava parlando scioccò tutti.


C'era solo una persona che gli altri principi avrebbero chiamato così!


Il principe ereditario degli Dei Lunari, Yue Xuange!


Era il figlio più grande dell'Imperatore degli Dei Lunari, il principe ereditario e il solo che era diventato un Divine Master. Al momento era uno degli emissari.


A causa della sua posizione, era il solo ad avere un'influenza simile ai dodici Dei Stellari.


Mu Bingyun disse attraverso una trasmissione del suono a Yun Che: "Yue Xuange è il principe ereditario degli Dei Lunari ed è anche uno dei trentasei emissari."


Yue Huan finì di parlare, ma Yun Che non reagì come desiderava. Invece l'uomo rise freddamente e disse: "Dato che ha detto che aveva qualcosa da riferirmi, allora perché non è venuto lui stesso? Che sia muto?"


A Mu Huanzhi si afflosciarono le gambe e quasi cadde di testa sotto il tavolo.


Yan Juehai impallidì mentre gridava il suo nome: "Yun Che!" Ai suoi occhi, anche se Yun Che aveva una personalità testarda e intransigente, non era nemmeno una persona che perdeva facilmente la calma. Sicuramente non aveva nemmeno incontrato di persona Yue Xuange e ancora più probabile aveva sentito il suo nome per la prima volta, eppure era arrivato al punto da ridicolizzarlo.


Yue Huan aggrottò le sopracciglia, mentre Yue Jinxi rise con rabbia: "Eheheh, AHAHAHAHAH! Hai sentito? Questo ragazzino è diventato il cosiddetto numero uno tra i Giovani Divini e ha perso completamente la testa. E pensare che ha osato insultare perfino il nostro fratellone, ahahahahah!"


Gli occhi già lunghi e stretti di Yue Huan si strinsero ancora di più mentre diceva lentamente: "Il fratellone ha chiesto di mandarti questo messaggio. È pieno di ammirazione nei tuoi confronti per aver rifiutato la dea. In futuro farai meglio a ricordarti di stare più lontano che puoi da lei perché la dea non è una persona che può essere inquinata da un rifiuto qualunque."


L'area attorno diventò ancora più silenziosa.


Queste parole fecero sussultare tutti, ma allo stesso tempo non erano sorprendenti.


Dato che aveva visto il vero aspetto di Qianye Ying'er, Yue Xuange si era infatuato di lei e tutta la Divina Regione Orientale lo sapeva.


Qianye Ying'er era la figlia dell'Imperatore del Brahma Celeste, mentre Yue Xuange era il figlio dell'imperatore degli Dei Lunari ed era anche il principe ereditario! Agli occhi di Yue Xuange, lui e Qianye Ying'er sarebbero stati una coppia perfetta e si considerava una delle rare persone in questo universo che era degna di ottenere la dea.


Dopo la battaglia dei giovani divini, l'imperatore del Brahma Celeste aveva suggerito all'improvviso di fare sposare la dea con Yun Che... La questione aveva sconvolto l'intero Regno degli Dei, accendendo il fuoco della gelosia nel cuore di moltissime altre persone e tra di loro naturalmente c'era stato Yue Xuange!


Tra le nuvole sopra, Gu Zhu, che stava osservando la situazione, mormorò con fare criptico: "Anche se la signorina non ha rivelato il suo volto per molti anni, il mondo è ancora nel caos a causa sua."


Qianye Ying'er rispose in modo freddo e indifferente: "Gli uomini sono davvero creature patetiche."


"Tuttavia questa non è una brutta opportunità." Qianye Ying'er strinse con le sue dita sottili il certificato del matrimonio. Il suo sguardo si spostò gradualmente verso la sala principale, dov'erano seduti tutti gli onorati ospiti dei regni sovrani.


"Hai finito di parlare?" Yun Che era ancora rimasto impassibile, ma il suo sguardo pieno di repulsione dava la sensazione che fosse di fronte a due mosche schifose: "Se avete finito allora smammate da qui."


"Maledetto!!"


Se non fosse stato per la speciale occasione, Yue Jinxi avrebbe già perso il controllo da molto tempo. Ma arrivati a tal punto, anche se avesse avuto una compostezza dieci volte superiore, non sarebbe stata sufficiente a contenere la sua furia. Fissò Yun Che come un imperatore che guardava un contadino impudente e ringhiò: "Ho proprio visto di tutto oggi! E pensare che esiste una persona così imprudente e spudorata a questo mondo!"


"Solo perché è diventato il numero uno del torneo ha l'audacia di insultare e sdegnare il nostro regno degli Dei Lunari!" Disse con un freddo sorriso Yue Jinxi. "Oh, giusto. Ho sentito che sei nato nei regni inferiori e bassi e sei nel Regno degli Dei da pochi anni. Così non è sorprendente che sia abbastanza stupido da non capire che tipo di esistenza è il nostro regno degli Dei Lunari."


"Eheh..." Yun Che incurvò le labbra mentre una luce strana e pericolosa brillava nei suoi occhi.


"Sai perché noi regni sovrani non abbiamo partecipato all'Assemblea Profound God?" Yue Jinxi si era calmato lentamente rendendosi conto che arrabbiarsi così tanto con Yun Che sarebbe stato indegno per lui. "Perché per noi non è niente. Hai ottenuto il titolo di numero uno e negli altri regni stellari è qualcosa di impressionante di cui ti puoi vantare, ma ai miei occhi e a quelli del nostro regno degli Dei Lunari è insignificante, hai capito?"


Sempre più persone stavano guardando i tre, così le parole di Yue Jinxi causarono indignazione in molti coltivatori.


Il numero uno tra i Giovani Divini, l'individuo più forte della sua generazione nella Divina Regione Orientale era insignificante per lui...


Queste parole non avevano insultato soltanto Yun Che, ma... tutti i regni stellari al di sotto di quelli sovrani.


Questo valeva in particolare perché Yun Che era diventato l'orgoglio di tutti i regni stellari intermedi e inferiori. Gli insulti di Yue Jinxi avevano acceso il fuoco della rabbia in tutti coloro che li avevano sentiti nonostante alcuni coltivatori fossero scontenti o invidiosi di Yun Che.


Tuttavia Yue Jinxi era una persona importante e così non osarono esprimere la loro furia.


Yue Huan aveva intuito che le parole di suo fratello erano state inappropriate, così gli batté la schiena: "Non importa, oggi è il gran giorno del nostro onorabile padre, è meglio che non causiamo problemi. Non ne è comunque degno."


"Umpf, hai proprio ragione." Disse sogghignando Yue Jinxi. "Yun Che, se fossi davvero diventato il figlio adottivo dell'Imperatore del Drago, anche se fossi stato solo un figlio adottivo, allora saresti stato degno della mia attenzione. Ahimè, è un peccato che tu non lo sia però. Oh, giusto, giusto..."


Sembrava pensoso, ma poi il suo freddo sogghigno divenne pieno di calore mentre diceva: "Ho sentito che sei anche un cosiddetto figlio del cielo? Tsk tsk tsk..."


"Sai quanto mi dovrei sforzare per schiacciarti, figlio del cielo?" Stese lentamente il mignolo per poi ridere con abbandono: "Ahahahahahah!"


"Andiamocene." Disse Yue Huan per poi scoccare un'occhiata fredda verso Yun Che. "Dovresti rallegrarti del fatto che oggi è il giorno del matrimonio di nostro padre. Altrimenti anche se non morirai, puoi scordarti di uscirne illeso. Ma detto questo..."


Esaminò l'Energia Misteriosa che Yun Che irradiava per poi ridere: "Anche se oggi non ci fosse stato il matrimonio del nostro onorabile padre, non avremmo comunque reagito perché sei ben lontano dall'esserne degno."


"Oh, è così?" Yun Che si girò di nuovo mentre lo guardava con fare impassibile: "Allora quando ne sarò degno?"


"Eheh, probabilmente tra cento anni. Ma solo se vivrai fino ad allora." Yue Huan rise con disprezzo per poi continuare: "Se puoi sopravvivere fino ad allora, sarei disposto a darti un'occasione per duellare con me."


"In tal caso..." Disse Yun Che alzandosi e avvicinandosi ai due grandi principi: "Non dovremo aspettare cento anni, vi sfido ora."


Queste parole sconvolsero la folla.


"Yun Che, non essere impulsivo!" Quando avevano visto che i due principi se ne stavano per andare, Huo Rulie e gli altri avevano tirato un grosso sospiro di sollievo, eppure Yun Che si era alzato e li aveva sfidati!


Inoltre, senza menzionare che erano nella città della Luna Divina, era il giorno del matrimonio dell'imperatore. Quei due non erano degli idioti qualunque, erano Divine King di terzo livello! Ognuno di loro superava di gran lunga i candidati del torneo.


"Hai sfidato il mio onorabile fratello? Tu? Ahahahahah..." Yue Jinxi sembrava aver sentito la battuta più divertente al mondo e rise così tanto da ondeggiare avanti e indietro: "Hai sentito ciò che ha detto? Ahahahahah..."


"Eheh!" L'espressione di Yue Huan rimase impassibile e disse con tono indifferente: "ho sentito che sei riuscito a battere Luo Changsheng che era appena diventato un Divine King con una forza misteriosa al Divine Spirit Realm. Così in effetti sei abbastanza capace. Tuttavia non puoi essere così ingenuo da pensare che sono come quel rifiuto di Luo Changsheng? Eheheh... ti darò la possibilità di rimangiarti la proposta che hai fatto."


"Così non osi accettare?" Disse Yun Che sorridendo.


"Sei tu che sei indegno." Rispose con un sorriso piatto Yue Huan.


"Ahahah," Stavolta fu il turno di Yun Che di ridere freddamente, le sue sopracciglia erano aggrottate con un'espressione di profondo sdegno. "Dal modo in cui parlavate pensavo che foste dei pesci grossi, ma a quanto pare siete solo dei codardi che possono vantarsi di essere principi e che non osano fare nulla."


"Tu..." Yue Huan aggrottò le sopracciglia così tanto da farle quasi unire mentre stringeva la mano.


Le parole di Yun Che avevano già scioccato il pubblico così tanto da farlo impallidire. Mentre affrontava i due, Yun Che continuò ad insistere. Stese il pollice e indicò verso terra per poi dire: "Avete sottovalutato il mio titolo come numero uno del torneo, eppure non osate accettare la mia sfida. E pensare che questo distinto regno degli Dei Lunari avrebbe avuto della spazzatura così ridicola, e pensare che siete dei cosiddetti principi. Eheh... mi vergogno proprio per il regno degli Dei Lunari."
                                


                                



