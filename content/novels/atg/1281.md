---
weight: 12810
title: Capitolo 1281 – Vittoria Schiacciante
pubDate: 2025-02-27T08:14:48.767Z
tags:
    - atg
---


<em><strong>Capitolo regolare, 12 in coda, 0/10 donazione</strong></em>


<em><strong>-Alstor</strong></em>






“Oggi il Fratello Yun si sta comportando in modo davvero strano.” Disse a bassa voce Huo Poyun. C’era uno sguardo profondamente preoccupato nei suoi occhi.


“… Non dire altro.” Rispose Huo Rulie. Ripensando allo scambio di parole fra Yun Che e Mu Bingyun, in quel momento si sentì soffocare dall’agitazione.


“Jinxi, vai tu per primo.” Yue Huan diede una pacca sulla spalla a Yue Jinxi, poi indietreggiò di qualche passo.


Che sciocchezza. Yun Che forse aveva deciso di firmare la propria condanna a morte, perdendo la testa per l’arroganza e volendoli affrontare entrambi contemporaneamente. Ma in quanto Principi del Regno degli Dei Lunari, oltre che Divine King di terzo livello, loro come avrebbero potuto davvero accettare? Soprattutto contro un praticante del mistero che non proveniva da un Reame Sovrano e, per di più, era solo al quinto livello del Divine Spirit Realm… se avessero fatto una cosa del genere, avrebbero infangato il proprio nome, e avrebbero perso la faccia di fronte a tutti.


Yue Jinxi non rifiutò. Era infuriato nero, e moriva dalla voglia di insegnare a Yun Che una dura lezione. Distese una mano verso di lui, facendogli capire che stava lasciando a lui la prima mossa: “Dal momento che desideri così tanto ricevere la nostra guida, fatti avanti, iniziamo.”


Yun Che non rispose nulla. Balzò in aria, sferrando un pugno dritto verso la testa di Yue Jinxi.


Anche affrontando in uno scontro aperto quell'Energia Misteriosa al quinto livello del Divine Spirit Realm, Yue Jinxi non si sentiva minimamente sotto pressione. Rimase immobile e si limitò a distendere senza fretta una mano, con un’espressione autoritaria sul volto.


Era chiaro che voleva parare con molta tranquillità e disinvoltura l’attacco di Yun Che, che sembrava contenere tutta la sua forza.


D’altro canto, Yue Huan aveva le braccia incrociate sul petto, e dal suo corpo non si poteva percepire la minima fluttuazione di Energia Misteriosa. Semplicemente, non sembrava avere alcuna intenzione di affrontare Yun Che.


Yun Che era molto veloce, e arrivò di fronte a Yue Jinxi in un batter d’occhio. Yue Jinxi socchiuse gli occhi, poi la sua mano distesa in avanti afferrò il pugno di Yun Che, rapida come un fulmine…


Si sentì un debole rumore. All’improvviso, la sua mano non afferrò altro che aria e un’immagine residua si dissipò velocemente di fronte ai suoi occhi.


Il vero Yun Che, invece, stava scattando verso Yue Huan in un modo incredibilmente strano. Aprì il cancello di Tuono e un’esplosione di Energia Misteriosa eruppe improvvisamente dal suo corpo. Divenne parecchie volte più veloce, e sferrò un pugno dritto verso il petto di Yue Huan.


“Co… Cosa!?”


Come se un vulcano avesse eruttato di fronte a loro, tutti gli ospiti più vicini vennero scagliati molto, molto lontano e al tempo stesso Yue Jinxi e Yue Huan divennero terribilmente scuri in volto… il punto non era che non avessero assistito attraverso gli Schermi Stellari alla Battaglia degli Dei, ma che osservare la trasmissione e trovarsi personalmente di fronte alla pressione spirituale emessa da Yun Che erano due cose completamente diverse. Sebbene fossero dei Divine King e membri di un Reame Sovrano, entrambi caddero così tanto in preda al panico da sentirsi soffocare.


Yue Huan era, in fin dei conti, un Divine King di terzo livello. Quando venne attaccato di sorpresa da Yun Che, rilasciò quasi istintivamente la sua Energia Misteriosa e in qualche modo riuscì a sollevare le braccia che stava tenendo incrociate sul petto…


BANG!!


Gli avambracci di Yue Huan vennero sbalzati violentemente a lato e il pugno di Yun Che o colpì direttamente al centro del petto.


All’improvviso la schiena di Yue Huan si inarcò all’indietro, poi un fiotto di sangue sgorgò dalla sua bocca come una freccia scagliata da un arco. Venne istantaneamente scaraventato a qualche chilometro di distanza.


“Onorevole Fratello!!” Yue Jinxi si voltò di scatto. Era terribilmente scioccato, e le sue pupille si contrassero dalla confusione.


“Eh… Ah…”


Yue Huan tentò di rialzarsi sostenendosi con entrambe le braccia. Proprio quando stava per riuscirci, si inginocchiò di nuovo a terra, mentre un rivolo di sangue colava continuamente dalla sua bocca… Aveva la vista annebbiata e riusciva a malapena a distinguere il rosso del suo sangue… era come se innumerevoli vulcani avessero eruttato all’interno del suo petto.


Stava tremando dalla testa ai piedi e non riusciva semplicemente a credere che il suo corpo da Divine King fosse stato davvero ridotto in condizioni del genere da un solo pugno di Yun Che… E trovava ancora più inconcepibile che Yun Che, ancora solo alla fase intermedia del Divine Spirit Realm, possedesse una forza simile.


In confronto alle sue ferite, soffriva ancora di più per la vergogna, che gli stava divorando la mente come un diavolo o un fantasma!


Yue Jinxi era incredulo, Yue Huan era ancora a terra in ginocchio e le Guardie Lunari e gli Inviati Divini intorno a loro erano tutti scioccati. Le Immagini Profound erano, dopotutto, nient’altro che immagini proiettate. Senza vederlo coi propri occhi, nessuno avrebbe mai pensato che l'Energia Misteriosa al Divine Spirit Realm di Yun Che potesse davvero raggiungere una potenza così terrificante.


Yun Che non approfittò dello stupore di Yue Jinxi per attaccarlo di nuovo. Era come se si sentisse al di sopra di una mossa così disonorevole. Disse con freddezza: “Considerando come disprezzate noi praticanti del mistero che non proveniamo dai Reami Sovrani, pensavo che voi due foste abbastanza forti. È tutto qui quello che sapete fare?”


Yun Che aveva pianificato abbastanza da potersi permettere di avere quell’atteggiamento. Aveva fatto arrabbiare i due Principi, li aveva spinti a pronunciare parole inappropriate e ad attaccarlo in preda alla rabbia, poi si era anche lasciato ferire di proposito… ma anche in questo caso, ciò che disse fece comunque innervosire molti dei presenti.


In fin dei conti, quella era la Città della Luna Divina, e i suoi avversari non erano altri che due dei figli dell’Imperatore degli Dei Luari… come poteva deriderli in quel modo?


Tuttavia, l’Imperatore degli Dei Lunari rimase assolutamente impassibile. Anzi, nel profondo dei suoi occhi comparve uno strano bagliore.


Fu in quel momento che Yue Huan riuscì finalmente a rialzarsi in piedi. Stava ansimando e un velo di luce brillante, simile a quella della luna, brillò intorno al suo corpo.


“L’Arte della Luna Divina!” gridarono in tono grave parecchi praticanti del mistero.


“Yun Che, tu…” Yue Huan voleva insultare Yun Che per averlo attaccato di nascosto e disonestamente, ma subito dopo aver aperto bocca si rimangiò immediatamente quello che stava per dire, insieme a una boccata di sangue. Infatti, sapeva che se l’avesse gridato ad alta voce, tutti i presenti l’avrebbero disprezzato ancora di più.


Contenendo forzatamente le sue ferite e la sua Energia Misteriosa in preda al caos, ringhiò in tono piuttosto roco: “Jinxi, affrontiamolo insieme… con tutte le nostre forze!”


Non appena ebbe finito di parlare, all’improvviso una sagoma bianca comparve di fronte a lui. Yun Che era già scattato in avanti come un fulmine. La gelida Energia Misteriosa blu intorno al suo corpo fece sentire Yue Huan come se fosse precipitato in un abisso ghiacciato.


Spalancò gli occhi dalla paura. Ovviamente era impossibile che abbassasse ancora la guardia, per quanto fosse stupido. Distese in avanti le braccia, rilasciando tutta la sua Energia Misteriosa, ma siccome era terrorizzato e già ferito gravemente rimase completamente sulla difensiva senza neppure rendersene conto.


Bang-bang-bang-bang…


Lo sguardo di Yun Che era freddo. La sua Energia Misteriosa alimentata da Tuono ricoprì di colpi Yue Huan come una pioggia torrenziale. Questi riusciva a malapena a resistere, e di fronte a quegli attacchi così feroci continuò a indietreggiare. Le sue ferite peggioravano leggermente a ogni passo all’indietro che faceva, e gradualmente del sangue cominciò a colare dalle sue narici e dalle sue orecchie…


Il volto di Yue Jinxi era paonazzo. Mentre Yun Che e Yue Huan stavano combattendo, incanalò al limite l’Arte della Luna Divina. Dopodiché, tutto il potere divino della Luna si concentrò nel suo braccio destro, facendogli emettere una brillante luce bianca, come quella riflessa dalla giada.


Il suo sguardo divenne spietato. Scattò all’istante, alla massima velocità, puntando il suo braccio destro circondato dallo spaventoso potere divino verso la schiena di Yun Che.


“Alle tue spalle!” gridò istintivamente Huo Poyun.


Tuttavia, era già troppo tardi per avvertire Yun Che, siccome Yue Jinxi era stato davvero troppo veloce. In meno di un decimo di secondo, il suo braccio destro avvolto dalla luce divina colpì direttamente il centro della schiena di Yun Che.


Poi, il suo pugno lo attraversò senza incontrare resistenza e colpì violentemente la parte inferiore dell’addome di Yue Huan.


“Wuaaahh!”


Yue Huan si piegò in due dal dolore e venne di nuovo scagliato molto, molto lontano, senza riuscire a rialzarsi per parecchio tempo.


Non era stato ferito troppo gravemente dal pugno di Yun Che, ma quell’improvviso attacco a piena potenza di Yue Jinxi lo aveva quasi fatto svenire.


Yue Jinxi rimase subito spiazzato appena vide ciò che era successo… ma distrarsi anche solo per un istante era un errore fatale nel mezzo di un feroce scontro fra Divine King.


BOOM!!


Yun Che ricomparve alle spalle di Yue Jinxi e poi sferrò una brutale gomitata contro la sua spina dorsale.


“A quanto pare, Yun Che ha padroneggiato il Riflesso Distruttore della Luna al punto da poterlo usare senza problemi in qualunque momento.” Sospirò a bassa voce Mu Bingyun.


In quell’istante, Yue Jinxi si sentiva come se tutti i suoi muscoli, tutte le ossa e tutti i vasi sanguigni del suo corpo fossero esplosi violentemente. All’improvviso realizzò perché Yue Huan fosse stato ridotto in condizioni così terribili da un singolo pugno di Yun Che.


Yue Jinxi venne scaraventato via come un pallone e, prima ancora di rendersene conto, si era già schiantato a un paio di chilometri di distanza.


Yue Huan era ancora a terra, prono, e stava sputando senza freno boccate di sangue. Insultò il fratello con rabbia: “Yue Jinxi, sei cieco o cosa!?!?”


Aveva appena finito di maledirlo quando all’improvviso si accorse che gli occhi freddi come il ghiaccio di Yun Che erano molto vicini ai suoi. Rabbrividì e gli venne la pelle d’oca su tutto il corpo.


Un Divine King era un individuo potente e straordinario, in fondo. Era assolutamente impossibile che venisse sconfitto così facilmente. Yue Huan digrignò improvvisamente i denti e incrociò le braccia senza preoccuparsi delle sue ferite. Subito, una luna nera si espanse di fronte a lui e si oppose fermamente all’attacco di Yun Che.


“Yun Che… Muori, bastardo!!”


Pochi istanti dopo si sentì un grido a squarciagola, che lasciava intuire chiaramente che chiunque stesse urlando aveva perso la testa dalla rabbia. Il sangue stava ancora colando dagli angoli delle labbra di Yue Jinxi, ma sferrò comunque un potente colpo dall’alto verso il basso, come una bestia feroce in preda all’ira… adesso aveva imparato la lezione, quindi anziché mirare alla schiena di Yun Che decise di attaccarlo da un fianco.


Yun Che, tuttavia, non lo degnò di uno sguardo né indietreggiò per schivare il colpo. Mantenne tutta la sua Energia Misteriosa concentrata su Yue Huan, soverchiando la luna nera così tanto da distorcerne la forma.


Quando l’attacco di Yue Jinxi stava per colpire il bersaglio, all’improvviso di fronte ai suoi occhi si accese un bagliore dorato.


La Manifestazione Divina del Corvo Dorato!


Tutti avevano sentito le voci secondo cui Yun Che possedeva una speciale Manifestazione Divina, ma saperlo e vederlo coi propri occhi erano due cose completamente diverse. Di fronte a quel potere assolutamente oltre i limiti della forza misteriosa di Yun Che, Yue Jinxi anche se avesse avuto mille anni in più sarebbe comunque stato colto di sorpresa, trovandoselo di fronte per la prima volta…


BOOM!!


Ancora prima che Yue Jinxi potesse gridare dalla paura, la Manifestazione Divina del Corvo Dorato lo colpì dritto in faccia.


Un grido riecheggiò nel cielo e tutta l'Energia Misteriosa rilasciata da Yue Jinxi svanì nel nulla. Il suo corpo venne avvolto dalle fiamme, e cadde di testa contro il pavimento.


In quello stesso istante, l’intera Città della Luna Divina venne avvolta dal silenzio, al punto che si sarebbe potuto sentire persino uno spillo cadere a terra.


Tutti i praticanti del mistero dei Reami Inferiori, Intermedi e Superiori della Regione Orientale, oltre che le Guardie Lunari e gli Emissari Divini, non poterono fare a meno di spalancare la bocca dallo stupore, di fronte a quello sviluppo. In molti provavano una stretta al cuore, e molti altri stavano ingoiando senza sosta la loro saliva… quel mostro di nome Yun Che, che aveva sollevato scalpore nell’intero Regno degli Dei, ancora una volta aveva fatto assistere tutti a uno spettacolo veramente incredibile.


Poco prima, quasi nessuno avrebbe mai osato credere che sarebbe stato in grado di sconfiggere i due principi… credevano che per lui sarebbe stato difficile persino batterne uno solo.


Eppure, affrontando quei due potenti figli dell’Imperatore degli Dei Lunari, due Divine King di terzo livello, era comunque riuscito davvero a… ottenere una vittoria schiacciante!


Li aveva dominati dall’inizio alla fine dello scontro!


Yue Huan e Yue Jinxi erano due Divine King provenienti da un Reame Sovrano. La loro forza era ben chiara a tutti. Ma mentre combattevano contro Yun Che, sembravano delle scimmie che avessero appena imparato a camminare. Non solo erano stati feriti gravemente, ma erano anche caduti nelle trappole dell’avversario, ancora e ancora. Yun Che era riuscito a ridurli in pessime condizioni, uno dopo l’altro, in così poco tempo che sarebbe stato quasi impossibile intervenire.


Lui, invece, non si era fatto neppure un graffio. Anzi, sulla sua veste della Fenice di Ghiaccio non c’era neppure un minuscolo strappo, né un solo granello di polvere.


Erano passati solo quindici giorni da quando Yun Che aveva sconfitto Luo Changsheng.


In quel momento, tutti cominciarono finalmente a capire che, durante la finale della Battaglia degli Dei, Yun Che non aveva utilizzato tutta la sua forza quando aveva schiacciato Luo Changsheng con un vantaggio assoluto!


Non ne aveva usata neppure la metà!


Yun Che non continuò ad attaccare. Con entrambe le mani dietro la schiena, sorrise freddamente rivolgendosi verso i due Principi in condizioni pietose, piuttosto lontani da lui: “Quindi questa sarebbe la vostra presunta forza, e io non sarei neppure degno di sfidarvi?”


Quando lottava al massimo delle sue capacità, Yun Che era chiaramente molto più forte di ognuno di loro due, preso singolarmente.


Ma se i due Principi, al Divine King Realm, avessero unito le forze, senza dubbio sarebbe stato sufficiente a causargli parecchi problemi.


Tuttavia, sfortunatamente per loro, non erano inferiori a Yun Che solo in quanto a capacità di combattimento.


Yun Che aveva ottenuto la sua attuale forza lasciando sul proprio cammino molti cadaveri. Aveva affrontato innumerevoli situazioni in cui sarebbe potuto morire da un momento all’altro. I due Principi del Regno degli Dei Lunari, invece, avevano uno status prestigioso e un potente Reame Sovrano alle spalle, quindi non avevano mai dovuto combattere una battaglia all’ultimo sangue.


Erano molto più vecchi di Yun Che, e la loro conoscenza della via del mistero superava la sua di un intero grande Realm, ma quando si trattava di istinto in battaglia, non erano neppure degli di essere paragonati a lui.


Erano rimasti feriti gravemente…. Avevano perso sotto ogni punto di vista… e così, avevano anche subito una terribile umiliazione… Quando sentirono la provocazione sarcastica di Yun Che, a entrambi andò il sangue alla testa. Poi, sia Yue Huan che Yue Jinxi raccolsero tutta la forza che restava loro in corpo e balzarono verso Yun Che come delle folli belve feroci.


In quanto Principi di un Reame Sovrano, non avevano mai dovuto assaporare una sconfitta amara e umiliante… e per di più, stava accadendo di fronte a tutti gli invitati!


Yun Che fece lentamente un passo in avanti, con uno sguardo indifferente.


Ma non appena fece distrattamente quel passo, tutti videro la sua sagoma sfocarsi, dopodiché all’improvviso comparvero altri due Yun Che… tutti e tre avevano perfettamente lo stesso aspetto e la stessa aura.


“Oh? Quella è l’Ombra Spezzata del Dio Stellare!” In alto, oltre le nuvole, qianye Ying’er esclamò a bassa voce.


BOOM! BOOM!


Ci furono due fragorose esplosioni. Non appena le Energia Misteriosa di Yue Huan e Yue Jinxi mandavano in frantumi i due falsi Yun Che fra i tre, si colpirono a vicenda con i contraccolpi residui dei propri attacchi, vomitando quasi sangue.


In quanto al vero Yun Che, era nel cielo sopra di loro, a poco meno di sessanta metri d’altezza. Fece scattare un braccio verso il basso, muovendo la parte laterale della mano come se fosse la lama di una spada. Una forza soffocante e sconfinata scese dall’alto, accompagnata dal breve ululato di un lupo.


Wild Fang!


BOOM –


La potenza di quell’attacco fece tremare il mondo intero, quasi come se la volta celeste stesse per precipitare. Yue Huan e Yue Jinxi sembrarono due spighe di grano, mentre venivano risucchiati da quell’uragano apocalittico, e il loro sangue schizzò tutt’intorno nel mezzo delle loro grida d’agonia…


BANG!!


Si sentì un altro forte rumore. Il terreno sotto di loro era pavimentato con lastre di pietra brillanti come la luna, eppure all’improvviso si incavò e in una frazione di secondo vi si aprì una gigantesca crepa che sembrava senza fondo.
                                


                                



