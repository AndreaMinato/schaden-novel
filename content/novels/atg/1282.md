---
weight: 1282
title: Capitolo 1282 – Sviluppo Scioccante
pubDate: 2025-02-27T08:14:48.767Z
tags:
    - atg
---


<em><strong>Capitolo sponsorizzato, ringraziamo Kevin!</strong>
11 in coda (1 Kevin, 10 Federico), 0/10 donazione
-Schadenfreude</em>


"Questo... Questo è..."


"Il Tomo del Lupo Celeste del Regno degli Dei Stellari?!"


"Come può Yun Che usare il Tomo del Lupo Celeste?!"


.....


Quando il secondo stile di spada, Wild Fang, sconfisse completamente Yue Huan e Yue Jinxi,  innumerevoli persone esclamarono per la sorpresa.


"Oh? L'arte di spada del Lupo Celeste?" In alto tra le nuvole, Gu Zhu divenne un po' dubbioso.


"Umpf, chi avrebbe pensato che Xing Juekong sarebbe arrivato a tanto per attirare Yun Che dalla sua parte..." Qianye Ying'er alzò lievemente le sopracciglia, per poi dire con tono lieve: "No, forse non è stato lui a volergli insegnare quest'arte."


Innumerevoli sguardi si spostarono verso l'Imperatore degli Dei Stellari. Scoprirono che invece di essere sorpreso, stava mostrando un vago e strano sorriso. Anche il Dio Stellare dell'Origine e le quattro guardie che lo accompagnavano non sembravano sbalordite.


Tutti intuirono un po' la situazione.


L'Imperatore degli Dei Lunari stese la mano per fare il gesto di afferrare qualcosa a mezz'aria. Immediatamente Yue Huan e Yue Jinxi, che erano stati respinti molto lontano, tornarono volando da lui e caddero a terra nelle vicinanze.


I loro corpi erano macchiati di sangue e fremevano costantemente. Chiaramente era impossibile per loro reggersi in piedi. Yue Jinxi in particolare aveva i capelli bruciacchiati e il viso ustionato. Sembrava in condizioni davvero miserabili.


I due grandi principi erano davvero ridotti male e tutti guardarono con preoccupazione Yun Che... Non importava quanti punti avesse a suo favore, certamente non era positivo picchiare in questo modo i due principi nella città della Luna divina.


Dopotutto era come dare uno schiaffo al Regno degli Dei Lunari!


"Bene, molto bene." Nonostante i suoi figli fossero stati picchiati così tanto e avessero perso completamente la loro dignità, l'Imperatore degli Dei Lunari sorprendentemente non si arrabbiò minimamente, né mostrò uno sguardo scontento. Invece annuì lentamente: "Yue Huan, Jinxi, ora capite perché Yun Che è il numero uno del torneo?"


I due stavano fremendo e mostravano espressioni di dolore... Pensavano che il loro padre si sarebbe infuriato e che forse Yun Che sarebbe stato ucciso, invece dalle sue parole sembrava che... stesse lodando Yun Che?!


"...?" Yun Che alzò le sopracciglia.


"Assicuratevi di ricordare la disgrazia e la sconfitta devastante che avete sperimentato oggi. Se potrete rimediare per gli eventi di oggi, le vostre sofferenze non saranno state invano!"


Non li confortò, né punì Yun Che, invece li stava rimproverando. Yue Huan voleva intervenire, ma la sua gola si stava contorcendo dal dolore e aveva difficoltà ad emettere suoni. Poi il suo corpo ebbe uno spasmo e svenne poco dopo.


Guardando suo fratello perdere i sensi, anche Yue Jinxi roteò gli occhi per poi svenire... non era chiaro se l'avessero fatto davvero o stessero solo fingendo.


"Portateli via." Disse l'Imperatore degli Dei Lunari con un lieve sospiro e un cenno della mano. Dopodiché rivolse lo sguardo verso Yun Che: "Ho avuto troppi discendenti dal talento e dalla natura differente, ma si stanno godendo una vita tranquilla sotto la mia ala. È difficile evitare che diventino presuntuosi e inizino a sottovalutare tutte le persone che non provengono da un regno sovrano. Lo stesso vale per Yue Huan e Jinxi, così questo incidente può essere considerata un'ottima lezione per loro."


Yun Che: "..."


"Se hai tempo libero in futuro, sarai il benvenuto come ospite nel nostro regno. Sistema questi discendenti buoni a nulla per mio conto e fa capire loro che c'è sempre qualcuno di più potente di loro là fuori."


Tutti rimasero sbalorditi ascoltando le parole dell'imperatore.


"L'Imperatore degli Dei Lunari sta esagerando." Rispose Yun Che. Aveva sentito la sincerità nelle parole dell'uomo.


"Ahh." L'imperatore degli Dei Lunari sospirò per qualche motivo. Guardò con attenzione Yun Che e disse: "Ho avuto numerosi discendenti. Se anche uno di loro potesse essere capace la metà di te, io... non avrei più rimpianti."


Una valutazione così alta sbalordì i coltivatori della Divina Regione Orientale e del regno stesso.


"..." Evidentemente anche Yun Che ne fu sbalordito. Non sapeva come rispondere a parole del genere.


Aveva provato ad imbarazzare il regno degli Dei Lunari prima, ma la conclusione della faccenda era stata completamente diversa dalle sue aspettative.


L'Imperatore degli Dei Lunari non era imbarazzato, né si arrabbiò. Dal suo sospiro e dalle sue parole, Yun Che poteva perfino sentire una lieve sensazione di impotenza e... tristezza?


Clap!


Clap!


Clap!


L'Imperatore degli Dei Stellari si avvicinò applaudendo. Stava sorridendo: "Bene! Davvero ottimo! Solo con un po' di parole ha ribaltato la situazione. Non solo è riuscito a mantenere la sua dignità, ma si è anche mostrato come una persona davvero magnanima. È davvero degno di essere l'imperatore del regno degli Dei Lunari. Ammiro davvero le sue abilità."


L'Imperatore degli Dei Lunari si girò e disse con una risata: "Sembra che l'Imperatore degli Dei Stellari abbia qualche consiglio per me?"


"Non oserei." Disse con chiarezza l'altro: "Ho solo un po' di dubbi e spero che sia abbastanza generoso da togliermeli."


"Oh?" L'Imperatore degli Dei Lunari strinse lievemente gli occhi. Oggi si sarebbe sposato con una donna dal Gelido Cuore di Vetro e quindi il suo nemico naturalmente ne sarebbe stato estremamente scontento. L'espressione dell'imperatore degli Dei Stellari era stata cupa per tutto il tempo, ma ora mostrava una luce insolita, che lo fece entrare in guardia all'improvviso.


"Vorrei chiedere se l'imperatrice ha 'Xia' come cognome?" Chiese l'Imperatore degli Dei Stellari.


"...?" Yun Che alzò all'improvviso le sopracciglia.


Le palpebre dell'Imperatore degli Dei Lunari fremettero lievemente, ma sorrise in modo molto calmo. "Esatto. Potrei chiederle come lo sa?"


L'Imperatore degli Dei Stellari non rispose alla domanda. Il suo sorriso divenne ancora più misterioso: "Allora questa 'Xia QingyuÈ ha rispettivamente 'due, cinque, quattro, sei' nell'anno, nel mese, nel giorno e nell'ora della sua nascita?"


Sentendo queste parole, Yun Che spalancò gli occhi per lo shock e aggrottò le sopracciglia.


Perché l'uomo aveva detto chiaramente la data di nascita di Xia Qingyue... senza il minimo errore!


Cosa stava succedendo?!


L'Imperatore degli Dei Lunari ne fu scioccato.


Per la sua protezione e la sua esistenza speciale, nonostante Xia Qingyue fosse rimasta nel regno per molti anni, pochissimi erano entrati in contatto con lei. Nel regno degli Dei Lunari, solo tre persone, a parte l'imperatore e Xia Qingyue stessa, sapevano la sua data di nascita.


Perché l'Imperatore degli Dei Stellari l'avrebbe saputo?


L'uomo non rispose subito. Mostrò un lieve sorriso, ma la sua espressione divenne lentamente cupa: "Cosa intende dire esattamente?"


Le persone attorno si ammutolirono mentre i due conversavano. L'atmosfera era diventata opprimente all'improvviso. Era perché potevano sentire chiaramente che c'era qualcosa di strano.


"Ahahahah." L'Imperatore degli Dei Stellari rise fragorosamente. "Avevo dei dubbi finora, non credevo ai miei occhi. Ma vedendo la sua reazione, sembra che sia vero. Oh, mi ha davvero ampliato gli orizzonti!"


"...Di cosa sta parlando?"


Il sorriso dell'Imperatore degli Dei Stellari sparì lentamente, rimpiazzato da un'espressione fredda: "Nonostante sia il Realm King del regno degli Dei Lunari, vuole fare diventare sua imperatrice una donna già sposata. Questa è una violazione della moralità e del senso comune generale. È un atto che viola le leggi celesti e i princìpi delle relazioni umane! Se questa azione spregevole riguardasse solo lei, sarebbe andata bene, ma non teme che il Regno degli Dei Lunari diventi lo zimbello di tutto il Regno degli Dei?!"


Queste parole risuonarono come dei tuoni, sconvolgendo tutti quanti.


L'Imperatrice... era già sposata?


L'imperatore... voleva prendere la forza la moglie di qualcun altro?


Ogni sua parola era scioccante al punto da fare ronzare le orecchie dei coltivatori attorno. Tutti i membri del Regno degli Dei Lunari... lanciarono un'occhiataccia verso l'Imperatore degli Dei Stellari. Se non fosse stato così potente, sarebbe stato già catturato o anche ucciso sul posto per aver fatto un'accusa del genere.


"Ahahah." L'Imperatore degli Dei Lunari invece iniziò a ridere. La sua voce era diventata gelida: "Xing Juekong, sapevo che avresti avuto cattive intenzioni vista la sua presenza qui, ma non avrei mai pensato che avrebbe detto parole così maligne. Mi ha davvero deluso. Così quando il distinto imperatore degli Dei Stellari diventa geloso, può ridursi ad un cane rabbioso."


Lo aveva chiamato direttamente per nome e non si era trattenuto minimamente con la sua risposta sarcastica. Era evidente che fosse davvero arrabbiato anche se sembrava calmo in superficie.


L'Imperatore degli Dei Stellari non era minimamente arrabbiato e invece sorrise: "Davvero? Cosa avrei detto di sbagliato?"


"Ahah!" L'Imperatore degli Dei Lunari rise freddamente. "Ha detto che l'imperatrice è già sposata. Che la sua percezione divina si sia degradata così tanto da non poter percepire nemmeno l'aura del suo yin vitale?"


Queste parole fecero riprendere tutte le persone attorno dal loro shock.


Esatto! Nonostante la comparsa di Xia Qingyue fosse stata sconvolgente, non aveva trattenuto la sua aura e quella del suo yin vitale, in particolare quella del gelido cuore di vetro erano state percepite chiaramente. Questo dimostrava chiaramente che era vergine.


"Ahahah." L'Imperatore degli Dei Lunari rise fragorosamente. "Anche se possiede l'aura dello yin vitale, cos'ha a che fare con il fatto che è sposata o no? Yue Wuya, deve spiegare cosa significa questo!"


L'Imperatore degli Dei Stellari mostrò un contratto di matrimonio. Della luce brillò nella sua mano e le parole iscritte sulla pergamena furono proiettate nel cielo. Tutti i presenti potevano leggerle chiaramente.


Sul contratto c'erano i nomi di Xiao Che e Xia Qingyue, le loro date di nascita complete e le parole Ventoblu e Floating Cloud...


"Yun Che, cosa sta succedendo?" Chiese a bassa voce Mu Bingyun.


"Non lo so." Yun Che scosse la testa, ma ebbe già un presentimento... era ovvio che qualcuno avesse origliato la conversazione che aveva avuto con Mu Bingyun. Altrimenti solo la parola "Qingyue" sul contratto sarebbe stata lontana dall'essere una prova sufficiente per l'Imperatore degli Dei Stellari. Quella serva di nome Jin Yue, a cui aveva dato il contratto, sicuramente era stata derubata a metà strada!


Era stato l'Imperatore degli Dei Stellari o un'altra persona?!


"Cognome Xia, nome Qingyue e la data di nascita corrisponde completamente. L'Imperatore degli Dei Lunari vuole negare qualcosa? O vuole chiamarla una mera coincidenza. Forse sosterrà che il contratto è falso?" L'Imperatore degli Dei Stellari strinse gli occhi. Sembrava volesse tirare fuori delle scuse per lui.


Lo sguardo dell'imperatore divenne un po' cupo e le sue sopracciglia tremarono incontrollabilmente per un po' di volte. Guardò con sospetto il palazzo celestiale della luna evanescente, ma non vide il profilo di Xia Qingyue.


Pensava che il contratto molto probabilmente fosse vero. Inoltre l'Imperatore degli Dei Stellari sicuramente sapeva qualcosa, altrimenti non si sarebbe comportato in modo così sicuro di sé.


Sospirando senza darlo a vedere, lo sguardo degli Imperatore degli Dei Lunari recuperò la calma mentre diceva con indifferenza: "Certamente è vero che il cognome di Qingyue e Xia e la sua data di nascita corrisponde completamente con quella del contratto. È sicuramente possibile che sia vero."


Woaaaaah...


La gente della città della Luna Divina fu scioccata dalle parole dell'Imperatore degli Dei Lunari.


"Ahah." Una luce brillò negli occhi dell'Imperatore degli Dei Lunari: "Così l'imperatore degli Dei Lunari lo riconosce dopotutto?"


"Riconoscere?" L'Imperatore degli Dei Lunari sorrise freddamente: "Xing Juekong, sembra qualcuno che si entusiasma troppo presto. In tal caso non mi importa dirle un po' di cose. Qingyue proviene dai regni inferiori e certamente si è sposata con una persona all'età di sedici anni. La persona con cui si è sposata si chiama Xiao Che come menzionato sul contratto. Nonostante i due non abbiano vissuto come una coppia sposata, in effetti sono stati sposati ufficialmente. Lo sapevo da tempo."


Yun Che: "..."


"Perciò sicuramente è possibile che il contratto che ha appartenga a Qingyue. Tuttavia..." Il tono dell'imperatore degli Dei Lunari cambiò. "Può ancora esistere, ma il marito precedente di Qingyue è morto otto anni fa. Questo contratto ha perso il suo significato ora. Xing Juekong, temo che ne sarai deluso!"


"Ahah, è così?" L'Imperatore degli Dei Stellari non ne fu minimamente scosso. "Sono sicuro che voglia proprio sapere dove abbia ottenuto questo contratto, vero?"


Prima che l'Imperatore degli Dei Lunari potesse rispondere, lo sguardo di Xing Juekong si spostò su Yun Che e disse con un lieve sorriso: "Yun Che, credo che tu riconosca questo contratto e specialmente chi sia questo Xiao Che. Questo era il tuo grande dono per l'imperatrice dopotutto."


Gli occhi di tutti si concentrarono su Yun Che. L'Imperatore degli Dei Lunari si girò all'improvviso con un'espressione scioccata e incredula.


"Il motivo per cui hai sfidato i due principi del regno degli Dei Lunari e li ha sconfitti così nettamente era per rovinare l'atmosfera della cerimonia, vero?" Disse con tono cupo l'Imperatore degli Dei Stellari. "Dopotutto, nonostante sia un'esistenza incredibilmente potente, l'Imperatore degli Dei Lunari vuole rubare tua moglie! Qualsiasi uomo lo odierebbe a morte, non è vero?"


.....


Sembrava che il mondo si fosse completamente congelato in questo istante. Era spaventosamente silenzioso e si sarebbe potuto sentire un lieve respiro o un battito cardiaco.


Gli occhi spalancati di tutti erano fissi su Yun Che. Stavano aspettando la sua risposta, ma non osavano immaginare che cosa avrebbe detto...


Yun Che alzò lentamente lo sguardo per guardare negli occhi l'Imperatore degli Dei Lunari. Rispose impassibile: "Sì, quel contratto è mio. Lo 'Xiao ChÈ su di esso sono io."
                                


                                



