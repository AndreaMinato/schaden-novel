---
weight: 1283
title: Capitolo 1283 – Luna Evanescente
pubDate: 2025-02-27T08:14:48.767Z
tags:
    - atg
---


<em><strong>Capitolo sponsorizzato, ringraziamo Kevin!</strong>
10 in coda (0 Kevin, 10 Federico), 0/10 donazione
-Schadenfreude</em>


BUZZ...


Il tono di Yun Che non era stato troppo solenne, ma tutti erano stati sconvolti... Erano venuti a partecipare al matrimonio dell'Imperatore degli Dei Lunari, così non avrebbero mai pensato che sarebbero stati scossi da così tanti eventi sconvolgenti, uno dopo l'altro.


L'imperatrice in realtà era la moglie di Yun Che?!


Cacchio...


Anche se tutti i talenti sconvolgenti dell'universo si radunassero e si lambiccassero il cervello, sicuramente non si inventerebbero un copione del genere.


Tutti rimasero a bocca spalancata. I Regni della Canzone Glaciale e del Dio della Fiamma divennero così scioccati da strabuzzare gli occhi, confusi. Questo in particolare per Huo Rulie che aveva la bocca così aperta da poterci fare passare il suo discepolo.


Le palpebre dell'Imperatore degli Dei Lunari stavano tremando. Guardò Yun Che per molto tempo per poi dire lentamente: "Tu... sei davvero suo..."


"Sì, lo sono." Disse Yun Che con tono freddo e duro per poi girarsi e guardare l'Imperatore degli Dei Lunari: "Tuttavia c'è una cosa che devo precisare. Le parole che ha detto l'Imperatore degli Dei Lunari in effetti non erano false, né erano delle scuse. Otto anni fa ero 'morto'."


L'Imperatore degli Dei Lunari: "..."


Xing Juekong aggrottò le sopracciglia sentendo quelle parole.


"Allora tutti pensavano che fossi morto, inclusa Xia Qingyue. Inoltre dopo che è arrivata nel Regno degli Dei e non mi ha visto, naturalmente non ha saputo che ero sopravvissuto." Disse impassibile Yun Che. "Per cui Xia Qingyue in effetti non sapeva che ero ancora vivo."


Non aveva detto queste parole perché voleva aiutare l'Imperatore degli Dei Lunari. A causa di Jasmine, sicuramente non avrebbe avuto una buona impressione dell'Imperatore degli Dei Stellari, che inoltre stava cercando chiaramente di usarlo. Come poteva essere disposto ad essere manipolato da lui?


"Così per lei, il fatto che sono ancora vivo è solo un incidente."


"Avevo dato questo contratto alla domestica di Xia Qingyue, jin Yue, così che lo potesse dare a lei. Lo scopo di tutto questo era per permetterle di cancellare questo 'incidentÈ con le sue mani. Dopotutto, anche se io e lei un tempo eravamo marito e moglie, i sentimenti tra di noi sono sempre stati tenui e deboli.
Inoltre siamo stati separati dalla 'mortÈ per otto anni, eheh... temo che probabilmente non sia rimasto molto del rapporto già debole che avevamo. Così questo contratto che sarebbe dovuto essere da tempo ridotto in polvere, forse può essere considerato l'ultimo residuo di questa relazione."


La voce di Yun Che era molto fredda e quasi non conteneva emozione. Guardò l'Imperatore degli Dei Stellari gelidamente: "Ho detto tutto ciò che bisognava dire. Ora ho una domanda che vorrei porre all'Imperatore degli Dei Stellari... perché questo contratto è finito in suo possesso?! E come è giunto alla conclusione che lo 'Xiao ChÈ sulla pergamena ero io?"


L'Imperatore degli Dei Lunari fissò Yun Che con uno sguardo pieno di emozioni contrastanti che nessun altro sarebbe riuscito a capire.


La spiegazione di Yun Che aveva colto alla sprovvista l'imperatore degli Dei Stellari e chiaramente aveva sconvolto i suoi piani. La sua espressione si irrigidì lievemente mentre ridacchiava: "Se ti dicessi che l'ho solo raccolto mi crederesti?"


"Le credo. Naturalmente le credo." Yun Che annuì. "Un distinto imperatore divino sicuramente non si abbasserebbe a tanto da rubare di nascosto qualcuno."


Tutti i presenti si raggelarono. Yun Che stava interrogando l'imperatore degli Dei Stellari e stava facendo delle insinuazioni nei suoi confronti.


"Ah, a quanto pare il suo primo marito è resuscitato, così non ha preso sua moglie con la forza." Disse con un po' di delusione Qianye Ying'er. "Questo insieme al fatto che l'aura vitale Yin di Xia Qingyue esiste ancora non permetterà a Xing Juekong di danneggiare il suo nemico stavolta."


Dalle sue parole, sembrava che la questione non avesse nulla a che fare con lei. "Tuttavia poter irritare Yue Wuya per un momento non è nemmeno una cattiva idea. Ma Yun Che d'altra parte... Ora la situazione si sta mettendo male."


"Ma questo rende le cose ancora più interessanti, no?" Disse con un lieve sorriso Qianye Ying'er.


In quel momento ci fu una corrente d'aria. Il Palazzo Celestiale della Luna Evanescente che stava fluttuando silenziosamente illuminato dalla luna divina, brillò per poi iniziare a muoversi lentamente. Continuò a volare per poi arrivare di sopra a Yun Che e agli altri.


La tenda di luce si aprì e Xia Qingyue ne uscì. Discese lentamente a terra, come una fata celeste di un palazzo lunare.


Solo intravederla dava una sensazione di bellezza incredibile. Ma ora che si era fatta avanti e aveva graziato tutti con la sua presenza, diede una sensazione soffocante difficile da mettere a parole.


Oggi era il giorno del suo matrimonio, il momento in cui sarebbe dovuta diventare imperatrice, eppure il suo lungo abito bianco era eccezionalmente semplice. Non era prezioso nemmeno quanto le vesti delle figlie dell'Imperatore degli Dei Lunari. Eppure anche questo abito sorprendentemente semplice emanava uno splendore e una grazia incredibili grazie a lei.


Il suo sguardo era estremamente calmo e tranquillo, assomigliava ad un lago isolato e imperturbabile. Eppure sembrava contenere una bellezza delicata.


Rimase sul posto in silenzio, senza sorridere, né mostrare rabbia. Perfino i due grandi imperatori erano diventati personaggi di supporto vicino a lei, la loro presenza fu oscurata in quel momento.


Yun Che la guardò per poi distogliere lentamente lo sguardo. Era ancora Xia Qingyue, ma era cambiata completamente in confronto a prima. Chiaramente era così vicina, ma irradiava una sensazione misteriosa e strana, come se fosse una dea che era uscita da un antico dipinto... Dava la sensazione che non sarebbe dovuta esistere in questa terra così impura.


Tutti pensarono che forse era già degna di diventare imperatrice solo per la sua bellezza. Essere al picco della bellezza e della grazia ideale di questo universo non era più un primato riservato alla Regina Drago e alla Dea, ma anche a lei.


"Qingyue." L'imperatore degli Dcei Lunari la guardò con un'espressione piena di emozioni contrastanti: "Yun Che è davvero il marito precedente di cui mi hai parlato?"


"...Sì." Xia Qingyue annuì lievemente.


Yun Che: "..."


La folla deglutì. Le parole di tutti gli altri sembravano solo supposizioni, ma una sola parola di Xia Qingyue aveva confermato tutto quanto rendendola una verità irrefutabile.


Tutto ciò che avevano sentito finora era vero.


"..." L'Imperatore degli Dei Lunari rimase senza parole per un momento per poi guardare Yun Che con attenzione.


Xia Qingyue disse: "Imperatore degli Dei Stellari, potrebbe restituirmi il certificato di matrimonio?"


"Eheheh, era qualcosa che apparteneva a voi in origine, quindi è naturale che sia restituito ai suoi proprietari." L'Imperatore degli Dei Stellari ridacchiò per poi sporgere un dito.


Fece fluttuare il contratto verso Xia Qingyue, che lo afferrò.


"È una questione che riguarda me, quindi lasciate che sia io a risolverla." Disse a bassa voce Xia Qingyue.


L'Imperatore degli Dei Lunari inclinò la testa e scorse con lo sguardo Xia Qingyue e Yun Che. Dopodiché disse qualcosa di estremamente strano: "Se è lui, allora sarebbe degno di te dopotutto."


Poi si ritirò.


Dopo un suo gesto della mano, anche gli altri se ne andarono frettolosamente. Molto presto si formò un enorme spazio vuoto e rimasero solo Yun Che e Xia Qingyue... insieme al Palazzo Celestiale della Luna Evanescente sopra di loro.


"E pensare che sarebbe accaduto un evento del genere." L'Imperatore dell'Eternità sospirò: "Yun Che è il figlio del cielo e Xia Qingyue possiede il Gelido Cuore di Vetro, così è la figlia del cielo. Inoltre i due sono marito e moglie e provengono dallo stesso posto."


Ventoblu e Floating Cloud...


"Eppure nessuno dei due è nato nel Regno degli Dei. Così che genere di pianeta sarebbe quel 'Nettuno'."


"Eheheh," L'imperatore del Brahma Celeste ridacchiò dopo aver sentito quelle parole. "Durante questo periodo di tempo il mio regno ha mandato delle persone per esplorare i regni inferiori nella speranza di trovare 'Nettuno'. Credevo che le stelle di questo universo fossero innumerevoli e sarebbe stata una ricerca ardua e difficile. Eppure chi avrebbe pensato che il mio regno sarebbe stato così fortunato e che avrebbe trovato quel pianeta."


"Oh?" Lo sguardo dell'Imperatore dell'Eternità si spostò verso di lui, ma non era così pieno di aspettative.


"È proprio come pensa. Nettuno era un pianeta morto privo di creature viventi."


"Ahahah." L'Imperatore dell'Eternità non ne fu minimamente sorpreso, invece rise in modo molto composto. "Yun Che è estremamente intelligente, come potrebbe aver rivelato le sue vere origini. Usare 'Nettuno' come scudo è completamente logico e naturale. Ma lei chiaramente sapeva che questa informazione era falsa, eppure non ha badato a sforzi per cercare quel pianeta. Sembra proprio che Yun Che abbia attirato la sua attenzione."


"Ahahahah." L'Imperatore del Brahma Celeste rise di cuore: "Non è mera attenzione. Sennò come sarei stato disposto ad offrirgli di sposare Ying'er?"


"Temo che nemmeno lei possa interferire con la decisione della dea. Così questa cosiddetta offerta di matrimonio proviene da lei stessa." Lo sguardo dell'Imperatore dell'Eternità era molto profondo. Nel giorno del torneo, le azioni del Regno del Brahma Celeste potevano aver ingannato tutti gli altri, ma non lui. "Ma da come ho capito la dea, non è possibile che sia un'offerta genuina. Al contrario, ha solo fatto sì che Yun Che attirasse l'odio e l'invidia di innumerevoli persone in tutto il Regno degli Dei."


"Inoltre Yun Che non potrebbe sopportare l'attenzione di una qualunque di queste persone."


"L'Imperatore dell'Eternità ha rimuginato troppo sulla situazione." Disse con un lieve sorriso l'Imperatore del Brahma Celeste.


"Yun Che può non sopportarlo, ma io sì." Disse lentamente l'Imperatore dell'Eternità, il suo tono era composto, ma l'implicazione dietro le sue parole era chiara. "Almeno per i prossimi tre anni nessuno potrà toccargli anche un solo capello. Per quanto riguarda ciò che accadrà dopo, dipenderà dalle sue scelte e dal suo destino."


L'Imperatore dell'Eternità ammirava molto Yun Che. Anche se Yun Che aveva rifiutato la sua offerta di diventare suo discepolo diretto, era disposto a proteggerlo con tutte le sue forze. Dopotutto era il miracolo della Divina Regione Orientale.


L'Imperatore del Brahma Celeste sorrise, ma non rispose.


Mentre tutti li guardavano col fiato sospeso, Xia Qingyue si avvicinò a Yun Che. Quando finalmente si fermò, erano ad un solo passo di distanza.


I due finalmente si guardarono l'un l'altra negli occhi. I loro sguardi erano composti e impassibili... ma solo loro sapevano quanto erano emozionati.


"È passato molto tempo." Disse Xia Qingyue, la sua voce era tenue come se provenisse da un sogno.


"Sì, è passato molto tempo." Yun Che annuì.


"Tu non sei cambiato affatto."


"Eppure tu sei cambiata così tanto."


"la setta sta ancora bene?" Chiese.


"Sì."


"Meno male."


Tutti potevano vedere ogni loro azione ed espressione. Un tempo erano marito e moglie, eppure le loro parole sembravano quelle di due conoscenti che si erano visti per strada.


Le persone attorno intuivano ciò che Xia Qingyue stava per fare.


Da una parte c'era il suo marito precedente con cui aveva un rapporto estremamente indifferente, qualcuno che aveva attirato l'attenzione della Divina Regione Orientale.


Dall'altra c'era il realm king del Regno degli Dei Lunari, uno dei quattro imperatori della Divina Regione Orientale, un'esistenza al pinnacolo dell'intero universo.


Non c'era una scelta più semplice di quella che doveva fare oggi.


Anche con tutte le concessioni di questo mondo, anche se Xia Qingyue provava ancora dei sentimenti per Yun Che, non aveva altra scelta dato l'attuale scenario. Perché se avesse scelto di abbandonare questo matrimonio, indubbiamente avrebbe macchiato la dignità dell'Imperatore degli Dei Lunari. Questo avrebbe reso l'imperatore, che stava per lavare via l'umiliazione e la vergogna di ciò che era successo con Yue Wugou tutti quegli anni fa, il vero zimbello dell'universo.


Altrimenti sia lei che Yun Che sarebbero morti a causa della furia dell'Imperatore degli Dei Lunari.


Non avrebbe nemmeno osato farlo, né sarebbe stato possibile per lei.


Così Xia Qingyue e Yun Che avrebbero troncato gli ultimi resti del loro legame, distrutto il contratto di matrimonio e sarebbero andati ognuno per la loro strada.


Non c'erano altre possibilità.


"Questa coppia poteva essere considerata proprio perfetta. Ah, che peccato." Gu Zhu fece un raro sospiro.


"Zio Gu." L'attenzione di tutti era fissa su Yun Che e Xia Qingyue, ma Qianye Ying'er invece era concentrata sull'Imperatore degli Dei Lunari: "Non credi che la reazione di Yue Wuya sia piuttosto strana? Di fronte ad una situazione del genere, quale uomo potrebbe essere così magnanimo? Inoltre stiamo parlando di Yue Wuya, qualcuno che ha subìto una grande umiliazione a causa di Yue Wugou."


Gu Zhu: "..."


"Sono passati più di otto anni. Non avrei mai pensato che ti avrei rincontrato qui."


"Nemmeno io."


Le parole dei due rimasero calme e composte, prive di gioia o tristezza.


"Sei sempre stata nel regno degli Dei Lunari?"


"Sì, non l'ho mai lasciato. E tu? Quando sei venuto qui?"


"Tre anni fa, ma sono rimasto praticamente nel Regno della Canzone Glaciale per tutto il tempo."


"Il Regno degli Dei è vasto e la Divina Regione Orientale è solo una delle divine regioni che contiene. Hai mai prestato attenzione agli altri territori?"


"No, affatto." Rispose Yun Che.


"Nemmeno io. In tal caso..." Xia Qingyue stese il braccio e afferrò Yun Che per mano.


"..." Yun Che rimase sbalordito dalle sue azioni. La voce di Xia Qingyue, che sembrava un'illusione o un sogno, risuonò nelle sue orecchie: "Allora perché non andiamo a dare un'occhiata?"


La sua voce celestiale aleggiò nelle sue orecchie mentre Yun Che fu sollevato da Xia Qingyue per poi trasformarsi in una cometa brillante che svanì nella tenda di luce del Palazzo Celestiale della Luna Evanescente.


La nave spirituale irradiò luce misteriosa per poi sfrecciare via. In un solo istante svanì alla vista della folla.
                                


                                



