---
weight: 1284
title: Capitolo 1284 – Un’Enorme Bugia
pubDate: 2025-02-27T08:14:48.767Z
tags:
    - atg
---


<em><strong>Capitolo sponsorizzato, ringraziamo Federico!! 9 in coda (9 Federico), 0/10 donazione</strong></em>


<em><strong>-Alstor</strong></em>






Tutto era successo semplicemente troppo in fretta e troppo improvvisamente. Xia Qingyue aveva afferrato senza preavviso la mano di Yun Che, stupendo tutti i presenti, ma prima ancora che avessero il tempo di reagire, i due erano già scappati molto lontano usando il Palazzo Celestiale della Luna Evanescente.


Il Palazzo Celestiale della Luna Evanescente meritava appieno il suo titolo di arca misteriosa da guerra più veloce dell’universo. In un singolo istante, era già scomparso oltre l’orizzonte, estremamente lontano, e non si riusciva a distinguere neppure la sua sagoma sfocata.


Era la cerimonia del matrimonio fra l’Imperatore degli Dei Lunari e l’Imperatrice, eppure lei aveva usato il Palazzo Celestiale della Luna Evanescente per scappare via con Yun Che…


Tutti credevano che una conclusione del genere fosse impossibile, non si erano neppure preoccupati di immaginarla, ma si era comunque realizzata proprio davanti ai loro occhi. Sei sentivano terribilmente sconvolti, rivoltati da parte a parte da innumerevoli saette e con feroci onde anomale nei loro cuori…


L’impatto che quella scena aveva avuto su di loro non era minimamente inferiore a quello di quando avevano assistito alla Tribolazione di nove stadi sul Palco degli Dei!


Tutti erano completamente pietrificati dallo stupore, e rimasero immobili, increduli. Tutti i praticanti del mistero della Regione Orientale, gli Emissari Divini, i Realm King e gli Imperatori Divini… compreso l’Imperatore degli Dei Stellari, che era stato più che contento di dare il via a tutto quel putiferio, e persino Qianye Ying’er, rimasta nascosta fra le nuvole in alto nel cielo, tutti erano assolutamente e terribilmente scioccati da quel colpo di scena.


L’Imperatore degli Dei Lunari reagì semplicemente restando immobile, con lo sguardo perso nel vuoto. Ma, gradualmente, i tratti del suo volto cominciarono a distorcersi e i suoi muscoli a tremare. Sul suo viso inizialmente tranquillo e dignitoso comparve un pallore orribile e spettrale, poi la sua espressione si contorse rapidamente fino a ricordare quella di un malvagio diavolo.


Distese una mano, mentre il braccio gli tremava così violentemente da dare l’impressione che stesse per collassare su sé stesso, e indicò la direzione in cui era fuggita Xia Qingyue, poi ruggì con quello che forse fu il tono più roco della sua vita: “Andate… e catturateli… catturateli! Andate e catturateli!!!”


Dopo che si fu abbandonato a quel secco grido, l’Imperatore degli Dei Lunari non vide più nulla e barcollò pericolosamente. Era davvero quasi caduto a terra.


Quel grido terrificante fece riprendere dallo stupore tutti i presenti, come se si fossero appena svegliati da un sogno. La Città della Luna Divina cadde immediatamente in preda al caos e parecchie persone spiccarono il volo, sfrecciando nella direzione in cui si era diretto il Palazzo Celestiale della Luna Evanescente.


Inoltre, fra tutti coloro che partirono all’inseguimento, c’era anche una sagoma dorata che improvvisamente attraversò l’intero cielo come una cometa, facendo subito mangiare la polvere a tutti gli altri… la velocità con cui quella persona stava volando non era affatto inferiore a quella del Palazzo Celestiale della Luna Evanescente, ormai già molto lontano!


La Città della Luna Divina era un completo pandemonio, tutti si guardavano a vicenda soltanto per accorgersi di essere ugualmente scioccati. Era come se nessuno osasse credere a ciò che era appena successo di fronte ai loro occhi.


“Come può… essere successa… una cosa simile?” chiese Mu Huanzhi, con la voce tremante.


“Oh no…” sospirò a bassa voce Mu Bingyun.


“Heh heh heh.” L’Imperatore degli Dei Stellari lasciò momentaneamente da parte il suo stupore e la sua meraviglia, ridacchiando compiaciuto: “Stupendo, è assolutamente stupendo.”


L’Imperatore degli Dei Stellari e quello degli Dei Lunari erano uno a fianco dell’altro. Quindi, ovviamente quelle sue parole furono come gettare benzina sul fuoco. Gli occhi dell’Imperatore degli Dei Lunari divennero scarlatti, come se fossero stati macchiati da del sangue fresco. Indicò l’Imperatore degli Dei Stellari, mentre l'Energia Misteriosa davanti al suo dito turbinava selvaggiamente: “Tu! Vattene subito da qui… VATTENE!!!”


“ANDATEVENE!! ANDATEVENE TUTTI!!”


“TUTTI, ANDATE VIA TUTTI!!”


“ANDATEVENEEEEEEEEEE!!!!!”


L’ira di un Imperatore Divino era sufficiente a far tremare persino il cielo e la terra. Per via della forza di quei furiosi e rochi ululati, tutte le bottiglie e coppe di giada andarono in frantumi, e anche lo spazio stesso cominciò a tremare leggermente. La maggior parte dei giovani praticanti del mistero vomitò sangue, tossendo senza sosta, siccome i loro organi interni avevano subito gravi danni. Alcuni di loro avevano persino la vista completamente offuscata e, subito dopo, svennero di colpo.


Chi avrebbe avuto il coraggio di restare vicino a un Imperatore Divino folle d’ira? I vari membri dei più grandi Reami Stellari fecero del loro meglio per proteggere i loro giovani discepoli, mentre scappavano verso la periferia della Città della Luna Divina in preda al panico. In pochi istanti, la Città della Luna Divina, avvolta dalla meravigliosa luce lunare, cadde completamente nel caos.


“Andiamocene… svelti!” Mu Huanzhi radunò rapidamente tutti i discepoli del Regno della Canzone Glaciale e fuggì verso l’esterno della città il più velocemente possibile… se l’Imperatore degli Dei Lunari avesse deciso di sfogare la sua rabbia contro il Regno della Canzone Glaciale, sarebbe bastato esitare ancora pochi secondi e non avrebbero fatto in tempo ad andarsene.


La Città della Luna Divina all’improvviso sembrò travolta da uno sciame di locuste. Scoppiarono tensioni in tutta la città, mentre i suoi abitanti scappavano via in preda al panico, allarmati. Neppure una delle Guardie Lunari assegnate ai vari distretti, tuttavia, intervenne per mantenere l’ordine, siccome non avevano la più pallida idea di cosa fare.


Quella prestigiosa cerimonia inizialmente doveva essere una grande festa e un’occasione di immensa gioia per il Regno degli Dei Lunari. Avrebbe dovuto cancellare la vergogna che l’Imperatore degli Dei Lunari aveva dovuto sopportare anni prima e, soprattutto, avrebbe dovuto annunciare al mondo intero che da quel giorno in poi il Regno degli Dei sarebbe stato come millenni prima era stato quello dell’Eternità, ovvero che avrebbe ricevuto la benedizione di una donna dal Gelido Cuore di Vetro.


Ma prima ancora che il matrimonio potesse anche solo cominciare, era successo tutto questo…


L’Imperatrice Divina, promessa sposa dell’Imperatore, se n’era andata di sua spontanea volontà e, per di più, era fuggita con un altro uomo.


Questo non solo non avrebbe cancellato l’umiliazione subita dallo scandalo di Yue Wugou tutti quegli anni prima, ma l’avrebbe persino aggravata…


Uno dei quattro Imperatori Divini della Regione Orientale, il Realm King del Regno degli Dei Lunari, era stato davvero ridotto completamente e spietatamente al più grande zimbello dell’universo…


L’Imperatore degli Dei Lunari era ancora in preda alla sua folle rabbia, e sembrava una folle belva feroce.


Ma come poteva non essere infuriato… Anche se era un Imperatore Divino, quella faccenda era ancora più umiliante e inaccettabile proprio per via del suo titolo.


“Andiamocene.” Oltre le nuvole, Qianye Ying’er si voltò, fissando piuttosto inaspettatamente il punto verso cui si era diretto il Palazzo Celestiale della Luna Evanescente.


Gu Zhu non rispose, ma non aveva neppure bisogno di chiedere spiegazioni o dire altro. I due indietreggiarono lentamente fra le nuvole, per poi sparire dal cielo sopra la Città della Luna Divina. Forse, nessuno si era neppure accorto della loro presenza.


“Pensare che sia davvero successa una cosa del genere…” L’Imperatore dell’Eternità scosse la testa. In tutto il mondo, c’erano davvero poche cose in grado di stupirlo, ma ciò che era avvenuto di fronte ai suoi occhi si era distaccato fin troppo dalle sue previsioni, perciò anche lui provò un’indescrivibile sorpresa.


L’Imperatore del Brahma, tuttavia, lo trattenne e disse scuotendo la testa: “L’Imperatore degli Dei Lunari è davvero infuriato, e ha tutti i motivi di esserlo. Al momento cercare di consolarlo o dargli consigli sarebbe inutile. Al contrario, potrebbe persino farlo impazzire completamente. Dovremmo impegnarci a proteggere gli altri ospiti. Aspettiamo che si calmi, e fra qualche giorno potremo provare a parlargli.”


L’Imperatore dell’Eternità si fermò, poi annuì in segno di assenso.


………………


Nello sconfinato universo.


All’interno del Palazzo Celestiale della Luna Evanescente, che aveva raggiunto la sua massima velocità.


Il mondo all’interno del Palazzo era incredibilmente vasto, ma anche particolarmente lussuoso. Una luce brillante, che proveniva da un punto non identificabile, illuminava tutto quel luogo esattamente come la Luna Divina illuminava la Città della Luna Divina.


Tuttavia, Yun Che non era dell’umore adatto per ammirare o godersi il fantastico e surreale Palazzo. Al contrario, non riuscì a fare altro che fissare Xia Qingyue con lo sguardo perso nel vuoto, mentre lei era solo a un braccio di distanza da lui, assolutamente incredulo.


La sua mano stringeva ancora quella di Xia Qingyue, ma quelle dita di giada erano incredibilmente gelide, tanto da spezzargli il cuore.


Non solo erano fredde, ma stavano anche tremando leggermente. In effetti, Xia Qingyue stava tremando dalla testa ai piedi… e sempre più violentemente.


Yun Che fissò Xia Qingyue con lo sguardo perso nel vuoto. Proprio come tutti gli altri, anche lui non si sarebbe mai aspettato che lei prendesse una decisione del genere.


“Qingyue… tu…”


Alla fine, decise di dire ciò che stava pensando, ma appena iniziò a parlare Xia Qingyue all’improvviso barcollò vistosamente e sputò senza controllo una boccata di sangue fresco, che macchiò le sue vesti bianche come la luna, poi si irrigidì e cadde a terra.


“Qingyue!!”


Yun Che rimase terribilmente scioccato e distese rapidamente le braccia per afferrarla a mezz’aria.


La donna fra le sue braccia era terribilmente debole e fragile, al punto che chiunque l’avesse vista avrebbe provato dispiacere e compassione. Stava tremando come un gattino rimasto intrappolato in una tempesta di neve nel bel mezzo dell’inverno. Yun Che diede un’occhiata alle macchie di sangue rosso brillante che si erano allargate sulla sua veste bianca come la luna… quello era sangue che proveniva dal cuore…


Era un fiotto di sangue proveniente dal cuore, che era andato contro il normale flusso sanguigno. Questo accadeva solamente quando qualcuno stava provando una terribile ed estrema rabbia, o dolore.


“Sto bene.” Disse lei a bassa voce, eppure non cercò di liberarsi dalla stretta di Yun Che. La sua testa piccola e delicata si appoggiò al petto di Yun Che, poi lei chiuse i suoi meravigliosi occhi. Finalmente, cominciò anche a tremare un po’ meno.


Quelle macchie scarlatte sui suoi vestiti erano per Yun Che come delle pugnalate nella sua stessa anima. Non le chiese nulla, anzi, la strinse con forza in silenzio… Eccetto quella volta nel Regno Segreto Heaven Basin, non si erano mai abbracciati l’un l’altra così stretto.


……………..


Chi avrebbe mai osato avvicinarsi a un Imperatore Divino accecato dall’ira?


L’Imperatore degli Dei Lunari non poteva immaginare una conclusione del genere, e per lui era ancora più difficile che per gli altri accettare che tutto ciò fosse successo davvero. Non riusciva semplicemente a concepirlo. La sua aura caotica e disordinata lo circondava, mentre camminava avanti e indietro, barcollando a ogni passo. Ovunque andasse, la sua aura incredibilmente violenta faceva sì che nessuno osasse avvicinarsi a lui, neppure gli altri Dei Lunari stessi.


BOOM!!


Con una sola mano, spalancò con un’esplosione le porte della sala del palazzo. Vi entrò e, dopo un solo passo, vide una persona vestita di rosso.


Era una donna, con indosso un abito da sposa rosso acceso, adornato con lussuosi gioielli di giada e perle. Anche se il suo volto sembrava portare il segno delle difficoltà della vita, era ancora abbastanza bella da poter far cadere in rovina un intero regno. Tuttavia, il suo volto di giada era troppo pallido, tanto da sembrare la cera bianca di una candela, sul punto di bruciare.


Quando la vide, l’Imperatore degli Dei Lunari si sentì come se entrambi i suoi occhi fossero stati trafitti da degli aghi, e la sua folle rabbia si intrecciò con una spiccata nota di panico: “Tu… Perché sei qui?”


Mentre parlava, fece scattare rapidamente una mano e una barriera d’isolamento sigillò all’istante la zona, fin sopra le porte distrutte della sala del palazzo, schermando completamente la luce e i suoni.


“Ho visto tutto… Cough… cough cough…” rispose a bassa voce la donna, ma non appena parlò venne colta da dei dolorosi colpi di tosse, che la fecero impallidire ancora di più.


L’Imperatore degli Dei Lunari fece rapidamente qualche passo in avanti, abbracciando la donna. Sulla sua mano si condensò una luce bianca, e la appoggiò contro il suo petto.


Gradualmente, il colorito della donna migliorò di poco. Lei si appoggiò in silenzio contro l’Imperatore degli Dei Lunari, appoggiando a sua volta una mano contro il suo petto e accarezzandolo dolcemente.


Percependo quel calore contro il proprio petto, incredibilmente l’Imperatore degli Dei lunari sì calmò a poco a poco… nell’intero universo, soltanto lei poteva calmarlo così velocemente, quando lui cedeva a un tale scatto d’ira.


“Qingyue, perché l’ha fatto…” l’Imperatore degli Dei Lunari scosse la testa, ancora con un’espressione chiaramente addolorata: “Si può sapere perché… possibile che non capisca quali saranno le conseguenze di ciò che ha fatto…”


Quella decisione di Xia Qingyue non solo l’aveva reso lo zimbello dell’intera Regione Orientale, ma aveva anche gettato definitivamente alle ortiche le sue speranze e quel suo ultimo desiderio.


“Perché… non voleva che suo marito… subisse la stessa umiliazione che hai subito tu tutti quegli anni fa…” disse gentilmente e a voce bassa la donna vestita di rosso.


“Anche ammesso che provi ancora qualcosa per quel ragazzino, lei avrebbe potuto chiaramente spiegargli tutto con una trasmissione sonora!” ringhiò a bassa voce l’Imperatore degli Dei Lunari: “Sarebbero bastate poche e brevi frasi per spiegargli come stanno le cose… perché tutto è dovuto andare così!?”


La donna vestita di rosso scosse delicatamente la testa: “Lui avrebbe potuto saperlo… ma il resto del mondo… l’avrebbe saputo…?”


“…” L’Imperatore degli Dei Lunari rimase senza parole quando sentì quella domanda.


“Chi avrebbe mai potuto immaginare che lei si sarebbe davvero trovata nella stessa situazione in cui mi trovai io anni fa, che si sarebbe trovata di fronte a una scelta così dolorosa.” La voce della donna era incredibilmente dolce e gentile, ma mentre parlava il suo sguardo si faceva sempre più agitato: “Possibile che… anche questo sia una sorta di… scherzo del fato, un ciclo nel destino…”


“Non bisogna dare a lei la colpa. Ma anche se tu la incolpassi, o persino la odiassi, non ci sarebbe comunque nulla di sbagliato. E quel ragazzo di nome Yun Che, non ha nessuna colpa neppure lui… si può incolpare solamente il destino…” disse la donna, poi rise debolmente: “Wuya, per tutti questi anni abbiamo sempre avuto la sensazione che nei suoi sentimenti mancasse qualcosa, e questo ci ha sempre preoccupato. Ma a quanto pare, il suo cuore… a dire il vero il suo cuore apparteneva già a qualcuno, per cui lei è stata disposta a spingersi a così tanto… Quindi, non dovremmo… essere felici per lei…?”


Imperatore degli Dei Lunari: “…”


<em>“Padre adottivo, Qingyue avrebbe una richiesta… potrebbe gentilmente donarmi il Palazzo Celestiale della Luna Evanescente…”</em>


<em>“Padre adottivo, Qingyue deve dirle una cosa. La prego di ricordarla sempre. In futuro, qualsiasi cosa accada, Qingyue… non deluderà mai il Regno degli Dei Lunari.”</em>


<em>“Qingyue desidera solo che lei si ricordi per sempre di queste parole, Padre adottivo… non importa cosa accada in futuro, la imploro di ricordarsi queste parole.”</em>


………..


“…” Dopo che l’Imperatore degli Dei Lunari ebbe recuperato gradualmente la ragione, quelle parole di Xia Qingyue che al momento aveva trovato così strane riecheggiarono nella sua mente. Il cuore gli batté all’impazzata nel petto, e poi se lo sentì trafiggere da un dolore atroce.


<em>Quindi è a questo… che si riferiva…</em>


“Heh… heh heh… Heh heh heh…” l’Imperatore degli Dei Lunari si portò una mano alla fronte, stringendo a poco a poco le dita e lasciandosi sfuggire dalle labbra una risata amara: “Tutto questo, alla fine, è fondamentalmente tutta colpa mia… se non fosse stato per il mio onore e la mia reputazione, perché mai avrei costretto Qingyue a sopportare tutto questo… Heh… questo cosiddetto Imperatore degli Dei Lunari che dovrei essere… dall’inizio alla fine… non sono stato altro che un codardo… un codardo…”


“Tornerà.” Disse la donna vestita di rosso: “Quando ti sarai calmato, lei tornerà.”


L’Imperatore degli Dei Lunari annuì leggermente con il capo, e fra le dita stringeva già una tavoletta di giada che emetteva un pulsante bagliore bianco pallido.


“Wuji… non c’è bisogno di continuare a inseguirli. Torna immediatamente qui.”


…………………


Palazzo Celestiale della Luna Evanescente.


“Il primo giorno che arrivai nel Regno degli dei, incontrai l’Imperatore degli Dei Lunari.”


Qingyue sembrava esseri ripresa un po’ e i suoi occhi erano tornati calmi come al solito. Raccontò tranquillamente a Yun Che ciò che le era successo: “Allora, non sapevo che tipo di mondo fosse questo. Inoltre, la mia forza misteriosa era praticamente insignificante in quel nuovo mondo in cui mi ero ritrovata. Perciò, fu come se fossi stata improvvisamente gettata in una gigantesca gabbia, dove a ogni mio passo chiunque avrebbe potuto prendersi vantaggi su di me e schiacciarmi.”


Yun Che poteva immaginare facilmente la situazione in cui Xia Qingyue doveva essersi trovata. Allora, la sua forza misteriosa era solo alla fase iniziale del Stadio Tiranno Misterioso. Nel continente del Cielo Misterioso, era abbastanza potente da non dover temere quasi nessuno, ma nel Regno degli Dei era pateticamente debole. Per di più, considerando la bellezza surreale di Xia Qingyue, avrebbe inevitabilmente attirato su di sé una terribile tragedia, prima o poi… allora era completamente sola, e doveva aver senza dubbio affrontato situazioni disperate a ogni passo.


“Quando alla fine persi completamente la speranza e stavo per suicidarmi, venni salvata dall’Imperatore degli Dei Lunari. Mi portò con sé al Regno degli Dei Lunari… uno dei luoghi più sacri e prestigiosi dell’intero Regno degli Dei. Si prese cura di me sotto ogni aspetto e, allora, credetti che avesse sicuramente dei piani per il mio futuro. Lo pensai fino a quando non… incontrai mia madre.”


“Tua… madre?” Yun Che spalancò gli occhi: “La madre che hai sempre cercato… proveniva dal Regno degli Dei!?”


“Assomiglio molto a mia madre, e anche la sua aura è rimasta in tracce all’interno del mio corpo. Fin dal primo momento in cui mi vide, l’Imperatore degli Dei Lunari intuì che ero la figlia di mia madre. Per questo decise di salvarmi, e mi permise anche… di poterla finalmente rivedere.”


“Quindi, lo avresti sposato per ripagare il debito di gratitudine che gli devi?” chiese Yun Che.


“…” Xia Qingyue si voltò delicatamente e nel profondo dei suoi occhi limpidi comparve un bagliore commovente: “Hai un’opinione davvero troppo bassa di me.”


Di fronte a quella donna che aveva abbandonato l’Imperatore degli Dei Lunari per lui, il cui sangue era fluito nel verso contrario per lui, Yun Che provò una stretta soffocante al cuore. Le chiese con ansia: “Io… io non intendevo quello… stavo solo…”


“Lui è il mio padre adottivo.” Disse a bassa voce Xia Qingyue.


“…” Yun Che rimase completamente scioccato quando sentì quella rivelazione: “Il tuo… padre adottivo?”


<em>Padre adottivo… padre…</em>


<em>L’Imperatore degli Dei Lunari… è il padre adottivo di Xia Qingyue!?</em>


<em>Questo… perché mai…</em>


“Non dirmi che…” Yun Che naturalmente ebbe un’intuizione, e disse: “Questo intero cerimonio era solo una formalità, una copertura da far vedere a tutto il resto del mondo? Per usare il tuo Gelido Cuore di Vetro per aiutare lui… il tuo padre adottivo, a cancellare l’umiliazione di tutti quegli anni fa?”


“No…” Xia Qingyue, però, scosse la testa: “Lui è il mio padre adottivo, lo rispetto e lo chiamo ‘Padre’. Sposarlo, anche se solo per finta, sarebbe stata una violazione di tutte le leggi del cielo e degli esseri umani. Il mio padre adottivo non avrebbe potuto accettarlo, così come mia madre, e naturalmente neppure me.”


“Questa cerimonia era fin dall’inizio un’enorme bugia. Inoltre, quest’enorme bugia non solo doveva essere vista da tutto il resto del mondo, ma soprattutto dal Regno degli Dei Lunari.”


“Cosa??” Yun Che venne stupito da quella parole. Doveva essere vista soprattutto dal Regno degli Dei Lunari? Cosa voleva dire, di preciso? L’Imperatore degli Dei Lunari era l’Imperatore degli Dei Lunari, quindi perché doveva avere bisogno di organizzare un tale “spettacolo” per il Reame Stellare sotto il suo comando?


“Inoltre, a portare a termine la cerimonia col mio padre adottivo non sarei neppure stata io. Sarebbe stata mia madre a farlo.”


Mentre pronunciava quelle ultime parole, si poteva sentire chiaramente il dolore nella sua voce.


“…” Questo lasciò Yun Che ancora più stupefatto: “Tu… hai detto… tua madre? Stai… c-cosa intendi dire… di preciso?”


Quelle poche parole di Xia Qingyue riecheggiarono nella sua mente, ancora e ancora. Ma anche andando contro ogni sua logica e ogni sua conoscenza, non riusciva comunque a comprendere il loro significato… figurarsi intuire il messaggio implicito nascosto oltre di esse.


“Ti va di ascoltare una storia?” Xia Qingyue chiuse gli occhi, abbassando sempre di più la voce: “Una storia molto lunga… molto malinconica… una storia piena di disperazione.”
                                


                                



