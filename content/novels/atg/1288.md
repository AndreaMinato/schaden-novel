---
weight: 12880
title: Capitolo 1288 -  Palazzo Celestiale di Yun e Yue
pubDate: 2025-02-27T08:14:48.768Z
tags:
    - atg
---


<em><strong>Capitolo regolare, 8 in coda, 0/10 donazione</strong></em>


<em><strong>-Alstor</strong></em>






Quando ci pensò, Yun Che provò una terribile stretta al cuore. Disse a bassa voce: “Qingyue, mi dispiace, se non fosse stato per me…”


“Non è colpa tua.” Rispose Qingyue, scuotendo leggermente la testa. “Si è trattato di una mia scelta.”


“Ma perché non mi hai semplicemente spiegato tutto? In quel momento, ti sarebbe bastato solo inviarmi una trasmissione sonora, e forse… forse…”


Dopo il “forse” Yun Che avrebbe dovuto aggiungere qualcos’altro, ma non disse nulla.


“Forse saresti riuscito ad accettarlo?” chiese Xia Qingyue?


“Come minimo, avrei saputo che non avresti sposato davvero l’Imperatore degli Dei Lunari.” commentò Yun Che, inclinando la testa all’indietro e chiudendo gli occhi, con una grande agitazione nel cuore.


“Tu l’avresti saputo, ma l’avrebbe saputo anche il resto del mondo?” Xia Qingyue pronunciò quasi le stesse identiche parole di sua madre, in tono malinconico: “Da oggi in poi, il mondo intero mi avrebbe considerata l’Imperatrice degli Dei Lunari. Anche se si fosse trattato solo di un titolo vuoto, anche se l’Imperatore degli Dei Stellari non avesse rivelato a tutti i presenti che noi due siamo sposati, anche se nessuno avesse mai svelato questi segreti, tu saresti… davvero riuscito ad accettarlo?”


“…” Yun Che non seppe rispondere.


Xia Qingyue scosse leggermente la testa: “Sei estremamente orgoglioso, lo so fin dal primo giorno che ti ho visto, quando ci siamo sposati. Oggi, di fronte al mio padre adottivo, hai sconfitto brutalmente due dei suoi figli. Non l’hai forse fatto per mostrarmi la tua rabbia e il tuo risentimento?”


“Qingyue… Io…”


“Non devi sentirti in colpa, e ancora meno devi sentirti in debito con me. Se non fosse stato per te, il titolo di Imperatrice Degli Dei Lunari sarebbe stato semplicemente un mezzo per permettere a me e a mio padre adottivo di realizzare i nostri desideri. Ma dato che sei ancora vivo, allora sono ancora tua moglie…”


Da un lato c’erano sua madre e il suo padre adottivo, dall’altro c’era Yun Che, che era appena comparso dal nulla…


All’inizio, il piano stava andando come previsto, ma proprio come quando Yue Wugou anni prima aveva recuperato la memoria, i Cieli avevano giocato un altro scherzo, sia crudele che gentile, a Xia Qingyue. Infatti, credeva di aver perso per sempre Yun Che, eppure lui era ricomparso un’altra volta proprio di fronte a lei.


Aveva scelto Yun Che… non ci aveva neanche pensato, perché nel momento in cui l’aveva visto, la sua mente era precipitata nel caos più totale e lei non era praticamente riuscita a prendere in considerazione nient’altro.


Ancora adesso, non sapeva perché avesse scelto Yun Che.


L’intera Regione Orientale si era presentata al matrimonio, quindi ormai era troppo tardi per interromperlo o rimpiangere di averlo organizzato. Dopo aver chiesto all’Imperatore degli Dei Stellari di donarle il Palazzo Celestiale della Luna Evanescente, Xia Qingyue all’inizio aveva pensato di scappare da sola, rinunciando al titolo di Imperatrice Divina. Poi, una volta che l’Imperatore degli Dei Lunari si fosse calmato, sarebbe tornata da lui per spiegargli il motivo della sua scelta e per farsi perdonare.


Ma quando l’Imperatore degli Dei Stellari aveva mostrato a tutti i presenti il loro contratto di matrimonio e Yun Che aveva ammesso di essere suo marito, era stata costretto a portare anche lui via con sé. Altrimenti, l’Imperatore degli Dei Lunari l’avrebbe sicuramente ucciso in uno scatto d’ira – non importava chi fosse.


Yun Che rimase molto sconvolto da tutto questo… si era appena chiesto silenziosamente:<em> Se davvero Xia Qingyue non avrebbe sposato nessuno e si trattava solo di un matrimonio di copertura, sarei davvero riuscito a costringermi ad accettarlo? Ma, del resto, c’erano di mezzo la dignità del suo padre adottivo, oltre che le sue più grandi speranze e l’ultimo desiderio della sua stessa madre…</em>


Eppure, aveva scelto lui… aveva abbandonato suo padre adottivo, a cui doveva un grande debito, aveva abbandonato sua madre e aveva abbandonato anche il Regno degli Dei Lunari.


Quindi, adesso, il sangue che macchiava le sue vesti della luna era ancora più commovente e vistoso di prima.


Loro due erano marito e moglie, fin da quando avevano sedici anni…


Ma adesso che Yun Che ci ripensava, lui di preciso cos’aveva fatto per lei in tutti quegli anni?


Aveva conquistato un’amante dopo l’altra, aveva persino sposato Cang Yue e poi la Piccola Imperatrice Demoniaca… e quando mai aveva chiesto a lei, la sua prima moglie ufficiale, cosa ne pensava, quando mai aveva pensato anche solo per un istante ai suoi sentimenti?


Aveva sempre pensato che Xia Qingyue fosse interessata esclusivamente alla via del mistero e che si fosse sempre tenuta deliberatamente lontana da lui, ignorando il loro rapporto di marito e moglie.


Ma soltanto in quel momento realizzò che ad aver davvero ignorato il loro rapporto… era sempre stato lui.


All’improvviso, Yun Che fece fatica a respirare e fece un passo in avanti, abbracciando delicatamente Xia Qingyue da dietro.


Xia Qingyue tremò lievemente… ma non cercò di sfuggire al suo abbraccio.


Il suo corpo era ancora freddo come il ghiaccio, mentre il tormento generato dall’abbandono di sua madre e del suo padre adottivo straziava il suo cuore, facendola precipitare in un abisso di dolore. Ma, dopo aver percepito Yun Che, reale e accanto a lei, cominciò lentamente a calmarsi. Chiuse gli occhi e gli disse, come se si trovasse in un sogno: “Negli ultimi anni, ho sempre avuto la sensazione di trovarmi un un’illusione, finché non… ti ho rivisto…”


Il suo setta era stato travolto da una tragedia, e un istante dopo lei si era ritrovata in un mondo completamente estraneo.


Era rimasta completamente sola, e ogni persona, ogni oggetto, ogni filo di vento, ogni granello di sabbia le erano sconosciuti… non conosceva nessuno, non c’era nessuno ad aiutarla o accompagnarla… tutto ciò che aveva nel continente del Cielo Misterioso sembrava essersi trasformato in un ricordo distante, in un luogo dove lei non sarebbe mai potuta tornare.


Quelle parole dolci e all’apparenza di poco peso, in realtà tradivano una solitudine e un dolore sconfinati. Anche se in quel luogo era riuscita a trovare sua madre e a stare con lei, aveva comunque dovuto affrontare una grande solitudine.


Solo quando aveva visto Yun Che si era sentita come se si fosse svegliata da quel “sogno”. In effetti, si era sentita davvero rinascere.


“Qingyue, dopo tutto questo… ci sarò io con te.” Yun Che la abbracciò ancora più forte, sussurrando: “In quanto a ciò che è successo oggi, tornerò con te a chiedere perdono all’Imperatore degli Dei Lunari e a tua madre.”


“No.” Xia Qingyue scosse la testa: “Te l’ho già detto, non è colpa tua. Tornerò da sola a chiedere scusa.”


“Dato che mi consideri ancora tuo marito, se davvero uno di noi due deve chiedere perdono per qualcosa, allora è naturale che lo facciamo insieme, come marito e moglie.” Rispose Yun Che, con un lieve sorriso.


Xia Qingyue scosse ancora la testa: “Mio padre adottivo potrebbe perdonarmi, tutto sommato. Anzi, potrebbe persino decidere di non sfogare la sua rabbia contro di te, ma… non potrebbe mai perdonarti. Se ti presentassi di fronte a lui, al contrario, non faresti altro che farlo infuriare ancora di più.”


Le parole di Xia Qingyue stupirono Yun Che, e subito dopo lui rimase in assoluto silenzio.


Xia Qingyue era la figlia di Yue Wugou, era la figlia adottiva dell’Imperatore degli Dei Lunari. Quindi, anche se aveva commesso un errore gigantesco, per lui sarebbe stato comunque ancora possibile perdonarla. Ma chi era Yun Che per l’Imperatore?


In quanto “principale colpevole” per tutto ciò che era successo, per lui non cercarlo ferocemente per l’intera Regione Orientale era già il limite. Quindi, su che base avrebbe potuto perdonarlo?


Anche se Yun Che non aveva fatto assolutamente nulla…


“Due giorni basteranno perché si calmi.” Disse Xia Qingyue a voce bassa, gentilmente e sospirando, sebbene Yun Che non riuscì a sentire il suo sospiro: “Quindi, fra due giorni ti riporterò nel Regno dell’Eternità. Poi, io tornerò nel Regno degli Dei Lunari e chiederò perdono a mio padre adottivo… non devi preoccuparti per me, mi ha sempre trattata come se fossi davvero sua figlia, non mi punirà troppo severamente.”


“Tu dovresti concentrarti a coltivare tranquillamente la tua forza misteriosa nella Perla dell’Eternità… in effetti, si tratta di un’opportunità straordinaria.”


Anche se non aveva prestato la minima attenzione all’Assemblea Profound God, persino lei sapeva che i mille Giovani Prescelti sarebbero entrati nella Perla dell’Eternità.


Proprio quando Yun Che stava per rispondere, il Palazzo Celestiale della Luna Evanescente venne scosso da qualcosa, e persino la brillante luce che splendeva al suo interno lampeggiò per qualche secondo.


Yun Che si accigliò e lasciò andare subito Xia Qingyue: “Cosa succede?”


Proprio mentre lo chiedeva, guardò oltre la gigantesca coltre di luce di fronte a loro, osservando la volta stellata dell’universo, e vide una persona completamente avvolta da un accecante bagliore dorato, che stava sfrecciando verso di loro.


Il Palazzo Celestiale della Luna Evanescente era incredibilmente veloce, eppure quella sagoma dorata stava davvero accorciando lentamente la distanza fra loro.


E, incredibilmente, l’impatto che un attimo prima aveva fatto tremare la nave era dovuto a un suo attacco di Energia Misteriosa!


“Quello è il Dio della Luna Dorata, Yue Wuji.” Disse Xia Qingyue, scrutando oltre il velo di luce, senza la minima traccia di preoccupazione sul suo volto di giada: “Fra i dodici Dei Lunari, escludendo il mio padre adottivo, lui è il più veloce.”


“Tuttavia, non riuscirà comunque a raggiungerci.”


Mentre lo diceva, Xia Qingyue fece roteare il palmo della mano e, con un lampo di luce lunare, il già veloce Palazzo accelerò regolarmente ancora di più.


Immediatamente, la distanza fra loro divenne costante e pochi secondi dopo ricominciò persino ad allungarsi a poco a poco.


Quando se ne accorse, l’uomo avvolta dalla luce dorata sembrò infuriarsi e un lampo color oro, così accecante da sovrastare il sole, li raggiunse all’improvviso, avvolgendo dall’alto il Palazzo Celestiale.


Il Palazzo Celestiale della Luna Evanescente era comunque una delle Arche Profound da guerra migliori dell’intero Regno degli Dei, perciò anche di fronte al potere di un Dio Lunare le sue capacità difensive erano eccezionali. Sotto quella luce dorata, il Palazzo oscillò e tremò, venendo persino deviato leggermente dalla sua traiettoria. Ma in pochi secondi, recuperò l’equilibrio e non ne fu quasi per nulla rallentato.


Al contrario, l’uomo avvolto dal bagliore dorato rimase ancora più indietro, a causa del contraccolpo.


“Spero che non ci insegua troppo a lungo.”


Non appena Xia Qingyue ebbe finito di mormorare quelle parole fra sé e sé, vide la sagoma dorata fermarsi improvvisamente… Dopo un solo istante, scomparve completamente dalla loro vista.


Xia Qingyue era piuttosto sorpresa e respirò agitatamente. Poi, commentò piuttosto sovrappensiero: “Mio padre adottivo si è già calmato?”


Un rivolo di brillante Energia Misteriosa comparve di nuovo fra le sue dita e il Palazzo Celestiale cominciò a rallentare gradualmente. Volare alla sua massima velocità ne incrementava drasticamente il consumo di carburante, e l’unico motivo per cui il Dio della Luna Lunare poteva aver rinunciato all’inseguimento era che gliel’avesse ordinato l’Imperatore degli Dei Lunari. Questo significava che forse il “pericolo” si era risolto da solo molto velocemente, e che quindi non era più necessario fuggire alla massima velocità, così che potessero essere sicuri di avere abbastanza energia da volare per altri due giorni.


L’atmosfera tesa rimase solo per un’altra ventina di secondi, poi scomparve semplicemente nel nulla. Gli sguardi di loro due si incrociarono, ma rimasero semplicemente a guardarsi l’un l’altra in silenzio.


Yun Che era il primo “vecchio amico” che Xia Qingyue aveva incontrato nel Regno degli Dei, e non era forse vero che anche per Yun Che lei era la prima “vecchia amica” che vi rivedeva?


Erano una coppia sposata da dodici anni, eppure si incontravano così raramente e si separavano così spesso, e ogni volta che si vedevano si lasciavano poco tempo dopo. Ogni volta che si incontravano, finiva tutto in un istante. Ma ogni volta che si separavano, non si rivedevano per mesi o anche anni, e l’ultima si erano anche convinti che la morte li avrebbe separati per sempre.


Se non fosse stato per quel matrimonio e quel certificato, forse non ci sarebbe stato nessun modo per dimostrare che erano marito e moglie.


Era strano e affascinante che le loro vite sembrassero sempre intersecarsi e intrecciarsi l’una con l’altra. Nella Villa della Spada Celestiale, avevano finito per affrontarsi in un duello tra marito e moglie. Lei aveva scelto di restare a Asgard Nuvola Gelida, eppure in seguito Yun Che era diventato in qualche modo il primo discepolo maschio nella sua storia. Lei si era ritrovata nel Regno degli Dei, e ancora una volta sebbene fossero stati “divisi dalla morte”, per varie coincidenze erano riusciti a incontrarsi di nuovo in quello sconfinato universo.


Era come se ci fosse un filo invisibile che li legava l’uno all’altra, e per di più in innumerevoli modi.


“Come hai fatto a sopravvivere nell’Arca Primordiale Misteriosa, tutti quegli anni fa?” Xia Qingyue fu la prima a dire qualcosa: “E perché sei venuto nel Regno degli Dei, di preciso?”


“Quella volta, anche io credevo che sarei sicuramente morto…”


Nella mente di Yun Che, ciò che era successo nell’Arca Primordiale Misteriosa era già in un certo senso un ricordo abbastanza distante, ma quando ci ripensò lo trovò ancora molto vivido. Cominciò a raccontare la sua storia a Xia Qingyue, da quel punto in avanti. Le disse di Jasmine, le disse anche come l’Arca Primordiale Misteriosa l’aveva portato nell’Regno Demoniaco Illusorio e come questo lo aveva condotto a trovare i suoi veri genitori e incontrare la Piccola Imperatrice Demoniaca… poi le raccontò di come era tornato nel continente del Cielo Misterioso e aveva salvato Asgard Nuvola Gelida dalla distruzione…


Dopo averle detto tutto questo, le disse di quanto fosse diventato forte Xia Yuanba, della crudeltà di Xuanyuan Wentian e dei vari cambiamenti nel continente del Cielo Misterioso… fino alla parte in cui aveva deciso di seguire Mu Bingyun nel Regno degli Dei ed era stato accettato come discepolo nel setta della Fenice di Ghiaccio.


Era la prima volta che si apriva così tanto a Xia Qingyue. Forse, fu perché la sua scelta aveva avuto un immenso impatto su di lui, commovendolo.


“Chi avrebbe mai immaginato che l’Antenata di Asgard Nuvola Gelida fosse ancora viva. Non riesco a credere che Asgard Nuvola Gelida avesse davvero un legame così misterioso con il Regno della Canzone Glaciale.” Commentò Xia Qingyue, con un sospiro molto emozionato.


Durante il primo anno in cui era giunta nel Regno degli Dei, Xia Qingyue aveva saputo dall’Imperatore degli Dei Lunari in persona che la sua Divina Arte Fine Gelida erano in realtà il Canone dell’Investitura della Fenice di Ghiaccio del Regno della Canzone Glaciale.


Ma, naturalmente, non poteva immaginare quanto fosse meravigliosa e sorprendente la misteriosa relazione fra Asgard Nuvola Gelida e il Regno della Canzone Glaciale.


“Se in futuro ne avremo l’opportunità, ti porterò dalla Maestra di Palazzo Bingyun.” Non appena pensò a Mu Bingyun, Yun Che si sentì rincuorato senza rendersene conto: “All’inizio, credevo che la Maestra di Palazzo Bingyun fosse una persona estremamente fredda e indifferente. Ma solo in seguito ho scoperto che in realtà non è affatto senza cuore. Al contrario, è la persona più pura, gentile e altruista che io abbia mai incontrato in vita mia. Anche stavolta, l’avrò sicuramente fatta preoccupare di nuovo.”


Senza che se ne rendessero conto, il Palazzo Celestiale aveva già attraversato l’intera Regione Orientale, raggiungendo una parte vasta e sconfinata dell’universo che loro due non avevano mai visto.
                                


                                



