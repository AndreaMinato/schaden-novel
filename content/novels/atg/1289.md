---
weight: 12890
title: Capitolo 1289 – Sei Diventata Così Grande!
pubDate: 2025-02-27T08:14:48.768Z
tags:
    - atg
---


<em><strong>Capitolo regolare, 8 in coda, 0/10 donazione</strong></em>


<em><strong>-Alstor</strong></em>






Quando la propria forza misteriosa raggiungeva la Via Divina, il proprio corpo poteva resistere al vuoto dello spazio aperto senza alcuna ripercussione. Ma quella era la prima volta che Yun Che viaggiava davvero per l’immensa volta stellata dell’universo.


A mano a mano che il tempo scorreva lentamente, i due persero il conto di a quante stelle fossero passati accanto, mentre il Palazzo Celestiale della Luna Evanescente continuava ad avanzare volando.


“Quindi, alla fine tutte le situazioni strane in cui ti ritrovavi continuamente in passato erano dovute al fatto che la Dea Stellare del Massacro era davvero con te.”


“Beh, le cose che sono successe a te non sono ancora più incredibili?” rispose ridacchiando Yun Che: “Questo mondo è così immenso, eppure a volte è così piccolo.”


“Quando tutti quegli anni fa ci siamo sposati, tu eri ancora solo all’Stadio Elementare Misterioso. Eppure, in solo una ventina d’anni, sei diventato il ‘Numero Uno della Battaglia degli Dei’ della Regione Orientale.” Fissò Yun Che, dicendogli in tono sincero: “Forse, sei davvero come ciò che dicono… il Figlio dei Cieli.”


“No, sicuramente no.” Disse Yun Che, facendo un cenno estremamente distratto con una mano. Ma quale Figlio dei Cieli? Quei nove stadi della Tribolazione erano un chiaro e disperato tentativo di ucciderlo, ma alla fine non avevano potuto fare nient’altro che cedere senza alcuna speranza alla forza del Dio Malvagio, dissipandosi totalmente. Ma agli occhi del mondo, anche grazie alle parole di quei tre vecchi eccentrici del Regno del Mistero Celeste, quei nove stadi della Tribolazione avevano annunciato a tutti la nascita del “Figlio dei Cieli”.


“Negli ultimi anni, non hai mai pensato di tornare nel continente del Cielo Misterioso?” chiese Yun Che.


“Non c’è stato un solo istante in cui io non abbia desiderato di poter tornare.” Rispose Xia Qingyue, sospirando: “Ma non osavo farlo. Avevo troppa paura che mio padre adottivo fosse ancora infuriato con mio padre… e persino con il continente del Cielo Misterioso stesso.”


“…” Yun Che annuì leggermente con il capo e sospirò mentalmente. Capiva fin troppo bene ciò che Xia Qingyue aveva provato, perché in quel momento neppure lui poteva tornare a casa.


Loro due non erano come quei vecchi mostri con decine di migliaia di anni sulle spalle, che erano diventati sempre più indifferenti ai sentimenti e alle emozioni.


“E tu, invece?” domandò Xia Qingyue.


“Avrei dovuto tornare entro i prossimi due anni, ma…” Yun Che scosse la testa, rassegnato: “Ho suscitato troppo scalpore, quindi ormai non posso più farci nulla. Entrerò nella Perla dell’Eternità, e dovrò aspettare almeno altri tre anni prima di cercare l’opportunità di tornare.”


Quando loro due erano arrivati nel Regno degli Dei, non si sarebbero mai aspettati che, in qualche modo, nell’arco di pochi anni, avrebbero davvero raggiunto uno status tale da poter scuotere l’intera Regione Orientale… e che, al tempo stesso, li avrebbe caricati di vari pesanti fardelli e innumerevoli preoccupazioni.


“Se ne avremo l’occasione, torniamoci insieme.” Disse lui a bassa voce, guardando il volto di profilo di Xia Qingyue.


“…” Lei rimase in silenzio per parecchio tempo, poi alla fine annuì leggermente con il capo: “Va bene.”


<em>Potrò davvero tornare, prima o poi…?</em> Xia Qingyue chiuse gli occhi, senza riuscire a trovare sé stessa nella sua mente e nel suo cuore… Quel giorno aveva scelto di proteggere l’onore di Yun Che, ma aveva anche voltato le spalle alla sua madre biologica e al suo padre adottivo, con cui era profondamente in debito. La sua decisione l’aveva anche resa la più grande criminale del Regno degli Dei Lunari.


<em>Per il resto della mia vita, non avrò mai più diritto a vivere soltanto per me stessa…</em>


Mentre lei rifletteva in assoluto silenzio, Yun Che la osservò senza dire nulla.


Avevano lasciato la Città della Luna Divina da più di venti ore, quindi ormai si erano già calmati da parecchio tempo. Ma, dall’inizio alla fine, Yun Che poteva percepire una pesante malinconia che avvolgeva Xia Qingyue… e che non era affatto diminuita.


“Qingyue, so che adesso l’unica cosa che hai per la testa è come farai a ‘farti perdonare per i tuoi peccati’ quando sarai tornata.” Le parole di Yun Che interruppero il flusso di pensieri di Xia Qingyue. Lui incrociò le braccia al petto e le disse, con un tono deciso e atteggiandosi da marito: “Non pensare di dover sempre affrontare tutto da sola. Non sei così tanto altruista, né devi sacrificarti così tanto. Dato che mi consideri ancora tuo marito, allora non credi che sarebbe solo naturale se facessi affidamento anche su di me?”


“Ti ho già detto che questo non ha niente a che vedere con…”


“Spetta a me decidere se tutto questo ha a che vedere con me oppure no.” Yun Che la interruppe bruscamente, ma poi sulle sue labbra comparve un sorriso tranquillo e sicuro: “Forse ti preoccupi che l’Imperatore degli Dei Lunari possa uccidermi con un solo schiaffo appena mi vedrà. Ma non dimenticare che mi hanno affibbiato l’etichetta di ‘Figlio dei Cieli’. A meno che perda completamente la ragione, è improbabile che si spinga addirittura a uccidermi avventatamente prima che risolviamo la questione… Inoltre, in effetti ho un piano che non solo ci permetterà di farlo calmare, ma che potrebbe persino finire per fargli provare gratitudine nei miei confronti.”


“Quindi, non dovrai portarmi subito nel Regno dell’Eternità. Al contrario, sarò io ad accompagnarti prima nel Regno degli Dei Lunari.”


“?” Xia Qingyue si voltò e lo fissò coi suoi meravigliosi occhi. Non sembrava che Yun Che stesse fingendo di essere sicuro di sé, ed era molto composto, quindi gli chiese: “Di che piano si tratta?”


Naturalmente, il piano di Yun Che era di utilizzare la Grande Via del Budda per rigenerare la forza vitale di Yue Wugou. Tuttavia, non voleva dirlo, siccome era una cosa che neppure l’Imperatore degli Dei Lunari era riuscito a fare, quindi perché mai tutti gli altri avrebbero dovuto credere che lui ne fosse in grado solo perché diceva di esserlo? E poi… temeva anche che le condizioni di Yue Wugu fossero ben più gravi di quanto lui si aspettasse e, a quel punto, avrebbe invece fatto perdere a Xia Qingyue l’ultimo briciolo di speranza che le restava.


“Ovviamente, gli farò un regalo così fantastico che lo renderà sicuramente molto felice.” Yun Che ci pensò per un momento, poi i suoi occhi si illuminarono leggermente e disse con un’espressione misteriosa: “Cough, questo grande dono è piuttosto particolare, quindi potrò dirti di cosa si tratta solo se chiuderai gli occhi.”


Xia Qingyue inarcò delicatamente le sue eleganti sopracciglia. Sembrava davvero curiosa di sapere quale fosse il dono di cui parlava Yun Che, perciò assecondò la sua richiesta e chiuse gli occhi.


Quella donna meravigliosa aveva chiuso gli occhi e la brillante, candida luce del Palazzo Celestiale illuminava il suo corpo. Sembrava il dipinto di una perfetta e stupenda dea avvolta dalla luce lunare, mentre scendeva fluttuando verso la terra. Le sue vesti erano bianche come la neve, eppure non erano neppure paragonabili alla sua meravigliosa pelle, brillante come la giada bianca e liscia come il marmo.


Lei rimase semplicemente immobile, in silenzio, mentre la sua bellezza mozzafiato e la sua grazia travolgevano Yun Che. Era bella come una fata e persino l’espressione “meravigliosa oltre ogni buonsenso” poteva a malapena descriverla!


Dodici anni prima, Xia Qingyue era già abbastanza bella da portare alla rovina intere città o nazioni, ma adesso la sua bellezza aveva trasceso il mondo mortale di un ulteriore passo. Persino Yun Che in alcuni momenti non riusciva quasi a credere che quella donna fosse davvero sua moglie.


Purtroppo per lui, negli ultimi dodici anni non l’aveva neppure sfiorata una sola volta!


Fece qualche passo in avanti, arrivando di fronte alla completamente indifesa Xia Qingyue, poi avvolse un braccio intorno alla sua vita. Non le diede il tempo di reagire, baciando vigorosamente le sue labbra.


Non appena le loro labbra entrarono in contatto, Yun Che pensò che quelle di Xia Qingyue erano esattamente come del balsamo d’orchidea. Erano calde, soffici e lisce, ma anche con una punta di dolce e umido fresco.


I meravigliosi occhi di Xia Qingyue si spalancarono, tutti i suoi muscoli si irrigidirono all’improvviso, e stava per gemere involontariamente, ma proprio quando i suoi denti perlacei si mossero Yun Che sfruttò l’occasione per spingere la lingua nella sua bocca. Le loro lingue si incontrarono, e quella di Xia Qingyue si agitò inutilmente, mentre lui si deliziava del suo sapore.


“Wu…”


Xia Qingyue si lasciò sfuggire un gemito incredulo, mentre il suo corpo delicato si irrigidiva di nuovo, come se fosse stato attraversato da una scossa elettrica. Per qualche secondo non riuscì a pensare assolutamente a nulla, poi decise di opporre resistenza. Ma, mentre il suo cuore e la sua mente erano in preda al caos, non tentò di spingere via Yun Che con tutte le sue forze. Per opporre resistenza, si limitò semplicemente a spingere in preda al panico la sua lingua contro quella di Yun Che, nel tentativo di farla tornare nella sua bocca.


La sua piccola lingua era liscia e delicata, quindi si potrebbe dire che anziché opporre resistenza, in realtà sembrava che lo stesse timidamente assecondando.


Il corpo soffice e delicato fra le sue braccia si era completamente irrigidito, incurvandosi attraentemente e sensualmente. La mano di Yun Che le strinse la vita, e anche se fra la loro pelle c’era ancora uno strato di tessuto, gli sembrava comunque di star accarezzando la giada più perfetta del mondo. Mentre Xia Qingyue tentava ancora di resistere, le loro lingue continuarono a intrecciarsi senza sosta. La brillante saliva che scorreva dalla bocca di lei a quella di lui lo spingeva a stringere sempre più la presa sulla sua vita, bramando di violare ancora più spregiudicatamente ogni angolo di quella bocca.


Alla fine, dopo che Xia Qingyue ebbe ansimato con agitazione, i suoi denti bianchi come perle morsero violentemente la lingua di Yun Che…


“AHH!!”


Yun Che si abbandonò a un grido strozzato e, alla fine, ritrasse la lingua. Poi, Xia Qingyue lo spinse debolmente e con rassegnazione, facendolo indietreggiare di qualche passo. Lui si coprì la bocca e inspirò a fondo, poi le disse con gli occhi spalancati: “Xia Qingyue, sei per caso un cane?”


“Tu…” Xia Qingyue era paonazza in volto e continuava ad ansimare debolmente, oltre ad avere i capelli piuttosto spettinati. C’era un rivolo di sangue fresco fra le sue labbra, ed era chiaro che aveva morso la lingua di Yun Che così forte da aprirvi un piccolo graffio. Inoltre, quelle poche gocce di sangue fecero aumentare ancora di più la sua già grande confusione, e senza sapere cosa fare le inghiottì, con lo sguardo perso nel vuoto.


Non aveva mai pensato che Yun Che potesse avere così tanto fegato. E si aspettava ancora meno che all’improvviso l’avrebbe…


In confronto all’aura caotica di Xia Qingyue, quella di Yun Che era tranquilla. Lui inspirò di colpo, ma il suo volto non era arrossato, né il suo cuore stava battendo con forza. Al contrario, commentò in tono esageratamente adulatorio: “Quindi, adesso ti senti improvvisamente meglio?”


“…” L’aveva chiaramente appena molestata senza preavviso, eppure si stava comportando come se la stesse aiutando a dimenticare le sue preoccupazioni. In uno scatto di rabbia, Xia Qingyue si voltò di scatto, non voleva che Yun Che vedesse la sua espressione confusa.


Tuttavia, in effetti le preoccupazioni nel suo cuore si erano in qualche modo alleggerite di molto.


<em>“Non potrà essere veramente arrabbiata, giusto?”</em> mormorò mentalmente Yun Che, mentre sul suo volto compariva silenziosamente un piccolo ghigno: <em>“Dodici anni, dodici anni! Finalmente l’ho baciata per la prima volta… quindi ovviamente adesso devo baciarla ancora di più.”</em>


<em>Eh… questo si potrebbe considerare un grande passo in avanti, no?</em>


Xia Qingyue rimase in silenzio… Se Yun Che fosse stato di fronte a lei, avrebbe notato che stava respirando affannosamente.


“Siamo sposati da ormai dodici anni, ma è sempre stato un matrimonio solamente sulla carta. Quindi non potrai… essere davvero arrabbiata solo per così poco, vero?” Yun Che abbassò gradualmente la voce, cominciando ad avere un tono leggermente rassegnato… e anche offeso?


“…”


Xia Qingyue continuò ancora ad ansimare. La sua espressione cominciò finalmente a calmarsi, ma sulle sue labbra e nella sua bocca percepiva ancora il contatto con Yun Che e il suo sapore. Quella sensazione non sarebbe scomparsa, indipendentemente da tutto. Quando sentì le parole di Yun Che, si sentì vagamente in colpa e rispose a bassa voce: “Scusa… non ci sono ancora abituata.”


“Non c’è problema, lentamente ti abituerai!” rispose prontamente Yun Che. Ma poi, sembrò realizzare che quelle parole non erano molto appropriate, perciò abbassò di nuovo ubbidientemente la voce: “Intendo dire che… dopo stavolta, se tu non vuoi, prometto che non lo farò più. Ma… posso comunque abbracciarti per un po’?”


Quando sentì la richiesta attenta e in un certo senso patetica di Yun Che, Xia Qingyue semplicemente non riuscì ad arrabbiarsi con lui. Al contrario, si sentì ancora più in colpa… Sì, dopotutto era sua moglie…


“Mn.” Annuì a voce estremamente bassa, ma non si voltò.


Yun Che si avvicinò e arrivò alle sue spalle, avvolgendo la sua vita in un dolce abbraccio… ma proprio quando le sue braccia stavano per stringersi, gli angoli delle sue labbra si incurvarono verso l’alto. Le sue mani si mossero convenientemente più in alto e distese completamente le dita, afferrando con decisione i prosperosi seni di Xia Qingyue.


Immediatamente, le sue mani sprofondarono molto nei due abbondanti cuscini incredibilmente morbidi. Non appena applicò un minimo di forza, la sua carne di giada aderì alle soffici vesti lunari, fuoriuscendo dallo spazio fra le sue dita… le sue mani non riuscivano semplicemente a contenerla del tutto.


Xia Qingyue si irrigidì di nuovo dalla testa ai piedi. Poi, le sue vesti divamparono e una forza terrificante colpì violentemente il petto di Yun Che, scaraventandolo molto lontano. Lui fece una capriola a mezz’aria, ma poi atterrò pesantemente sul suo sedere.


Ma Yun Che decise di non rialzarsi subito. Al contrario, si limitò a restare seduto, fissandosi le mani. Aveva commesso un delitto e l’aveva passata liscia, perciò aveva un’espressione sognante sul volto e, poi, sollevò di scatto lo sguardo, dicendo in tono meravigliato: “Qingyue, sei davvero già diventata… così grande!”


Tutti quegli anni prima, l’allora sedicenne Xia Qingyue stava già cominciando a sbocciare e a diventare una donna… Allora, Yun Che aveva dovuto basare le sue stime solamente su delle osservazioni, ma in effetti aveva già individuato alcuni indizi promettenti.


Ma in quel momento, aveva avvertito una sensazione di incredibile morbidezza e pienezza. Tutte e dieci le sue dita erano sprofondate parecchio, e non gli era neppure sembrato di essere arrivato fino in fondo…


Anche se le lunghe vesti bianche come la luna fluttuavano intorno al suo corpo come se fosse una fata, erano eccessivamente larghe. Quindi, anche se i suoi seni fossero stati immensi come torri innalzate verso il cielo, sarebbe stato impossibile capirlo. Neppure Yun Che, sinceramente, se lo aspettava, eppure dopo qualche anno che non la vedeva, Xia Qingyue… era praticamente cresciuta così tanto da poter essere paragonata a Mu Xuanyin, sotto quell’aspetto.


(Yun Che: Ehi? Perché mi è appena venuta in mente la Maestra?”


“Tu…” Xia Qingyue continuò a indietreggiare di parecchi passi, sollevando senza rendersene conto le braccia fino a tenerle di fronte alla parte del suo corpo che era appena stata violata. Il suo volto candido come la neve aveva un’espressione confusa e agitata, mentre i suoi occhi brillavano a metà fra l’imbarazzo e l’ira. Il suo respiro, che aveva appena cominciato a calmarsi, tornò ancora una volta irregolare, facendo ondeggiare il suo morbido petto, e lei cominciò anche ad ansimare molto più profondamente di prima.


Inoltre, ciò che Yun Che le aveva appena detto creò nella sua mente una tale confusione da farla davvero quasi restare con lo sguardo perso nel vuoto.


Proprio quando stava per insultarlo, all’improvviso si voltò verso il velo di luce di fronte a loro, con uno sguardo concentrato: “Cos’è… quello?”


Sulla coltre di luce, un vago bagliore dorato si stava avvicinando rapidamente, da molto lontano.
                                


                                



