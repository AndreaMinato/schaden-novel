---
weight: 1291
title: Capitolo 1291 – Vecchio Gu Zhu
pubDate: 2025-02-27T08:14:48.769Z
tags:
    - atg
---


<em>CAPITOLO SPONSORIZZATO, ringraziamo Federico!
6 in coda (6 Federico), 0/10 donazione
-Schadenfreude</em>


"Oh?"


Molto dietro il Palazzo Celeste della Luna Evanescente, gli occhi dorati di Qianye Ying'er brillarono lievemente mentre guardava il vortice verso cui stava puntando la nave da guerra.


"Sembra che siano pronti ad entrare nel Regno degli Dei dell'Inizio Assoluto." Disse Gu Zhu.


"Quanto sono ingenui." Disse Qinye Ying'er. "Tuttavia hanno scelto un posto piuttosto buono per me."


"Ci stanno già raggiungendo." Disse all'improvviso Gu Zhu.


Quelle parole sbalordirono Qianye Ying'er: "Loro?"


Non solo delle persone li stavano inseguendo, ma erano anche più veloci di loro!


"Sono le dee stellari del Massacro e del Lupo." Disse lentamente il vecchio.


"..." Qianye Ying'er si incupì lievemente. "La dea stellare del Massacro di sicuro è proprio protettiva, e pensare che l'avrebbe inseguito fin qui."


"No." Disse Gu Zhu. "Probabilmente ha percepito i movimenti della signorina e ha immaginato che l'avrebbe attaccato. Per questo non ha esitato ad inseguirlo fin qui."


"Lascerò loro due a te." Disse freddamente Qianye Ying'er, i suoi occhi e il suo senso divino rimasero incollati al Palazzo Celeste della Luna Evanescente.


Gu Zhu non disse nulla, ma anche la sua velocità iniziò ad aumentare.


Fu solo quando si avvicinarono che Yun Che e Xia Qingyue scoprirono con shock che il pallido vortice bianco era estremamente grande. In effetti era vasto quasi quanto un continente, ma stranamente non aveva il potere di squarciare lo spazio attorno. Sembrava solo un enorme ammasso di luce vuota che stava fluttuando silenziosamente.


Il Palazzo Celeste della Luna Evanescente si precipitò in avanti e, nel momento in cui entrò in contatto con il vortice, scomparì completamente... Anche la sua aura svanì senza lasciare traccia e anche il senso spirituale più acuto nell'universo non l'avrebbe più percepito. Sembrava che il palazzo fosse scomparso da questo piano mortale.


Dopo non molto tempo, anche Qianye Ying'er volò a gran velocità nel vortice.


Tuttavia Gu Zhu si fermò. Con la schiena rivolta verso il vortice, guardò il vuoto nero e sconfinato. I suoi occhi velati pieni di esperienza non mostravano la minima emozione mentre aspettava silenziosamente.


Il pesante silenzio non continuò per troppo tempo mentre risuonava lo squarcio di una tempesta... Erano due figure piccole e delicate, una dai capelli rosso sangue e l'altra dagli abiti color arcobaleno.


Jasmine e Caizhi.


Si erano precipitate nel regno degli Dei Lunari e li avevano inseguiti fin qui.


Tra i dodici Dei Stellari, Jasmine era la più rapida e, anche se Caizhi doveva ancora risvegliare i suoi poteri divini, provare a raggiungere sua sorella sarebbe stato inutile. Così durante questo intero viaggio era stata Jasmine a trasportarla.


Avevano visto che le aure del palazzo e di Qianye Ying'er erano scomparse. C'era un solo motivo per spiegare la loro scomparsa: erano entrati nel regno degli dei dell'Inizio Assoluto.


Ma in quel momento Jasmine era insieme a Caizhi, così si fermò all'improvviso, i suoi occhi fissavano freddamente avanti brillando di luce scarlatta.


Un vecchio vestito di grigio rimase sul posto. Era minuto e piegato, il suo viso era appassito e rinsecchito. Inoltre il suo abito non sembrava eccessivamente voluminoso. Sembrava una borsa di pelle ed ossa dallo sguardo annebbiato come quello di un uomo morente.


Eppure la sua presenza era maestosa come una montagna e sarebbe stato difficile per Jasmine fare anche un solo passo avanti.


"Chi sei?" Chiese con voce fredda la ragazza. Questa persona non aveva nemmeno rilasciato la sua aura, ma aveva già provocato un tale orrore. Eppure non ne conosceva l'identità.


Gu Zhu non rispose alla sua domanda, invece disse con voce roca e orribile: "Dee stellare del Massacro e del Lupo, è un onore incontrarvi."


Caizhi fece un passo avanti reprimendo la sua ansia. Dopodiché assunse una posizione aggressiva: "Dato che sai già chi siamo, perché non te ne vai via?"


"Caizhi, rimani indietro!" La Lama Ammazza Dei era apparsa nella mano di Jasmine, riflettendo una luce fredda mischiata al colore del sangue. "Non puoi affrontarlo."


"Ah?" Caizhi ne fu sbalordita, ma quando vide l'espressione fredda e cupa della sorella, anche lei divenne cupa... Con un lampo blu, la Sacra Spada del Lupo Celeste si manifestò nella sua mano.


Gu Zhu doveva ancora fare la sua mossa.


Jasmine e Caizhi rimasero ferme per molto tempo. L'aria attorno a loro era diventata incredibilmente opprimente e anche il più piccolo granello di polvere nell'area attorno si era fermato completamente.


"Ah, allora è così." Annunciò a bassa voce Jasmine. "Sei Gu Zhu!"


Sentire il suo nome fece cambiare lo sguardo del vecchio: "Eheh la Dea Stellare del Massacro è all'altezza della sua reputazione. La tua intuizione è così acuta da essere terrificante. Non c'è da meravigliarsi che la signorina sia così cauta con te."


Mostrò un sorriso ambiguo.


"Eheh." Jasmine sbuffò freddamente per poi dire con tono derisorio: "Chi avrebbe pensato che il vecchio Gu Zhu che ha sconvolto l'universo e ha vagato libero nel mondo, un uomo che poteva affrontare i Realm King senza piegarsi si sarebbe abbassato a diventare un cane. Non c'è da meravigliarsi che ti sia nascosto. Sei troppo pieno di vergogna per farti vedere dagli altri."


Gu Zhu non si infuriò minimamente e rimase impassibile: "Sono sopravvissuto fino ad ora grazia al Regno degli Dei del Monarca Brahma. Quindi cosa c'è di sbagliato nell'essere il cane della signorina?"


Jasmine: "..."


"Vecchio Gu Zhu?" Caizhi era rimasta a bocca aperta. "Non era morto molti... molti anni fa?"


Rifletté per un po' e solo dopo aver sondato i frammenti lasciati dalle tre generazioni di dei stellari del lupo prima di lei riuscì a trovare il suo nome.


"Anche se non so come sei riuscito a sopravvivere fino ad ora," Lo sguardo di Jasmine divenne sempre più freddo mentre rilasciava il suo intento omicida, l'odore pungente del sangue iniziò ad aleggiare dalla Lama Ammazza Dei: "Se oserai interferire, allora ti distruggerò!"


Gu Zhu unì lentamente le mani per poi dire con tono gentile: "La lama della Dea Stellare del Massacro ha fatto a pezzi ogni nemico finora. Dovrei essere morto da molto tempo, quindi se venissi ucciso dalla Lama Ammazza Dei, la mia vita non sarebbe stata invano."


I suoi abiti grigi iniziarono a gonfiarsi mentre un filo d'aria vorticava silenziosamente attorno a lui. In un batter d'occhio l'atmosfera già opprimente si intensificò di diverse volte.


"Caizhi, proverò a bloccarlo. Una volta che troverai un'opportunità, precipitati immediatamente nel Regno degli Dei dell'Inizio Assoluto!" Jasmine mandò una trasmissione del suono a sua sorella.


Aveva detto "provare a bloccarlo", quindi era chiaro che Jasmine non fosse molto sicura di battere questo nemico.


"Mn!" Caizhi poté solo accettare. Qianye Ying'er li aveva già seguiti, quindi non c'era più tempo per esitare.


"Dato che hai già ammesso di essere un cane, allora va bene se ti chiamo vecchio cane Gu Zhu, no?" Jasmine strinse gli occhi, ma la luce del suo sguardo rifletté un istinto assassino mentre sorrideva in un modo così crudele che avrebbe terrorizzato moltissime persone.


Probabilmente a causa dell'influenza di Yun Che, il suo linguaggio era diventato molto più velenoso. Inoltre aveva anche imparato ad agitare e a fare infuriare l'avversario prima di combattere.


Mentre finiva di parlare però la Lama Ammazza Dei brillò di luce fredda... Ma fu proprio in quel momento che spostò lo sguardo all'improvviso.


Anche Gu Zhu puntò gli occhi nella stessa direzione.


"Ah? Cosa sta succedendo?" Chiese Caizhi.


"È arrivato qualcuno." Disse a bassa voce Jasmine mentre si incupiva.


Un'aura si stava avvicinando da molto lontano e stava viaggiando molto velocemente.


Era estremamente fredda e incredibilmente forte. Inoltre, vedendo la reazione di Gu Zhu, era chiaro che la sua comparsa l'avesse colto di sorpresa.


Era un amico o un nemico?


"Chi è?" Chiese con impazienza Caizhi.


"..." Ma Jasmine non rispose. Invece aggrottò ancora di più le sopracciglia perché quest'aura le era completamente estranea.


C'erano pochissimi individui che erano arrivati al suo livello nel Regno degli Dei. In tal caso, le persone che potevano superarla facilmente potevano essere contate con le dita delle mani. Inoltre ognuno di questi individui aveva una potente reputazione e li conosceva tutti.


Il Gu Zhu di fronte a lei era già una persona che aveva trasceso ogni convenzione, un vecchio che sarebbe dovuto già morire molto tempo fa. Eppure poteva usare la sua percezione acuta e la sua intuizione per capire la sua identità.


Ma l'aura che si stava avvicinando, non inferiore al vecchio, le era completamente estranea!


Sembrava che fosse apparsa dal nulla.


Chi era? E perché sarebbe venuta qui?


Il Regno degli Dei del Monarca Brahma aveva già nascosto un Gu Zhu che sarebbe dovuto morire molto tempo fa. Che fosse un altro esperto nascosto?


Proprio mentre Jasmine si stava innervosendo, il mondo si riempì di luce misteriosa. Un istante dopo la luce si avvicinò velocemente... era una figura avvolta da un bagliore blu e dalla figura indistinguibile.


Sembrava che questa persona stesse portando una spada sottile e lunga e anche l'arma era avvolta dalla luce.


Mentre si avvicinava, un'energia fredda e tagliente li assalì.


Energia Profound di ghiaccio? Jasmine aggrottò di nuovo le sopracciglia: nella Divina Regione Orientale non c'era nessuno che poteva utilizzare l'Energia Misteriosa di ghiaccio ad un tale livello. Questa persona... non proveniva dalla Divina Regione Orientale!


La figura non si fermò, non era rallentata nemmeno. Una serie di immagini residue scattò e puntò la spada verso Gu Zhu.


In quell'istante lo spazio silenzioso si era trasformato completamente in un inferno gelido.


Questo attacco era stato fin troppo improvviso e rapido come una cometa. Dopo l'assalto del raggio di luce, Gu Zhu fu scaraventato indietro per decine di chilometri. Una strana luce brillò nei suoi occhi e una tempesta si levò dal suo corpo diretta verso la figura blu.


La persona misteriosa non si difese, né schivò l'attacco, invece si precipitò nel cuore della tempesta... In seguito il bagliore ancora più brillante della luce di un polo artico brillò e formò del ghiaccio nel vuoto.


BANG!!


I pezzi di ghiaccio che erano stati formati nella tempesta esplosero e crearono una grandinata attorno. Quella figura trapassò strati di ghiaccio mentre un raggio blu puntò verso Gu Zhu, scaraventandolo di nuovo indietro di cinquanta chilometri.


"Ah?" Mentre fissava quella figura era completamente avvolta da luce blu, Caizhi rimase completamente sbigottita.


"Dobbiamo andare!"


Jasmine non aveva tempo di preoccuparsi dell'identità di questa persona. Afferrò Caizhi per il braccio e un istante dopo si affrettò a piena velocità verso il regno degli dei dell'Inizio Assoluto,.


BZZZ!!


Con un'esplosione soffocata, Gu Zhu e la figura blu si respinsero.


L'aura di Gu Zhu rimase stabile come una montagna, ma le sue braccia avvizzite erano ricoperte da uno strato di luce blu difficile da distruggere e le sue dita stavano tremando lievemente. Guardò la persona avvolta da luce blu per poi dire piano: "In tutto il mondo, le sole persone che hanno coltivato le Energia Misteriosa del ghiaccio ad un tale livello sono l'Imperatrice del Drago Blu e il Realm King del Qilin di Ghiaccio."


La figura di colore blu: "..."


"Inoltre non ha usato nessuna arte misteriosa, eppure puoi usare la tua energia per affrontarmi. Inoltre dovresti anche essere una donna." Gli occhi di Gu Zhu brillarono con una strana luce: "È l'Imperatrice del Drago Blu!"


Secondo le sue esperienze e le dicerie, pochissimi nel Regno degli Dei avrebbero potuto rivaleggiare con lui.


La figura blu non rispose.


"Ah." Gu Zhu fece un raro sospiro: "Questo ragazzo ha davvero dei rapporti straordinari e misteriosi con il suo clan dei draghi. Sembra che la signorina sia stata troppo frettolosa stavolta."


Era chiaro che fosse convinto della sua ipotesi. In base alle sue conoscenze non poteva esserci un'altra alternativa.


La figura blu rimase completamente in silenzio. Puntò la spada verso di lui e la luce brillò. Questo bagliore fece apparire una tenda di ghiaccio, mentre un'aura gelida si incollò su Gu Zhu...
                                


                                



