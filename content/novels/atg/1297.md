---
weight: 12970
title: Capitolo 1297 – Desiderare la Morte
pubDate: 2025-02-27T08:14:48.770Z
tags:
    - atg
---


<em><strong>Capitolo regolare, 4 in coda, 0/10 donazione</strong></em>
<em><strong>-Alstor</strong></em>


<em><strong>Ragazzi scusate, questo è il capitolo di ieri. Non so perché, ma ieri non si è pubblicato e me ne sono accorto solo stamattina</strong></em>






Boom!


Con una gigantesca esplosione, la luce blu della Spada Crudele che Lacera il Cielo sfrecciò in avanti e un Wild Fang si diresse dritto verso Qianye Ying’er, colpendo con violenza verso il basso.


Ogni tecnica del Tomo del Dio della Prigione possedeva una forza terrificante. Wild Fang era solo la seconda, eppure Yun Che utilizzandola semplicemente sfruttando la sua mano come lama aveva ferito gravemente due grandi Principi del Regno degli Dei Lunari al Divine King Realm. Tuttavia, quando era Caizhi a utilizzarlo con la sua arma, la sua forza era davvero incredibilmente soverchiante.


L’ululato di un lupo fendette l’aria e una gigantesca sagoma azzurra comparve improvvisamente nel cielo… in confronto a quella sfocata e visibile per un solo istante che compariva alle spalle di Yun Che quando usava Wild Fang, quella che apparve dietro Caizhi era chiara e immensa. Le pupille del lupo azzurro brillavano di rosso, come se fossero sfere di sangue, e le sue fauci sembravano in grado di divorare il cielo stesso. Mentre lo spadone di Caizhi danzava, quel gigantesco lupo azzurro sfrecciò verso Qianye Ying’er, con un’aura di spada dalla potenza apocalittica.


Qianye Ying’er non si mosse di un solo passo. Si limitò a sollevare una sola mano e improvvisamente un cerchio di luce dorata comparve dal nulla. Eppure, quell’anello dorato riuscì a bloccare in un solo istante l’aura di spada del Dio del Lupo… ma quasi contemporaneamente, una linea rossa lacerò l’aria e si diresse verso la gola di Qianye Ying’er come una meteora.


Lo sguardo di Qianye Ying’er si fece più concentrato e il bagliore dorato emesso dal suo corpo cominciò a circolare leggermente.


In un batter d’occhio, lo spazio circostante venne direttamente deformato, assumendo la forma di una “S”… quello non era lo spazio dei piani d’esistenza inferiori o del Regno degli Dei, ma del Regno Divino dell’Inizio Assoluto! Le sue leggi spaziali erano quelle di più alto livello dell’intero universo. Poter distorcere così tanto lo spazio di quel luogo richiedeva una forza terrificante… e ovviamente, bisognava anche saperlo rilasciare con una ferocia incredibilmente spaventosa.


All’interno dello spazio distorto, gli attacchi di Caizhi e di Jasmine vennero dissipati quasi all’istante, ed entrambe vennero scaraventate via in direzioni opposte.


“Come fa a essere… così forte?” l’espressione seria e concentrata di Caizhi ora conteneva anche uno stupore difficile da nascondere. Era la prima volta che vedeva di persona quanto fosse terrificante Qianye Ying’er. Non stava neppure usando tutta la sua forza, non aveva neppure sfoderato la sua arma, eppure la sua aura soverchiante e priva di forma le rendeva difficile persino respirare… era senza dubbio più potente di qualsiasi Dio Stellare, eccetto Xing Juekong!


“È troppo forte.” disse freddamente Jasmine. Anche se il suo odio per Qianye Ying’er e il suo desiderio di ucciderla avevano già oltrepassato ogni limite, la sua gelida logica stava continuando a ripeterle ancora e ancora la stessa cosa: Anche se avessimo al nostro fianco altri due Dei Stellari, cercare di ucciderla sarebbe semplicemente una vana speranza, figurarsi adesso che ci siamo solo io e Caizhi.


L’unica cosa che loro due potevano fare in quel momento era impegnarsi al massimo per tenerla occupata lì, in modo da permettere a Yun Che di fuggire il più lontano possibile.


Dopo un solo respiro, la sagoma di Jasmine divenne sfocata e poi scomparve nel nulla, come un fantasma… quando riapparve, si era già divisa in sette diverse immagini residue, ognuna delle quali aveva negli occhi un bagliore spietato che sembrava promettere di uccidere chiunque…


“Brilliant Annihilating Slash!”


Le due sorelle comprendevano alla perfezione l’una le emozioni e i pensieri dell’altra, infatti nello stesso istante Caizhi sferrò un fendente verso il basso. La Principessa maggiore e quella minore del Regno Degli Dei Stellari, le due Dee Stellari più giovani unirono tutte le loro forze per la prima volta, in quel luogo, nel tentativo di sopraffare e uccidere la Dea del Brahma – la donna più terrificante dell’intera Regione Orientale.


……………………


Il Palazzo Celestiale della Luna Evanescente era già l’arca misteriosa da guerra più veloce dell’universo, eppure in quel momento Xia Qingyue aveva la sensazione che fosse comunque fin troppo lenta.


Aveva tenuto Yun Che stretto fra le braccia, restando inginocchiata a terra per molto, molto tempo. Il suo cuore era completamente attanagliato dall’ansia e da un’altra strana sensazione, fredda come il ghiaccio. Xia Qingyue, che di solito era gelida e imperturbabile, per tutto il tempo non riuscì a restare composta un solo istante.


Durante gli anni che aveva trascorso nel Regno degli Dei, in effetti era sempre rimasta calma e distaccata. Era il tipo di distacco generato dal fatto di non avere alcun desiderio, che fa sembrare completamente isolati dal resto del mondo. Tuttavia, Yun Che era improvvisamente comparso di fronte a lei, sebbene credesse che fosse morto da anni, ed era fuggita con lui… non era stata una decisione presa dopo attente riflessioni, o anche solo razionalmente. Al contrario, era stata impulsiva e istintiva, l’aveva fatto perché lo desiderava.


Anche se quella scelta le aveva fatto provare un estremo senso di colpa… un senso di colpa così pesante che aveva pensato di poter espiare il suo crimine solamente implorando perdono per tutta la vita.


Forse, non aveva ancora capito davvero perché avesse preso istintivamente quella decisione, ma come minimo quando aveva visto davanti a sé Yun Che, vivo e vegeto, il suo cuore e la sua anima, rimasti in silenzio così a lungo, si erano finalmente risvegliati… era una sensazione chiara e distinta, molto più di ogni altra volta in cui si era sentita commossa.


Eppure, in meno di un solo giorno, era di nuovo precipitata in un profondo e oscuro abisso… il suo sogno più bello e felice si era trasformato in un solo istante nel più orribile degli incubi.


Il Marchio Spirituale del Suicidio…


All’interno dei frammenti di memoria che l’Imperatore degli Dei Lunari le aveva donato, ogni singolo ricordo riguardante il Marchio Spirituale del Suicidio era ancora permeato da un terrore senza pari. Per far provare un tale orrore a individui al livello degli Imperatori degli Dei Lunari… già solo da questo, si poteva immaginare facilmente quanto fosse terribile quella maledizione.


Eppure, aveva colpito Yun Che, che lei aveva finalmente ritrovato dopo averlo perso per così tanto tempo.


Yun Che era rimasto svenuto per tutto il tempo, ma il suo volto era comunque terribilmente pallido, non aveva recuperato la minima traccia di colore, e stava ricominciando a stringere con forza i denti. Ogni muscolo del suo corpo e del suo volto era così teso da far sembrare che i tratti del suo viso fossero sul punto di distorcersi… ognuno di questi elementi indicava quanto fosse crudele il tormento che stava affrontando.


Fu allora che all’improvviso il suo corpo emise un bagliore dorato e i marchi sulla sua pelle cominciarono a ricomparire, uno dopo l’altro.


Fu come se una belva feroce in preda alla disperazione si fosse improvvisamente svegliata da un incubo. Le grida rauche di Yun Che risuonarono nell’aria, cominciò a tremare violentemente dalla testa ai piedi e ad avere degli spasmi, che lo fecero scivolare dall’abbraccio di Xia Qingyue e cadere a terra. Dopodiché, cominciò a rotolarsi sul pavimento, in preda all’orribile dolore, continuando a gridare e gemere…


“Yun Che!”


Xia Qingyue era stata colta di sorpresa da quello che era appena successo e si avvicinò frettolosamente a lui. Ma Yun Che si stava agitando senza controllo, mentre i suoi arti si contorcevano e danzavano nell’aria. Non appena Xia Qingyue lo raggiunse, venne scaraventata via da un violento scatto delle sue braccia.


Chi non aveva mai subito la tortura del Marchio Spirituale del Suicidio non avrebbe semplicemente mai potuto comprendere quanto fosse terribile il dolore che Yun Che stava sopportando in quel momento.


A volte, si rannicchiava completamente su sé stesso e tremava, come se fosse stato gettato nel punto più profondo di una prigione dell’aldilà e trafitto in ogni parte del suo corpo da innumerevoli lance avvelenate e fredde come il ghiaccio. Ma subito dopo, si sentiva come se qualcuno lo stesse facendo a pezzi, frantumando le sue ossa e bruciandolo con delle fiamme ancora più crudeli di quelle dell’inferno…


Ogni singolo tipo di dolore e sofferenza immaginabile, ogni singolo tipo di dolore e sofferenze che non si poteva immaginare, e ogni singolo tipo di dolore e sofferenza che nessuno avrebbe mai osato immaginare. Yun Che veniva tormentato senza pietà da tutti questi, a ogni suo respiro, secondo dopo secondo…


“AHHHHHH… AHHHHHHHHH!!”


“UUAHUWAHHHHHH ––”


Già solo pochi secondi dopo essersi svegliato, Yun Che era già completamente fradicio di sudore freddo e tutte vene del suo corpo si erano gonfiate e tremavano in una maniera indescrivibilmente grottesca. I suoi arti sbattevano follemente contro terra e contro tutto ciò che c’era intorno a lui, poi cominciò ad afferrare il suo stesso corpo e ad affondarvi le unghie… in un batter d’occhio, era già ricoperto da graffi insanguinati e, dopo un solo altro secondo, si era già reso simile a un cadavere dilaniato e sanguinolento con le sue stesse mani.


“Yun Che… Yun Che!!”


Mentre vedeva di persona Yun Che aprirsi tagli insanguinati nella carne, Xia Qingyue provò una fitta al cuore e all’anima. Non le importava più di nient’altro e incanalò con forza la sua forza misteriosa, scattando verso Yun Che… anche se lui in quelle condizioni non poteva usare la sua Energia Misteriosa, la sua forza fisica e la resistenza del suo corpo erano comunque estremamente grandi. Questo, sommato a come si stava contorcendo violentemente in preda alla disperazione, gli permise di liberarsi dalla presa di Xia Qingyue, poi una delle sue mani scattò verso di lei.


Mentre si agitava in preda agli spasmi, afferrò il braccio destro di Xia Qingyue, poi anche l’altra sua mano sfrecciò verso di lei, dirigendosi verso il suo petto e stringendo con forza qualcosa di morbido, strizzandolo…


Sul volto di Xia Qingyue comparve una smorfia di dolore, ma non tentò di liberarsi. Al contrario, chiuse gli occhi e abbracciò stretto Yun Che, mentre continuava a contorcersi in preda agli spasmi.


Drip…


Drip…


Alcune gocce d’acqua, che sembravano fredde come il ghiaccio e al tempo stesso calde, caddero da qualche luogo sconosciuto, raggiungendo in silenzio i tagli insanguinati che Yun Che aveva aperto sul proprio petto, poi si mischiarono al suo sangue. Fu in quel momento che, finalmente, nei suoi occhi ormai scarlatti ricomparve una qualche traccia di lucidità…


Anche se aveva la vista sfocata e offuscata, vide che la sua mano sinistra era stretta intorno al braccio di Xia Qingyue e che le sue dita completamente impresse nella sua carne avevano creato cinque fori insanguinati nella sua meravigliosa pelle di giada, macchiando di sangue fresco metà della sua manica. Inoltre, la sua mano destra stava sprofondando nel suo seno sinistro. Sotto la sua veste strappata, il suo petto bianco come la neve, a forma di luna piena, era stato stretto così violentemente da essersi deformato, e anche su quella parte della sua pelle c’erano cinque orribile e vistosi graffi rossi…


Lei non si era scansata, non si era lamentata, lo aveva solamente abbracciato ancora più forte.


Le pupille di Yun Che si dilatarono visibilmente e ritrasse disperatamente le mani, che ora stavano tremando ancora di più. Aprì la bocca, parlando con una voce ancora più roca e tetra di quella di un diavolo: “Qing… yue…”


“Ucci… dimi…”


Durante la sua vita aveva subito innumerevoli ferite e sopportato molto dolore, si era ritrovato un numero incalcolabile di volte sulla soglia fra la vita e la morte. Yun Che, che non aveva temuto neppure il dolore di quando la sua anima stava per lasciare il suo corpo, ora stava usando tutta la forza di volontà che gli rimaneva per implorare di essere ucciso, a causa del Marchio Spirituale del Suicidio.


“Yun Che…” Xia Qingyue scosse la testa: “Non dire così, ho un piano per salvarti, sicuramente riusciremo a…”


“Uccidimi… uccidimi… Ahhhhhhh…”


Prima di svenire aveva sentito chiaramente ogni singola parola pronunciata da Qianye Ying’er, anche se era in preda all’agonia. Il dolore che stava provando in quel momento superava di gran lunga quello di quando la sua anima aveva quasi lasciato il suo corpo, quando aveva cercato di cogliere il Fiore Netherworld Udumbara… almeno, allora, aveva comunque abbastanza forza di volontà da affrontare il dolore, ma il tormento inflitto dal Marchio Spirituale del Suicidio aveva fatto completamente collassare la sua determinazione e il suo coraggio. Non era un dolore che un essere umano o qualsiasi altro essere vivente potesse sopportare.


Se qualcuno avesse dovuto vivere per sempre sopportando quel dolore, allora la morte sarebbe stata davvero il più grande sollievo possibile.


Se Qianye Ying’er era l’unica a poterlo liberare da quella tortura, lui avrebbe preferito morire!


Dopo aver pronunciato quella supplica per la seconda volta, i suoi occhi divennero rapidamente spenti e offuscati… prima erano rossi e iniettati di sangue, ma ora erano stati chiaramente ricoperti da un velo di luce grigio scuro.


Era il segno che voleva morire!


Xia Qingyue faceva fatica a respirare. La mano destra con cui stava abbracciando stretto Yun Che all’improvviso allentò la presa, poi gli sferrò un violento schiaffo in faccia.


PA!!


Quello schiaffo risuonò con estrema chiarezza. Solo che, in confronto alla tortura del Marchio Spirituale del Suicidio, il dolore di quello schiaffo per Yun Che era a malapena percepibile… eppure, ebbe un grande impatto sulla sua mente e sul suo cuore, facendo tornare chiarezza nei suoi occhi e facendo fermare per un istante gli spasmi dei suoi muscoli.


“Yun Che, ascoltami bene…” la voce di Xia Qingyue stava tremando leggermente e il suo sguardo era freddo: “Tu sei Yun Che, non un mucchio di spazzatura qualunque che si lascia sconfiggere così facilmente! Anni fa, non sei morto nella Villa della Spada Celestiale, non sei morto nell’Arca Primordiale Misteriosa… quindi, per quale motivo adesso dovresti arrenderti completamente a una maledizione insulsa come questa!”


“Non dimenticarti di quante persone ti stanno aspettando nel continente del Cielo Misterioso… non dimenticarti che io ho abbandonato sia mia madre che il mio padre adottivo per te… Ma soprattutto, non dimenticare chi è stato a infliggerti questo dolore, perché dovrai vendicarti un milione di volte più crudelmente… Quindi, devi sopravvivere… e non avrai mai più il permesso di dire una cosa come quella di prima…”


Xia Qingyue inspirò a fondo e trattenne a fatica le lacrime che stavano per solcarle le guance, poi finalmente scosse la testa e disse: “Solamente tu puoi sapere quanto è terribile il dolore che stai sopportando in questo momento. Quindi, forse, tutto ciò che ti ho detto non è altro che un mucchio di parole inutili e prive di senso… ma in questo mondo niente è assoluto, e non è vero che solo Qianye Ying’er può liberarti dal Marchio Spirituale del Suicidio. C’è una persona, una donna che possiede un potere unico nell’universo, e mio padre adottivo mi ha detto che lei può purificare o cancellare qualsiasi maledizione… quindi, sicuramente potrà liberarti dal Marchio Spirituale del Suicidio impresso su di te… può sicuramente farlo!”


“Adesso, stiamo andando da lei. Manca solo qualche ora… abbiamo bisogno solo di qualche altra ora, perciò ti imploro di resistere, perché lei può sicuramente salvarti…”


Yun Che stava ancora tremando senza controllo, in preda agli spasmi, ed era completamente fradicio di sudore freddo. Ma il velo opaco sui suoi occhi aveva cominciato a dissiparsi lentamente, e lui stava iniziando persino a trattenere disperatamente le grida di dolore. In quel momento, si sentiva solo il rumore dei suoi denti che stridevano gli uni contro gli altri, mentre li digrignava…


Sentendosi leggermente più tranquilla, Xia Qingyue strinse di nuovo al petto Yun Che, poi gli disse a bassa voce: “Se soffri, puoi gridare. Qui ci sono solo io, non ti sentirà nessun altro.”


Le grida agonizzanti che Yun Che stava trattenendo con tutta la sua forza esplosero immediatamente, come acqua da una diga infranta, raggiungendo ogni angolo e ogni centimetro del Palazzo Celestiale.
                                


                                



