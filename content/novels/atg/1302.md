---
weight: 1302
title: Capitolo 1302 – Troncare Ogni Legame
pubDate: 2025-02-27T08:14:48.771Z
tags:
    - atg
---


<em>Capitolo regolare,
0 in coda, 0/10,
-Schadenfreude</em>


"N... No!" Yun Che strinse i denti: "Te l'ho già detto prima... devo... stare... con te..."


Xia Qingyue ansimò. Fu solo dopo un po' che rispose freddamente: "Uno di loro è il mio padre adottivo con cui sono in debito e l'altra è mia madre che sta quasi per morire. Qualunque punizione mi vorranno dare sarà giusta dato che li ho traditi. Anche se esigeranno la mia vita per ripagarli, sarei disposta a sacrificarmi... ma come sarebbe affar tuo?"


"Siamo marito e moglie, ma in questi dodici anni è stato solo un rapporto superficiale. Non siamo mai stati davvero una coppia e ci siamo incontrati raramente. Nonostante ci siamo sposati, il nostro rapporto è sempre stato sull'orlo di rompersi."


"..." Yun Che trattenne il respiro, non capiva perché Xia Qingyue gli stava dicendo tutto questo.


Alla fine lei si girò di nuovo verso di lui, ma sia la sua espressione che i suoi occhi erano gelidi. Si chinò senza emozione, facendo apparire il certificato di matrimonio nelle sue mani.


"Per preservare la tua dignità ho abbandonato il mio padre adottivo e mia madre. Per salvarti ho viaggiato fin qui... Ho fatto tutto ciò che dovevo come moglie e non sono più in debito con te. D'ora in avanti apparterrai al regno del Dio Drago della tua Regione Occidentale e io rimarrò nel mio regno degli Dei Lunari della Regione Orientale. Andremo ognuno per la propria strada, senza che ci siano debiti od ostilità tra di noi!


"D'ora in avanti ogni legame tra di noi... sarà troncato!


Rip...


Con uno strappo, Xia Qingyue fece a pezzi il certificato di matrimonio... fino a farlo sparire.


Shen Xi: "..."


"Ah?" Gli splendidi occhi di He Ling si spalancarono mentre fissava stordita la scena di fronte a lei. Non riusciva a capire. Quella ragazza le aveva implorate in ginocchio per lui, senza esitare ad usare la sua vita come garanzia. Perché era diventata così spietata all'improvviso?


"Qing... yue..." A Yun Che era andato il sangue alla testa e non riusciva a respirare: "Tu..."


Lei si alzò, si girò e continuò freddamente senza disturbarsi a riguardarlo: "Dovresti capire quanto è spaventosa Qianye Ying'er ora. Se non vuoi morire, non disturbarti a lasciare il regno del Dio Drago prima di essere diventato abbastanza forte! Tra cinquant'anni, che io sia viva o morta, sia andata incontro alla sfortuna o meno, non avrà niente a che fare con te!"


"..." Yun Che boccheggiava incessantemente. Voleva dire qualcosa, ma una volta che il sangue gli andava alla testa, diventava confuso e non riusciva a pronunciare una sola parola.


La lunga tortura aveva già indebolito la sua coscienza, ma ora che tutta la sua energia vitale e il sangue si stavano precipitando verso il suo capo, il flusso sanguigno diventò irregolare e lo fece svenire.


Tuttavia la sua mano stringeva ancora la sua gonna... come se stesse usando tutte le sue forze e la sua determinazione per farlo.


Xia Qingyue sollevò la testa e fece un respiro profondo per poi chinarsi e allentare lentamente la presa di Yun Che sul suo vestito.


Avanzò lentamente in silenzio, la sua espressione si calmava ad ogni passo. Dopo aver fatto più di dieci passi, il suo viso era già simile ad una lastra di ghiaccio, priva di gentilezza e desiderio.


"Signora Shen Xi, Qingyue le dà addio."


Dopo aver detto questo, proprio quando stava per iniziare a volare, tremò intensamente. Sputò uno schizzo di sangue che macchiò la terra pulita con una scia scarlatta.


Questo sembrò derubarle di tutta la sua forza. Si inginocchiò lentamente a terra, le sue spalle stavano tremando ripetutamente mentre le lacrime cadevano silenziosamente tra i suoi capelli. Non riusciva a trattenersi, non importava quanto ci provasse.


"Aahhh..." Un lungo sospiro risuonò nel mondo: "Perché devi farti questo?"


Il tremito delle spalle di Xia Qingyue era incredibilmente intenso, eppure si trattenne dal fare il minimo suono... solo dopo un po' alla fine si alzò e rispose piano: "Io... non posso più vivere per me stessa..."


"A parte tu stessa, nessun altro può costringerti a farlo." Disse gentilmente Shen Xi.


Xia Qingyue scosse lievemente la testa. Con un cenno della mano, fece apparire il Palazzo Celestiale della Luna Evanescente sopra, ma non entrò immediatamente e si girò all'improvviso. Una sfera di luce misteriosa brillò sul suo corpo. Poi, guidata dalla sua volontà, volò verso Yun Che.


Il bagliore si legò velocemente a lui per poi scomparire nel suo corpo. In quel momento il Palazzo Celestiale della Luna Evanescente brillò di bianco.


Così il palazzo aveva cambiato proprietario.


"Signora Shen Xi, se sarò ancora viva tra cinquant'anni, ripagherò sicuramente il debito di oggi. Se non sarò più in questo mondo allora... lo ripagherò nella prossima vita."


Shen Xi: "..."


Si levò nell'aria volando verso est. Presto il suo profilo e la sua aura scomparirono all'orizzonte, lasciando un'atmosfera di solitudine... e quella lunga scia scarlatta.


Un paio di occhi la guardarono e distolsero lo sguardo solo dopo molto tempo. Una voce tenue sospirò: "Ha una tale passione e personalità, eppure è così intransigente e testarda. Questo tipo di ragazza meravigliosa è davvero rara. Spero che il cielo possa proteggerla."


He Ling era rimasta inginocchiata accanto a Yun Che fin dall'inizio, non distoglieva il suo sguardo da lei. Questa era la prima volta che incontrava quest'uomo e non aveva mai interagito con lui. Nemmeno in passato... Eppure era diventato la sua più grande e ultima speranza.


"Maestra, sta... sta bene?" Chiese preoccupata He Ling, le sue guance erano ancora rigate dalle lacrime. Sapere di He Lin era stato già un colpo enorme. Forse sarebbe già crollata se non avesse nutrito qualche speranza in Yun Che.


"Portalo dentro."


"Sì." He Ling si asciugò frettolosamente le lacrime e portò Yun Che dentro la barriera.


Dopo essere entrata, la nebbia confusa all'esterno della barriera si dissipò all'istante. Ciò che apparì fu uno splendido mondo pieno di miriadi di colori.


Qui l'erba verde ondeggiava mentre ogni fiore era più bello dell'altro. Formavano un'esplosione di colori sbocciando in modo incantevole. Queste piante si univano all'erba verde attorno, diventando un vasto oceano naturale. I fiori, la terra, l'acqua che scorreva e il cielo... era tutto puro, come se provenisse da una terra immaginaria.


Chiunque venisse qui per la prima volta avrebbe pensato di essere capitato in un mondo fatato... Privo di macchia o sporco, senza crimini, né dispute.


Mentre He Ling camminava, i fiori e l'erba accanto ondeggiarono lievemente verso di lei. Un po' di api color giada e farfalle colorate volarono allegramente attorno a lei.


Dopo aver superato il mondo di fiori, arrivò ad una semplicissima casa di bambù. Le sue pareti e il soffitto erano avvolte da numerosi rampicanti verde smeraldo. C'era una porta di colore simile, ma a parte questo non c'erano decorazioni in questa dimora.


Non c'erano palazzi lussuosi, né luce misteriosa brillante... solo una casa di bambù che sembrava essersi fusa con questo mondo.


Di fronte ad essa c'era una donna immersa nella nebbia.


Se uno si fosse avvicinato, avrebbe scoperto che però non era nebbia, ma un ammasso di luce bianca. Il bagliore era incredibilmente denso, eppure sembrava eccezionalmente naturale e gentile mentre nascondeva silenziosamente quel profilo. Nonostante il suo viso fosse oscurato alla vista, si poteva distinguere il lieve profilo della splendida donna.


Non sembrava rilasciare deliberatamente quella luce bianca, la avvolgeva come se facesse parte di lei.


Una volta che He Ling si avvicinò, la donna nella luce bianca si girò lentamente. Allo stesso tempo un'aura pura e sacra si avvicinò... Sì, era così sacra che poteva essere considerata divina. Faceva percepire chiaramente le impurità del proprio spirito e faceva venire voglia di inginocchiarsi, se uno si fosse avvicinato per darle un'altra occhiata, sarebbe stata una blasfemia imperdonabile.


Quest'aura era diversa dalle persone che avevano coltivato in ambienti puri. La sua divinità sembrava provenire dal suo spirito e poteva anche colpire il profondo delle anime degli altri.


He Ling abbassò gentilmente Yun Che a terra. Poi si inginocchiò profondamente: "Maestra, è stata Ling'er a fare una richiesta così egoista, Ling'er..."


Non c'è bisogno di dire altro." Scosse gentilmente la testa, la sua voce era eccezionalmente delicata. "Questa è la promessa che ti ho fatto allora, la sto solo onorando adesso."


"..." Con il cuore che batteva velocemente, He Ling si morse le labbra e non disse un'altra parola.


Non poteva già ricambiare Shen Xi per averle salvato la vita allora e capiva chiaramente cosa significava per lei fare rimanere Yun Che qui... era un favore enorme.


Anche se il fato era stato incredibilmente crudele con lei, era molto grata di essere riuscita ad incontrare questo tipo di maestra.


Yun Che era ancora privo di sensi, ma il suo corpo era teso e la sua espressione era piena di dolore. Mentre Shen Xi si avvicinò lievemente a lui, premette gentilmente della luce pura verso il basso. Un'aura bianca avvolse il corpo di Yun Che, scomparendo solo dopo molto tempo.


Alla fine Yun Che si rilassò poco a poco. Anche il suo respiro divenne gradualmente più regolare.


"Il Marchio del Suicidio del Brahma con cui è stato inflitto è una delle maledizioni più malvagie che influenza simultaneamente l'anima, il sangue, i tendini e il corpo. La persona che l'ha impiantato è il capo della Divina Regione Orientale, Qianye Ying'er del regno del Monarca del Brahma."


Nonostante non avesse toccato il suo corpo, aveva capito chiaramente a chi apparteneva l'aura della maledizione.


"La dea...  del Monarca del Brahma..." Mormorò piano He Ling. Nonostante avesse raramente dei contatti con il mondo esterno, era un titolo davvero famoso.


"La dea del Monarca del Brahma escogita dei piani intricati. Si mostra raramente di fronte agli altri e nonostante mostri il suo intervento ancora meno, per impiantare il Marchio del Suicidio non ha esitato a ferire la propria origine spirituale. Sembra che questo ragazzino abbia qualcosa che voglia disperatamente." Disse gentilmente Shen Xi, ogni sua parola era morbida come le nuvole.


"È-è per la Sfera dello Spirito del Legno in lui? La Sfera dello Spirito di Lin'er!" Una volta che ci pensò, He Ling si agitò di nuovo. Una Sfera dello Spirito del Legno Reale... era un oggetto di grande rarità che avrebbe fatto impazzire anche dei regni sovrani.


"No." Shen Xi scosse lievemente la testa. "Nonostante sia una reliquia che molti desiderano, non farebbe arrivare a tanto la Dea del Monarca del Brahma."


"Per i prossimi quindici giorni userò tutto il mio potere per sopprimere il marchio. Questo renderà ogni attacco meno doloroso e, non preoccuparti, lo farò dormire per tutto il tempo."


He Ling si prostrò: "Maestra, Ling'er... Ling'er... lo lascerà a lei."


"Vai." Disse con un sorriso Shen Xi.


"Sì."


He Ling si alzò ubbidientemente. Dopo aver dato un'altra occhiata a Yun Che, se ne andò piano, per non disturbarla.


Solo dopo aver camminato per molto tempo si accovacciò lentamente, stringendosi le spalle, il suo profilo quasi si fondeva con i fiori attorno... Alla fine non riuscì più a controllarsi. Le sue spalle sussultarono e si portò le mani sulle labbra, le lacrime le rigavano il viso...


"Il clan degli spiriti del legno che doveva avere la protezione della natura in realtà ha sofferto così tanto. Se Lord Li Suo fosse stato ancora vivo, ne sarebbe stato addolorato."


Shen Xi sospirò piano. Sollevò la mano destra. Facendo un gesto, un punto di luce bianca fluttuò verso la fronte di Yun Che... stava per sigillare temporaneamente i suoi ricordi.


Aveva detto Xia Qingyue che i ricordi di Yun Che sarebbero stati sigillati. Non si sarebbe più ricordato del suo passato, né del posto da cui era venuto... Shen Xi sarebbe stata irremovibile al riguardo.


Il raggio bianco fluttuò, sprofondando nella fronte di Yun Che... ma un istante dopo si disperse, accompagnato dal ruggito di un drago.


ROAAAAR!


In questo mondo così silenzioso, il ruggito fu particolarmente terrificante. Spaventò la ragazza dello spirito del legno piangente e fece sussultare la figura celeste vestita di bianco.


"Maestra!"


La ragazza si asciugò velocemente le lacrime e tornò agitata: "Cos'è successo? Il suono di prima..."


Prima ancora che finisse di parlare, spalancò i suoi bellissimi occhi... perché aveva visto che Shen Xi stava tremando. Non aveva ancora ritratto il dito, tenendo ancora la mano a mezz'aria.


Sembrava che avesse perso il suo spirito.
                                


                                



