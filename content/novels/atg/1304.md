---
weight: 13040
title: Capitolo 1304 – La Misteriosa Shen Xi
pubDate: 2025-02-27T08:14:48.771Z
tags:
    - atg
---


<em><strong>Capitolo regolare, 1 in coda, 0/10 donazione</strong></em>


<em><strong>-Alstor</strong></em>


Yun Che rimase privo di sensi per un periodo di tempo imprecisato, ma alla fine cominciò a riprendersi. Quando si svegliò, venne subito raggiunto da un profumo meraviglioso.


“Ah… Sei sveglio.”


Accanto a lui una ragazza gridò allegramente. Quando aprì le palpebre, vide gli occhi verde smeraldo di un’incantevole fanciulla, che sembrava provenire da un dipinto e ricambiò il suo sguardo… i suoi occhi erano arrossati e le sue guance erano ancora bagnate di lacrime, quindi poco prima doveva aver pianto.


Yun Che non provava più dolore, né nel corpo né nell’anima. Al contrario, avvertiva la vaga stanchezza tipica di quando si smette finalmente di soffrire dopo un dolore prolungato e sommato alla perdita di coscienza, si sentiva estremamente a suo agio. Si rialzò con lo sguardo piuttosto confuso, poi vide un oceano di fiori variopinti. Il rumore degli insetti e degli uccelli risuonava come musica, la brezza era delicata, il cielo limpido e di fronte a lui c’era una fata… anche dopo essersi guardato intorno per qualche secondo, Yun Che era ancora convinto di stare ancora dormendo, e di star sognando il paradiso.


“He… Ling…” lo sguardo di Yun Che si posò sulla ragazza di fronte a lui…


He Ling, la sorella maggiore di He Lin.


Quella volta, He Lin aveva lasciato il villaggio nascosto alla ricerca di sua sorella. In quell’occasione, si era inginocchiato di fronte a lui, implorandolo di diventare il suo Maestro e aiutarlo a trovarla. Poi, in punto di morte gli aveva donato la sua Sfera di Spirito del Legno Reale, rivolgendogli come unica richiesta di trovarla per lui, con il volto rigato dalle lacrime…


Finalmente, l’aveva trovata.


Non si era dimenticato. Prima di svenire, era stata lei a inginocchiarsi davanti a Shen Xi implorando per la sua vita, convincendola così a permettergli di entrare nella Terra Proibita del Samsara e, al tempo stesso, di sfuggire all’incubo del Marchio Spirituale del Suicidio.


…………..


“Ti prego… per favore, trova mia sorella… al posto mio…”


“Sono l’ultimo Spirito del Legno Reale. Ero la speranza della mia intera razza… eppure, sono stato semplicemente inutile… non sono riuscito a proteggere mia sorella, non sono riuscito a proteggere la mia gente… non sono riuscito a fare niente di niente… se continuassi a vivere, non farei altro che causare una catastrofe dopo l’altra al Fratellone Yun Che, che con me è stato soltanto buono e sincero… sono troppo inutile… non ho trovato mia sorella e non potrò neppure proteggerla… posso solo… solo essere così egoista da implorarti di farlo al posto mio, Fratellone Yun Che…”
“Non dire nient’altro.” Yun Che provava un così forte dolore al petto da non riuscire quasi a respirare. Continuò, a voce bassa: “Non preoccuparti, anche se dovessi cercarla per l’intero Regno degli Dei, giuro che troverò tua sorella! La proteggerò… ucciderò chiunque voglia farle del male! Anche a costo della mia vita, non permetterò mai che le accada niente di brutto! Lo giuro… lo giuro sulla mia vita!!”


“Grazie, Fratellone Yun Che. Questo… è l’unico modo che ho… per ripagarti…”


“Quando ero molto piccolo… mio padre e mia madre una volta mi hanno detto… che la nostra Sfera di Spirito del Legno è estremamente speciale, e che un tempo veniva chiamata ‘Seme Miracoloso’. Spero davvero che un giorno… possa davvero… donarti un potere miracoloso, Fratellone Yun Che…”


………………


Yun Che senza rendersene conto si portò una mano al cuore. Ciò che He Lin gli aveva detto con le lacrime agli occhi, in punto di morte, era sempre rimasto impresso nella sua mente. Non aveva dimenticato neppure una parola.


Non era stata solo He Ling a salvarlo, ma anche He Lin… se non fosse stato per la sua Sfera di Spirito del Legno Reale, anche se non sarebbe morto, in quel momento sarebbe stato ancora in una situazione peggiore della morte stessa.


“Mn…” la ragazza annuì energicamente. Pensava di aver ormai pianto tutte le lacrime che aveva, ma non appena Yun Che la chiamò per nome i suoi occhi tornarono ancora lucidi: “Sono io, e tu…”


Guardando l’uomo di fronte a lei, che era chiaramente uno sconosciuto eppure possedeva un’aura a lei così familiare, si sentì senza fiato dalla commozione. Faceva fatica persino a parlare.


“Grazie… per avermi salvato.” Yun Che raddrizzò la schiena e la ringraziò sinceramente.


…………….


“Mia sorella maggiore si chiama He Ling… He Ling!”


“Quindi… che aspetto ha? In lei c’è qualcosa di diverso rispetto agli altri Spiriti del Legno?”


“La sorellona è una ragazza davvero bella, è la sorella più bella del mondo. È più carina di qualsiasi fiore, più carina anche delle stelle e della luna nel cielo notturno!”


……………


Yun Che all’inizio aveva immaginato che ciò che gli aveva detto He Lin fosse un’esagerazione dovuta all’innata ammirazione che provava per sua sorella maggiore. Soltanto in quel momento, ora che l’aveva vista di persona, proprio di fronte ai suoi occhi, realizzò che He Lin non aveva affatto esagerato.


Il corpo degli Spiriti del Legno conteneva il puro potere della natura. Che fossero maschi o femmine, tutti loro erano incredibilmente belli. Questo si poteva considerare un dono da parte della natura. He Ling era l’ultima discendente della Stirpe Reale degli Spiriti del Legno. Quindi, tale caratteristica in lei si esprimeva all’apice della sua potenzialità. Tutti quegli stupendi fiori non erano nulla, in confronto al suo splendore. Le righe di lacrime sulle sue guance avrebbero fatto lamentare dalla tristezza il mondo intero.


La ragazza scosse la testa. Mentre lui era rimasto svenuto, lei l’aveva visitato ogni giorno. Ma ora che si era svegliato, evitò timidamente il suo sguardo.


“Per quanto… tempo ho dormito?” chiese Yun Che.


“Tredici giorni.” Le rispose lei, a bassa voce, lanciandogli di nascosto un’occhiata e distogliendo subito dopo lo sguardo.


Lui… in fondo, non era He Lin. Quella era la prima volta che lei incontrava così da vicino un essere umano maschio.


“Tredici giorni…” mormorò Yun Che, sospirando mentalmente. Anche se non doveva più sopportare il Marchio Spirituale del Suicidio, non sarebbe comunque riuscito a entrare in tempo nella Perla dell’Eternità.


Guardando l’anello che portava al dito, un tempo appartenuto a Caizhi, pensò tristemente: <em>Jasmine, sono già destinato a non poter mantenere la promessa che ti ho fatto… e che ho fatto a Caizhi.</em>


<em>Qian… ye… Ying…er…</em>


Quando quel nome e quella sagoma dorata comparvero nella sua mente, all’istante dal suo cuore si emanò intento omicida… ma non appena vide di nuovo la ragazza di fronte a lui, lo soppresse forzatamente.


Quella donna era fin troppo terrificante.


Poteva distruggere una stella con un solo dito, grazie alla sua forza misteriosa, i suoi complotti erano articolati e, sebbene fosse crudele come un serpente velenoso, era anche estremamente cauta… era in grado di sfuggire agli occhi e alle orecchie dell’intero universo, eppure quando aveva fatto la sua mossa contro di lui, che non poteva affatto resisterle, nonostante si trovassero persino fuori dalla Regione Orientale non aveva esitato a maledirlo con il Marchio Spirituale del Suicidio…


Yun Che non aveva mai temuto chi era più forte di lui. Quando era solo al Divine Soul Realm, aveva avuto il coraggio di affrontare l’intero setta dell’Anima Nera da solo, portando distruzione nel loro setta e mettendo in pericolo il loro Realm King.


Qianye Ying’er, però, era semplicemente troppo forte. Di fronte a lei, Yun Che si era sentito chiaramente come una formica schiacciata da un’intera montagna. Non importava che lui avesse fatto del suo meglio coi suoi poteri, le sue strategie e le sue capacità uniche, non era comunque riuscito a muovere un solo dito contro di lei.


Si era già sporcata le mani, maledicendolo col Marchio Spirituale del Suicidio, quindi perché avrebbe dovuto trattenersi?


E ora che lui non poteva più entrare nella Perla dell’Eternità… allora, avrebbe dovuto vivere il resto della vita sotto la sua costante minaccia?


Yun Che rabbrividì e si sentì girare la testa semplicemente ripensando a quanto era stata terribile la sofferenza che aveva dovuto sopportare. Anche la sua anima tremò, e lui pensò: <em>Qianye Ying’er… non morirò così facilmente… giuro che se un giorno ti avrò fra le mani…</em>


<em>Ti stuprerò diecimila volte prima di tagliarti a pezzi!!</em>


Lanciò a Qianye Ying’er la maledizione più crudele della sua vita… in effetti, considerando la loro differenza di forza, al momento non poteva fare altro.


“C-cosa c’è? Stai ancora soffrendo?” chiese ansiosamente He Ling, quando vide l’espressione di Yun Che cominciare a distorcersi leggermente.


Yun Che abbandonò i suoi pensieri e rispose frettolosamente: “No, no. Stavo solo pensando ad alcune cose. Do… dov’è la Signora Shen Xi? Non l’ho ancora ringraziata per avermi salvato.”


He Ling si voltò verso la casa di bambù in mezzo al mare di fiori, e rispose a bassa voce: “Al momento la Maestra sta meditando. Non possiamo disturbarla mentre medita, ma la Maestra ha trattato il tuo Marchio Spirituale del Suicidio ogni giorno, quindi non continuerà ancora per molto. Fra poco, dovresti incontrarla.”


“D’accordo.” Rispose Yun Che, annuendo, poi chiese: “Che tipo di persona è la Signora Shen Xi? Non ho mai sentito parlare di lei, prima di venire qui.”


Qianye Ying’er gli aveva detto di essere l’unica persona in grado di liberarlo dal Marchio Spirituale del Suicidio. Considerando la sua forza, non c’era motivo di dubitare delle sue parole.


Eppure, Shen Xi poteva farlo.


E ora, in effetti, Yun Che non stava provando alcun dolore per il Marchio Spirituale del Suicidio.


Che tipo di persona era, per essere davvero in grado di cancellare il potere di qualcuno al livello di Qianye Ying’er?


<em>No, aspetta! Qianye Ying’er ha detto che, se venisse maledetto col Marchio Spirituale del Suicidio, persino un Imperatore Divino desidererebbe la morte e implorerebbe pietà… possibile che questa donna sia ancora più forte di un Imperatore Divino?</em>


<em>E poi, il luogo in cui vive è davvero la terra proibita più sacra e inviolabile del Regno del Dio Drago!?</em>


He Ling ci pensò per qualche secondo, poi rispose: “La Maestra è una persona davvero forte e davvero fantastica. È stata la Maestra a salvarmi, tre anni fa, perché ha provato pietà per me vedendomi completamente sola, quindi mi ha portato qui. Ma in realtà, non so nient’altro riguardo a lei. So solo che… sembra esserci qualcosa che la limita, che la costringe a restare qui. Anche se di tanto in tanto può uscire, non può restare via troppo a lungo, altrimenti rischierebbe di sparire.”


“… sparire?” quella parola scioccò Yun Che.


“Mn, la Maestra mi ha detto così.” Rispose He Ling, con un piccolo cenno d’assenso: “La Maestra medita ogni giorno per riuscire a liberarsi da questa limitazione. E adesso, per colpa mia, la Maestra… avrà bisogno di molto più tempo per farcela.”


Abbassò lo sguardo, mordendosi con forza un labbro.


“Molto più tempo”… non si trattava di dieci o cento anni, ma di ventimila anni.


“…” Yun Che era incredulo, e intervenne frettolosamente: “No, non per colpa tua, ma per colpa mia.”


Aveva sentito tutto ciò che Shen Xi aveva detto gentilmente mentre lui e Xia Qingyue erano fuori dalla Terra Proibita del Samsara. Si ricordava che lei avrebbe perso l’equivalente di ben ventimila anni di sforzi in sangue di cuore, se l’avesse salvato…


Quindi, aveva rimandato il giorno in cui si sarebbe liberata di ventimila anni per salvarlo…


Yun Che si grattò la testa… quello era un altro gigantesco, dannato favore che non avrebbe mai potuto ripagare!


In passato aveva già affrontato ogni genere di tragedia, per poi incontrare un benefattore dopo l’altro… non sapeva di preciso se questo lo dovesse far disperare o rallegrare.


Non c’era da stupirsi che Shen Xi avesse continuato a rifiutare con determinazione anche quando Xia Qingyue l’aveva implorata con tutta sé stessa… ventimila interi anni, anche per i Divine Master, erano moltissimi. In fondo, gli umani al Divine Master Realm vivevano cinquantamila anni.


Ma alla fine, aveva davvero accettato di salvarlo… era semplicemente inconcepibile.


He Ling scosse di nuovo la testa, poi distolse lo sguardo. I suoi occhi, che avevano evitato quelli di Yun Che fin dall’inizio, all’improvviso si fissarono su di lui. Gli chiese, a voce estremamente bassa: “Puoi dirmi… cos’è successo al mio Lin’er? C-come… è… morto…”


Quando pronunciò quelle parole, Yun Che vide un profondo dolore nei suoi cristallini occhi verdi.


Yun Che sapeva già da tempo che il rapporto fra i due fratelli era incredibilmente stretto, siccome He Lin era costantemente preoccupato per lei. Per He Ling, la morte di He Lin non era semplicemente la perdita del suo ultimo familiare, ma anche il completo sterminio della Famiglia Reale degli Spiriti del Legno…


“D’accordo.” Yun Che annuì. Anche se la verità era terribilmente crudele, doveva dirla a He Ling.


“Ho incontrato He Lin in un Reame Stellare Inferiore, chiamato Regno Darkya. Allora, volevo davvero ottenere una Sfera di Spirito del Legno…”


Così, Yun Che raccontò tutto a He Ling: di come per cercare una Sfera di Spirito del Legno aveva raggiunto il Regno Darkya e aveva comprato He Lin, di come all’ultimo momento non era riuscito a ucciderlo e, al contrario, l’aveva riaccompagnato al villaggio nascosto… e di come questo aveva portato al massacro degli Spiriti del Legno… le raccontò tutto dettagliatamente, riferendole ogni parola e ogni gesto che He Lin aveva detto o compiuto per lei.


Continuò fino a quando He Lin gli aveva donato la sua Sfera di Spirito del Legno Reale e, alla fine, si era dissipato piangendo fra le sue braccia…


He Ling ascoltò in silenzio senza mai interromperlo. Quando sentì tutti quei nomi familiari e poi lo sentì dire che erano tutti morti, si portò le candide mani davanti alle labbra, piangendo senza controllo. Aveva tremato violentemente, dalla testa ai piedi, come se fosse stata travolta da una tempesta di vento.


“Morti… tutti… morti…” sussurrò mentre singhiozzava, ogni parola più straziata della precedente.


“…” Yun Che non trovò la forza di guardarla negli occhi: “Sono stato io a causare questa tragedia, sono stato io la causa della loro sofferenza. Ho bruciato il cadavere del mandante, Lei Qianfeng, dove li abbiamo sepolti, ma…”


All’improvviso, Yun Che si voltò, perché vide una goccia verde cadere a terra, accanto ai suoi piedi.


Sollevò di scatto lo sguardo e, scioccato, vide due rivoli verde smeraldo sulle candide guance di He Ling.


Quello era il colore del sangue degli Spiriti del Legno!


A essere ancora più spaventoso, era il fatto che i suoi occhi inizialmente verde smeraldo… ora erano ricoperti da un vistoso velo grigio.


Yun Che si sentì stringere il cuore. Prese rapidamente He Ling per le spalle: “He Ling… He Ling! Tu…”


“La nonnina Qing Ye… lo zio Qing Mu… Fei Yan… Zhu Yin… Qing Zhu… sono tutti morti… tutti… morti…”


Ogni singolo grido conteneva il dolore del suo cuore infranto. I suoi occhi erano spenti. Dentro di loro c’erano solo dolore, disperazione, e sempre più grigio… un tipo di grigio che non avrebbe dovuto assolutamente mai comparire negli occhi di uno Spirito del Legno.


“He Ling!” Yun Che scosse con forza le sue esili spalle, dicendole con agitazione: “Ascoltami. Loro non sono più con noi. Tu sei l’ultima discendente e l’ultima speranza della Famiglia Reale degli Spiriti del Legno, quindi devi essere forte… dato che ho la Sfera di He Lin, io posso essere considerato per metà uno Spirito del Legno. Da oggi in poi, andrò a cercare gli altri Spiriti del Legno insieme a te, li cercheremo insieme, e li proteggeremo. Non devi…”


Una mano lo spinse via con rassegnazione, poi He Ling si voltò e corse via, lasciandosi alle spalle una scia di sangue verde…


“He Ling!”


Yun Che si rialzò velocemente. Proprio quando stava per inseguirla, sentì alle sue spalle un piccolo sospiro.


“Ah… lasciala andare.”


Yun Che rimase fermo e, subito dopo, si voltò.


Avvolto da un’intensa e sacra luce bianca, il viso della donna era impossibile da vedere, ma si poteva distinguere la sua meravigliosa e illusoria sagoma.


Era chiaramente poco distante, eppure sembrava trovarsi a un’altezza inarrivabile.


Shen Xi.
                                


                                



