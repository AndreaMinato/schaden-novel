---
weight: 13070
title: Capitolo 1307 – Qingyue e Xuanyin
pubDate: 2025-02-27T08:14:48.772Z
tags:
    - atg
---


<em>Capitolo regolare,
0 in coda, 0/10,
-Schadenfreude</em>


Divina Regione Orientale, regno degli Dei Lunari.


Dopo aver attraversato le regioni orientali e occidentali e aver trascorso un lungo periodo di isolamento, Xia Qingyue tornò finalmente nel regno degli Dei Lunari.


Quando lo rivide si emozionò.


Riuscì ad attraversare la barriera d'isolamento del regno senza problemi e, prima che si avventurasse troppo in avanti, due guardie lunari scoprirono la loro aura.


"Xia Qingyue?!"


Due luci bianche brillarono mentre gli uomini erano già apparsi di fronte a Xia Qingyue, le loro aure forti e dominanti si fissarono su di lei: "Osi ancora tornare!"


Proprio mentre avevano finito di gridare, una voce bassa e profonda risuonò da dietro di loro: "Ritiratevi."


Dopo che lo spazio si increspò, un uomo scarno che portava un'armatura dorata apparì dal nulla. I suoi occhi emanavano una luce gialla che rendevano difficile fissarli direttamente e la sua aura opprimente accompagnava questo sguardo minaccioso.


Nel momento in cui si presentò, le due guardie lunari si tesero e si inchinarono frettolosamente: "Porgiamo i nostri saluti al Dio Lunare Dorato!"


Il Dio Lunare Dorato Yue Wuji guardò Xia Qingyue con un'espressione piena di emozioni contrastanti per poi dire con voce calma: "Il nostro re ti ha aspettato per molti giorni."


"..." Xia Qingyue non disse nulla. Si limitò ad annuire lievemente mentre avanzava oltre a lui, diretta verso la città della Luna Divina.


In un'enorme sala spaziosa, perfino la gentile luce lunare non poteva attenuare l'atmosfera gelida di questo posto. In fondo alla stanza, l'imperatore era seduto sul suo trono, impassibile.


Xia Qingyue avanzò lentamente e si fermò al centro della grande sala e si inginocchiò lentamente a terra.


"Qingyue..." L'Imperatore degli Dei Lunari sospirò freddamente e con fare cupo: "Non avevi paura che ti avrei ucciso una volta che fossi tornata?"


"Il padre adottivo non mi ucciderà." Rispose con tono triste la donna.


"..." L'imperatore fece una smorfia, ma poi non poté più trattenersi mentre si rilassò e disse con tono esasperato e divertito: "Qingyue, non potresti almeno chiedere perdono e mostrare un po' di ubbidienza? Questo tuo atteggiamento testardo è proprio diverso da quello che ha mostrato tua madre anni fa."


"..."


Xia Qingyue chiuse gli occhi per poi dire piano: "Il debito di gratitudine che ho è profondo come l'oceano, eppure ho finito con il danneggiare la tua reputazione per il resto della tua vita. Anche se non mi ucciderai... non ho la faccia per implorare il tuo perdono."


L'Imperatore degli Dei Lunari aggrottò le sopracciglia per poi sospirare: "Se fosse accaduto decenni fa, forse vi avrei davvero ucciso per la rabbia, ma ricordo ancora cos'è successo in passato quando ho perso tutta la mia razionalità. Mi ci sono voluti anni per riprendermi e ho anche commesso delle azioni crudeli e folli."


"Ma non sei tua madre e io sono diverso rispetto al passato."


"Questa volta sono rimasto arrabbiato per meno di due ore prima di ricompormi. Ho detto che il matrimonio di quel giorno era per il futuro del regno degli Dei Lunari, ma in realtà... era una mossa assurda motivata dai miei desideri egoisti. Inoltre eri anche legata dal debito di gratitudine che avevi nei miei confronti. Quindi forse anche la comparsa di quel ragazzino era dovuta al destino... Così non importa anche se tutti quei piani sono andati in fumo. Ora che ci ho riflettuto, se non avessi fatto quella scelta, io... e specialmente tua madre, forse saremmo rimasti delusi da te."


Xia Qingyue alzò la testa, le sue palpebre stavano fremendo: "Padre adottivo..."


"Eheheh." L'imperatore scosse la testa: "Sei davvero stupita che l'avrei pensata così? Ne sono sorpreso anche io o forse... il mio momento arriverà presto, quindi non c'è nulla che non possa più accettare ormai."


"Padre adottivo..."


"Non devi dire altro." L'imperatore degli Dei Lunari fece un cenno, composto. "Non che creda completamente alla profezia data dal Regno del Mistero Celestiale. Invece è una sensazione simile che mi viene più frequentemente di recente e sta anche diventando sempre più intensa."


"Qingyue, se vuoi davvero rimediare e vuoi ripagare il favore che ti ho mostrato negli ultimi anni..." L'imperatore degli Dei Lunari sospirò, il suo sguardo era solenne e grave: "Eredita il mio potere divino. Il motivo per cui sono stato buono con te è perché volevo trovare pace e mantenere la coscienza pulita una volta che trasferirò a te il mio potere divino. So che alla fine è qualcosa che ti sto imponendo, ma... questo è il solo desiderio egoista a cui non posso rinunciare."


"Ma l'aspetto positivo dopo questa 'cerimonia' è che non dovrai più diventare l'Imperatore degli Dei Lunari. Anche se è un mio grande rimpianto, credo che sarà più facile per te accettarlo... Quindi mi sento anche più in pace io."


"..." Xia Qingyue non rispose.


"Domani annuncerò a tutti che ti riceverò come mia figlia adottiva..." L'Imperatore degli Dei Lunari voleva continuare, ma dopo un momento di esitazione, il suo tono cambiò lievemente e disse: "Vai a vedere tua madre, si è preoccupata costantemente per te negli ultimi giorni. Prima tranquillizzala. Parleremo di tutto il resto domani."


"Sì." Rispose piano Xia Qingyue. Dopodiché si alzò e iniziò ad uscire lentamente dalla sala.


"Oh, giusto, cos'è successo a Yun Che?" Chiese all'improvviso l'Imperatore degli Dei Lunari: "Non è entrato nella Perla dell'Eternità e, finora, non ci sono state notizie di lui. Il Regno dell'Eternità deve provare proprio un grande rimpianto per com'è andata la situazione."


Xia Qingyue rimase sul posto senza rispondere.


L'Imperatore degli Dei Lunari scosse la mano con noncuranza: "Va bene, va bene. Vai da tua madre allora."


Ma Xia Qinygue non se ne andò, invece disse all'improvviso: "Padre adottivo, ora capisco davvero le parole che mi hai detto tre anni fa. Ho anche capito che il vero ostacolo che mi ha impedito di tornare in tutti questi anni non eri tu, ma io stessa."


Dopo aver finito di parlare, iniziò ad uscire silenziosamente dalla sala.


L'Imperatore degli Dei Lunari rimase sbigottito da queste parole, ma all'improvviso alzò le sopracciglia e balzò in piedi, mostrando una rara espressione di gioia.


"Qingyue, se hai davvero capito allora... non ho davvero più rimpianti!"


.....


Il piccolo mondo dove risiedeva Yue Wugou era nascosto e pochissimi potevano avvicinarsi. Mentre si dirigeva verso di esso, l'ambiente diventò silenzioso e immobile.


I passi di Xia Qingyue erano lenti e pesanti, e nessuno poteva comprendere come si sentisse. Dal momento in cui aveva rivisto Yun Che, aveva provato grandi emozioni... aveva dovuto fare scelte, fuggire per salvarsi, aveva provato terrore, impotenza, aveva affrontato la morte, la disperazione e aveva trovato una fonte di speranza...


Sentì un brivido e si fermò. Questo perché una forza terrificante stava premendo su di lei. In quel momento la voce gelida di una donna risuonò nel suo orecchio:


"Dov'è Yun Che?!"


Xia Qingyue non riusciva a girarsi. Con la coda dell'occhio individuò un abito niveo e diversi ghiaccioli blu.


Sicuramente non era una persona che proveniva dal regno degli Dei Lunari, eppure poteva infiltrarsi qui senza essere individuata?!


"Chi sei?" Chiese invece Xia Qingyue.


"Rispondi alla mia domanda... Dov'è Yun Che?!" La voce della donna divenne ancora più gelida mentre una lancia gelida si estese da dietro Xia Qingyue e si posò lievemente sulla sua gola.


"..." Xia Qingyue rimase in silenzio per un breve momento per poi dire: "Ah, così sei la maestra di Yun Che, signora Mu Xuanyin."


L'aria divenne ancora più fredda. Dopo diversi secondi, la lancia si sciolse lentamente e la forza che la bloccava era scomparsa.


Xia Qingyue si girò, puntò gli occhi su un viso gelido così bello che poteva fare perdere colore al resto del mondo. Indossava abiti bianchi simili a quelli che indossava Yun Che quel giorno e il suo splendido volto era coperto da uno strato di ghiaccio che congelava ogni sua emozione. Xia Qingyue fece una piccola riverenza e disse: "Xia Qingyue porge i suoi saluti alla signora Mu."


Una strana luce brillò nei suoi occhi mentre sollevava di nuovo lo sguardo. Non avrebbe mai pensato che il realm king del Regno della Canzone Glaciale, la maestra di Yun Che, sarebbe stata così bella.


"Come hai capito che ero io?" Mu Xuanyin la fissò.


Xia Qingyue rispose: "Yun Che mi ha menzionato che la signora Mu era la sua più grande benefattrice nel Regno degli Dei. Anche se sembra fredda e impassibile, l'ha sempre aiutato in ogni modo."


"Inoltre ha corso un enorme rischio infiltrandosi nel regno degli Dei Lunari per chiedere dove fosse. Inoltre la sua forza misteriosa è estremamente elevata e la sua Energia Misteriosa molto fredda... Yun Che è stato nella Divina Regione Orientale per pochi anni, così la sola persona che corrisponde a tutti quei requisiti sarebbe lei." Continuò: "Inoltre la persona che è apparsa fuori dal Regno dell'Inizio Assoluto... era lei, vero?"


"..." Le sopracciglia di Mu Xuanyin fremetterò lievemente.


"Con questa forza, è naturale che sia riuscita a trattenere il vecchio vestito di grigio al fianco di Qianye Ying'er. Sembra che la Divina Regione Orientale si sia proprio sbagliata sulla sua forza."


Mu Xuanyin aggrottò lievemente le sopracciglia mentre squadrava Xia Qingyue.


La ragazza non provò a schivare lo sguardo gelido e terrificante, al contrario, la fissò direttamente negli occhi: "Signora, non si preoccupi. So mantenere dei segreti."


Mu Xuanyin non le rispose, invece chiese nuovamente: "Rispondi alla mia domanda, dov'è Yun Che? Perché sei tornata da sola?"


"È nel regno del Dio Drago." Disse Xia Qingyue.


"Perché l'hai lasciato nel Regno del Dio Drago?"


"Qianye Ying'er gli ha inflitto il Marchio Spirituale del Suicidio."


"...Cosa?!" Mu Xuanyin cambiò drasticamente espressione e la sua aura prima stabile iniziò a fluttuare violentemente.


"Signora, non si preoccupi. Il motivo per cui l'ho lasciato lì è perché c'è qualcuno in grado di aiutarlo a toglierlo." Xia Qingyue provò scontentezza quando vide il cambio di atteggiamento di Mu Xuanyin. Alla fine Yun Che era rimasto nel Regno della Canzone Glaciale per tre anni, eppure il Realm King dalla forza e dalla bellezza insuperabili si preoccupava così tanto per lui...


Erano davvero solo discepolo e maestra?


 "Non è possibile..." La luce fredda di Mu Xuanyin ondeggiò e non riusciva più a mantenersi composta: "Se è davvero afflitto dal marchio, a parte Qianye Ying'er non c'è nessun altro che può toglierlo! Chi esattamente..."


All'improvviso alzò le sopracciglia mentre pensava ad una persona: "Intendi..."


"Shen Xi." Disse piano Xia Qingyue.


"..." Lo sguardo di Mu Xuanyin era sempre fisso su Xia Qingyue, ma aveva visto che la ragazza era sempre stata completamente calma dall'inizio alla fine nonostante la sua aura opprimente. Ad un'età del genere non avrebbe dovuto avere una compostezza del genere... Era così calma da essere inquietante.


Al contrario... sembrava che emanasse una sensazione opprimente che non sarebbe mai scomparsa...?


"Che possa davvero togliere il Marchio Spirituale del Suicidio? E perché ha lasciato che Yun Che rimanesse lì?" Chiese Mu Xuanyin. In effetti c'era una possibilità che Shen Xi potesse togliere il marchio, ma risiedeva nella Terra Proibita del Samsara e non aveva mai permesso a nessuno di avvicinarsi, figuriamoci entrare. Tuttavia non aveva percepito nessuna falsità nel tono di Xia Qingyue.


"La signora Shen Xi in persona ha detto che poteva toglierlo e che ci avrebbe messo solo cinquant'anni." Disse Xia Qingyue con un tono calmo e gentile. "Per quanto riguarda il motivo per cui ha accettato Yun Che, è il frutto del buon karma che si è guadagnato con le sue azioni precedenti."


"In effetti è davvero un peccato che non possa entrare nel Regno dell'Eternità. Ma per Yun Che non è un'opportunità rara rimanere accanto alla signora Shen Xi? Quindi spero che possa stare tranquilla... almeno per i prossimi cinquant'anni sarà assolutamente al sicuro."


L'aura turbata di Mu Xuanyin iniziò a ricomporsi. In effetti essere accettati da Shen Xi era un'ottima opportunità per Yun Che. Anche se i guadagni a breve termine non potevano essere paragonati ai tremila anni nella Perla dell'Eternità, i benefici a lungo termine sicuramente sarebbero stati sicuramente maggiori.


Perché era Shen Xi... L'esistenza più unica nell'intero Regno degli Dei.


Però prima era necessario ottenere il suo favore.


Ma... nonostante si dicesse che Shen Xi fosse estremamente gentile, dietro quella grazia c'era una grande impassibilità. Sembrava completamente indifferente, una persona priva di desideri ed emozioni.


Questo tipo di persone, avrebbe potuto ottenere il suo favore... anche solo un po'?
                                


                                



