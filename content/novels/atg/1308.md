---
weight: 1308
title: Capitolo 1308 – Trasformazione
pubDate: 2025-02-27T08:14:48.772Z
tags:
    - atg
---


<em>Capitolo regolare,
0 in coda, 0/10,
-Schadenfreude</em>


Dopo aver ottenuto la risposta che voleva, Mu Xuanyin finalmente iniziò a  rilassarsi. Non disse un'altra parola e distolse lo sguardo. Dopodiché la sua figura si sciolse lentamente nel nulla e la sua aura scomparì.


Cinquant'anni, Yun Che poteva davvero aspettare per cinquant'anni?


Xia Qingyue fece una piccola riverenza sul posto per poi girarsi e andarsene.


"Dato che Shen Xia ha fatto un'eccezione per Yun Che e gli ha permesso di rimanere, sia per mantenere il segreto che per il Gelido Cuore di Vetro nel tuo corpo, non c'era motivo per cui non rimanessi anche tu." La voce chiara e fredda di Mu Xuanyin risuonò dietro Xia Qingyue. "Perché hai rinunciato a questa opportunità incredibile e invece hai deciso di tornare in luogo dove saresti stata giudicata colpevole?"


Xia Qingyue si fermò e rispose con tono cupo: "Sono in debito con l'Imperatore degli Dei Lunari per avermi salvato la vita e mi ha cresciuto per farmi diventare suo successore, è anche la persona che ha salvato la vita e il cuore di mia madre. Eppure non l'ho mai ripagato e invece ho danneggiato gravemente la sua reputazione. Se mi allontanassi e basta... come potrei avere ancora la faccia di continuare ad esistere a questo mondo?"


Mu Xuanyin aggrottò le sopracciglia: "...Tua madre?"


"Yue Wugou." Xia Qingyue parlò del suo segreto a questa donna che non aveva esitato ad infiltrarsi nel regno degli Dei Lunari per Yun Che.


"...!!" Le palpebre di Mu Xuanyin tremolarono, ma non provò troppo shock sentendo queste parole. Al contrario, sentì un po' di sollievo. Non c'era da meravigliarsi che avesse il Gelido Cuore di Vetro, era perché era stata data alla luce da un fisico divino Immacolato.


"Inoltre cosa potrei ottenere stando lì?" Disse sospirando con emozione la ragazza. "Dopo cinquant'anni, non avremmo altra scelta se non continuare a nasconderci e scappare, per sempre sotto la vostra protezione. Non avremmo altra scelta che vivere disperatamente ogni singolo giorno tremando di paura."


Mu Xuanyin aggrottò le sopracciglia: "Cosa stai cercando di dire?"


Xia Qingyue si girò guardandola di nuovo negli occhi: "Qianye Ying'er sa già del più grande segreto di Yun Che. Per questo non ha esitato ad infliggergli il Marchio Spirituale del Suicidio del Brahma. Nella Terra Proibita del Samsara, Qianye Ying'er non potrà toccarlo, ma cosa succederà tra cinquant'anni? Crede che si fermerà allora?"


Mu Xuanyin rispose freddamente: "Non lo farà."


"È la sua maestra, una persona che è molto preoccupata per lui. In tal caso oserebbe uccidere Qianye Ying'er e sbarazzarsi della sua più grande minaccia per sempre?" Chiese Xia Qingyue.


"..." Lo sguardo gelido di Mu Xuanyin si concentrò lievemente: "Non oso e non posso comunque ucciderla."


 "Esatto, non osa." Xia Qingyue scosse lievemente la testa: "Mia madre non è stata ferita dal regno degli Dei Stellari anni fa, è stata danneggiata da Qianye Ying'er. Eppure l'Imperatore degli Dei Lunari non ha osato sfogare la sua ira contro il Regno degli Dei Stellari, ma ha scelto di sopportare una volta che si è confrontato con la verità. Tutti sanno che il figlio dell'Imperatore degli Dei Stellari, il Lupo Celeste Xisu, è morto a causa di Qianye Ying'er, eppure anche lui ha scelto di sopportare."


"Non osate fare nulla e nessuno di voi osa attaccare Qianye Ying'er. Quindi... tra cinquant'anni Yun Che e io saremmo stati presi di mira da lei e avremmo potuto solo nasconderci, fuggire e vivere sotto la sua ombra, senza mai avere pace... finché non cadremo nelle sue mani. Non potremo mai vendicarci."


"..." Mu Xuanyin non la smentì, né poteva farlo.


"Durante quei pochi giorni che ho trascorso con Yun Che, ho provato molti momenti di impotenza. La disperazione che ho sentito quando ho dovuto scegliere, quando ho dovuto rinunciare a qualcosa, l'impotenza che ho sentito di fronte al potere assoluto e alla morte, l'umiliazione e il marchio spirituale del suicidio... Mi hanno ricordato di quando il mio setta è stato colpito da quella calamità tutti quegli anni fa, e della tristezza di non poter tornare a casa..."


"Ho già... iniziato ad odiare questo tipo di sensazione."


"Cosa stai cercando di dire?" Chiese Mu Xuanyin.


Xia Qingyue alzò la testa e chiuse gli occhi mentre parlava con tono misurato: "Allora, l'Imperatore degli Dei Lunari mi ha detto che il mio Gelido Cuore di Vetro e il mio Splendido Fisico dei Nove Misteri erano divini miracoli senza precedenti. Anche l'Antenata dell'Eternità di allora non sarebbe mia eguale. Eppure mi manca qualcosa... l'aspetto più importante di tutti in effetti..."


"L'ambizione!"


Mu Xuanyin: "..."


Guardò Mu Xuanyin per poi chiedere all'improvviso: "Signora Mu, in confronto a me, Yun Che ha ereditato il potere del Dio della Creazione ed è ancora più adatto ad essere definito un miracolo, e la tribolazione dei nove stadi ne è la più grande prova. Allora che cos'è che gli manca di più secondo lei?"


"L'ambizione." Rispose senza esitazione Mu Xuanyin.


Finché uno fosse stato un grande talento, chi non avrebbe voluto che la sua fama non si diffondesse ovunque, chi non avrebbe voluto fondare la sua scuola o il suo setta, chi non avrebbe desiderato sdegnare il resto del mondo? Anche quando uno raggiungeva il livello di un realm king, continuavano disperatamente a perseguire la via del divino vaga e illusoria.


Il talento di Yun Che poteva essere descritto solo come mostruoso e possedeva l'eredità del solo Dio della Creazione nell'universo, eppure non aveva un minimo di ambizione di quel tipo. La sua crescita era estremamente rapida, ma agli occhi degli altri coltivatori, il motivo dietro i suoi sforzi era così semplice e puro da essere assurdo... Nessuno avrebbe creduto che non aveva nessun interesse a diventare il campione del torneo e che avesse fatto tutto questo per incontrare Jasmine.


Anche il suo arrivo nel Regno degli Dei era stato motivato da questo.


"Esatto..." Xia Qingyue annuì e poi sospirò lievemente: "È la persona che ha più diritto ad essere ambiziosa, che dovrebbe avere un'aspirazione del genere, eppure gli manca proprio questo. Ciò che gli importa di più è la sua famiglia e le sue donne. L'ambizione... non l'ha mai avuta e forse non l'avrà mai."


"E dato che non l'avrà, allora... dovrò averla io."


"Hai detto tutto questo, ma cos'hai intenzione di fare esattamente?" Lo sguardo gelido di Mu Xuanyin divenne di nuovo concentrato. L'atmosfera opprimente che proveniva da Xia Qingyue stava diventando sempre più chiara, era indubbio.


La forza misteriosa di Xia Qingyue era solo al primo livello del Divine Spirit Realm, eppure poteva fare sentire sotto pressione Mu Xuanyin. Questo era qualcosa che trascendeva ogni logica.


"Dato che nessuno di voi osa uccidere Qianye Ying'er, allora sta a me farlo." Disse Xia Qingyue con tono tenue e gentile, come se stesse parlando di qualcosa di ordinario. "Il cielo mi ha donato il Gelido Cuore di Vetro e lo Splendido Fisico dei Nove Misteri, allora seguirò la sua volontà e farò qualcosa che dovrebbe fare una persona dai divini miracoli. Anche se dovrò rischiare la vita, anche se dovrò mettere da parte i miei scrupoli, non lascerò che ci costringa a vivere sotto la sua ombra!"


"...Vuoi uccidere... Qianye?" Disse freddamente Mu Xuanyin: "In base a cosa lo dici?"


"Non c'entrano basi, né diritti, è perché non ho altra scelta."


"Stai sottovalutando la difficoltà nel farlo." Mu Xuanyin la guardò intensamente. "Il motivo per cui è così terrificante non è per le sue sole capacità. Ha il supporto del Regno del Monarca Brahma, ha innumerevoli ammiratori nelle regioni Occidentale, orientale e Meridionale e una sua sola parola farebbe impazzire innumerevoli forti coltivatori, facendoli precipitare a morire."


"Lo so." Disse piano Xia Qingyue. "Così... se venissi sconfitta o uccisa, spero che la signora Mu lo prenda dalla Terra Proibita del Samsara tra cinquant'anni e gli consigli di rimanere nel regno del Dio Drago."


"Oh giusto." Xia Qingyue continuò: "Ho già troncato ogni legame con lui, quindi non siamo più marito e moglie, e non abbiamo più niente a che fare l'uno con l'altra. Così d'ora in avanti, ciò che mi succederà non lo riguarderà più. posso anche assicurarle che qualsiasi metodo privo di scrupoli che attuerò in futuro sicuramente non riguarderà la signora Mu o il Regno della Canzone Glaciale."


"Se in futuro sarò abbastanza fortunata da avere un'opportunità, spero che potrà rimandarlo nel mondo in cui desidera tornare. Alla fine non appartiene davvero a questo regno, mentre io... non posso più tornare."


Dopo essersi inchinata verso Mu Xuanyin, Xia Qingyue si girò e se ne andò. Con andatura lenta sparì dalla vista di Mu Xuanyin.


I suoi passi erano pesanti, come se fosse legata da catene pesantissime, come se si stesse incamminando verso un abisso sconfinato.


Mu Xuanyin rimase ferma in silenzio, accigliata e scossa.


Nel giorno della cerimonia di matrimonio del Regno degli Dei Lunari, si era nascosta a mezz'aria e aveva visto Xia Qingyue da lontano. Allora lo sguardo di Xia Qingyue era freddo e spento, come se fosse intrappolata in una sconfinata foschia... al punto da sembrare completamente vuoto.


Ma oggi era completamente diversa.


Quando una persona riceveva diversi colpi, in effetti il suo cuore e la sua mentalità potevano cambiare in breve tempo al punto da trasformarsi completamente... ma era davvero troppo drastico.


Inoltre quella sensazione opprimente che aveva sentito sicuramente non era qualcosa che poteva essere causato da una semplice "trasformazione".


"È seria?" Mu Xuanyin mormorò piano. Era scioccata dalla sua reazione... Perché le parole di Xia Qingyue, una ragazza di nemmeno trent'anni e solo al Divine Spirit Realm, sarebbero dovute essere completamente assurde e ridicole.


Questo era il Regno degli Dei Lunari, un posto estremamente pericoloso e Mu Xuanyin non sarebbe potuta rimanere troppo a lungo. Ancora una volta la sua figura si sciolse a mezz'aria e non lasciò nessuna traccia.


Quando lasciò il Regno degli Dei Lunari e varcò l'etere, Mu Xuanyin riapparì e guardò silenziosamente verso ovest. Dopo molto tempo sospirò per poi dire: "ChÈer, ciò che è successo... hai mai rimpianto di venire nel Regno degli Dei?"


....


Divina Regione Orientale, Regno del Dio Drago, Terra Proibita del Samsara.


Yun Che era seduto ad occhi chiusi mentre i marchi dorati brillavano sul suo corpo. Shen Xi era di fronte a lui avvolta da luce bianca, si poteva intravedere poco la sua figura celestiale. Mosse un dito verso il basso e un ammasso di luce bianca fluttuò lentamente sopra Yun Che per poi fondersi con lui.


In seguito anche i marchi sul corpo dell'uomo scomparirono.


Yun Che si alzò e proprio mentre stava per inchinarsi istintivamente, si fermò e si ricordò che non a lei non piaceva questa cerimonia. Invece si rialzò e disse con tono grato: "Ringrazio la signora Shen Xi."


"Non c'è bisogno." Poi Shen Xi si girò e se ne andò.


Aveva trascorso quasi tutto il suo tempo a coltivare silenziosamente. Il solo momento in cui Yun Che poteva vederla era quando aveva bisogno del suo aiuto per sopprimere il Marchio Spirituale del Suicidio. Tuttavia stavolta non se ne andò immediatamente stavolta, invece disse piano: "Sei pieno di emozioni caotiche, questo non ti aiuta affatto a disperdere il marchio."


"Sì... farò di tutto per ricompormi." Disse Yun Che sospirando.


Cinquant'anni... cinquant'anni!


<em>Come cavolo potrei rimanere in pace?!</em>


Mancavano meno di due anni al termine che aveva riferito alla Piccola Imperatrice Demoniaca e agli altri!


Tuttavia era stato preso di mira da Qianye Ying'er e, dato quanto era spaventosa, a meno che non fosse morta, avrebbe continuato ad inseguirlo.


Negli ultimi giorni Shen Xi aveva percepito che Yun Che non si era calmato affatto. Disse all'improvviso: "Esiste un modo per sbarazzarsi del marchio."


Yun Che rimase sbalordito da quelle parole: "Che metodo?"


"Questo metodo richiede che il marchio sia soppresso fino ad un certo punto prima di essere realizzato. Ora non è il momento giusto per attuarlo." Disse con tono gentile Shen Xi. "Una volta che ci sarà l'opportunità di farlo, te lo farò sapere naturalmente."


Per Yun Che era indubbiamente un'ottima notizia. Disse con ansia: "Sarebbe fantastico, la ringrazio."


"...Vai a confortare Ling'er per un po'. L'impatto che ha ricevuto è stato fin troppo grande e solo tu puoi 'salvarla' ora."


Shen Xi tornò a camminare in avanti, ma sparì lentamente per poi svanire nell'aria come nebbia.


Le sue parole avevano sbalordito Yun Che... salvare?


Perché aveva usato la parola salvare?
                                


                                



