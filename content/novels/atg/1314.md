---
weight: 13140
title: Capitolo 1314 – Onorevole Ospite della Terra Proibita
pubDate: 2025-02-27T08:14:48.773Z
tags:
    - atg
---


<em><strong>Capitolo Sponsorizzato! Grazie mille Federico! 6 in coda, 0/10 donazione</strong></em>


<em><strong>-Alstor</strong></em>






“Energia Misteriosa… della Luce?” Yun Che ripeté quel nome sussurrando.


“Hai mai sentito parlare dell'Energia Misteriosa dell’Oscurità?” domandò Shen Xi.


“Mn.” Yun Che annuì con il capo. Non solo ne aveva sentito parlare, ma possedeva lui stesso dell'Energia Misteriosa dell’Oscurità incredibilmente forte, nascosta nelle profondità del suo corpo.


Quello era anche il suo più grande segreto, che nessuno avrebbe dovuto scoprire per nessun motivo al mondo. Durante la Battaglia degli Dei, di quell’uomo di nome Wei Hen non era rimasto neppure lo scheletro e persino il suo nome era stato cancellato completamente, proprio di fronte agli occhi di tutti. In quel momento, l’odio estremo e l’ostilità mostrati da tutti i presenti era stata particolarmente scioccante e raggelante.


“l'Energia Misteriosa della Luce è in assoluto contrasto con quella dell’Oscurità. È un tipo unico di Energia Misteriosa, estremamente pura e immacolata, una Energia Misteriosa che è stata persino fregiata del titolo di ‘sacra’.” Spiegò gentilmente Shen Xi: “Non è come le altre forme di Energia Misteriosa. Non esiste assolutamente per distruggere o fare del male. Al contrario, il suo fine è di creare e salvare, di purificare i cuori e le anime di tutti gli esseri viventi dell’universo. Per cancellare ogni tipo di impurità e malvagità.”


“Il motivo per cui sono in grado di bloccare e cancellare il Marchio Spirituale del Suicidio è proprio che possiedo l'Energia Misteriosa della Luce, specializzata nella purificazione.”


Yun Che: “…”


“Di conseguenza, l'Energia Misteriosa della Luce è estremamente debole dal punto di vista offensivo, causando ancora meno danni dell'Energia Misteriosa pura. Eppure, è l’unica che l'Energia Misteriosa Oscura tema, è il suo più grande flagello. Al tempo stesso, anche l'Energia Misteriosa dell’Oscurità contrasta altrettanto facilmente quella della Luce. Perciò, sebbene quella dell’Oscurità tema quella della Luce, anche quella della Luce deve temere le proprietà corrosive di quella Oscura.”


Shen Xi distolse lo sguardo dalla sfera di luce bianca che stava fluttuando sopra la mano di Yun Che: “In effetti è normale che il mio Yin Vitale ti abbia donato l'Energia Misteriosa della Luce. Ma non mi sarei mai aspettata che saresti davvero stato compatibile, al punto da riuscire a manipolarla e controllarla… a quanto pare, sei ancora più straordinario di quanto pensassi all’inizio.”


Il suo tono era molto calmo e sembrava amichevole come al solito. Ma Yun Che non poteva sapere che in quel momento era terribilmente sconvolta.


<em>Possibile che abbia qualcosa a che fare con la Sfera di Spirito del Legno Reale nel suo corpo… No, anche se ne contiene una, non dovrebbe essere questo il motivo.</em>


“Questo potere è… molto difficile da controllare?” Yun Che ritrasse lentamente la mano e il bagliore intorno ad essa divenne molto meno intenso. Non aveva mai pensato che l'Energia Misteriosa, che era sostanzialmente un potere distruttivo agli occhi di tutti, potesse essere davvero così delicata e confortevole.


Quando aveva ottenuto lo Yin Vitale di Mu Xuanyin, che era fin troppo violento e potente, pur possedendo il Seme dell’Acqua del Dio Malvagio aveva quasi ricevuto delle ferite interne. Di conseguenza, aveva dovuto fare molta attenzione mentre lo raffinava. Tuttavia, sebbene quell’energia luminosa proveniente da Shen Xi fosse molto più intensa e misteriosa dello Yin Vitale di Mu Xuanyin, quando poco prima l’aveva sfiorata si era riversata dentro di lui con incredibile delicatezza. Sembrava che una vasta e sconfinata corrente oceanica, straordinariamente confortevole, avesse ripulito tutto il suo corpo… inoltre, mentre l'Energia Misteriosa fluiva attraverso di lui per poi tornare nel mondo all’interno delle sue Vene Misterioses, Yun Che non aveva dovuto neppure concentrarsi né guidarla in alcun modo.


Quando si cominciava a coltivare dell'Energia Misteriosa di un nuovo elemento, il processo per arrivare a controllarlo completamente e saperlo utilizzare appieno era molto difficile. Ancora più difficile, in effetti, che comprenderne le leggi e la natura. Inoltre, era anche necessario un periodo di tempo considerevolmente lungo.


Eppure, Yun Che era riuscito a far comparire l'Energia Misteriosa della Luce e a controllarla… non poteva sembrargli più facile e naturale di così. Non aveva incontrato nessun ostacolo né difficoltà quando ci aveva provato, per lui era praticamente naturale quanto respirare.


Il motivo per cui poteva controllare completamente e liberamente il Fuoco, l’Acqua, il Fulmine e l’Oscurità era che possedeva i rispettivi Semi del Dio Malvagio. Tuttavia, aveva appena ottenuto l'Energia Misteriosa della Luce e non tramite studio o coltivazione, ma riusciva comunque già a manipolarla così facilmente…


Dato che era l'Energia Misteriosa più pura e sacra, forse quella era un’altra sua caratteristica unica?


“No.” Rispondendo ai dubbi di Yun Che, Shen Xi scosse delicatamente la testa: “l'Energia Misteriosa della Luce non è difficile da controllare. Al contrario, è la più facile di tutte. È solo che all’inizio pensavo che, fatta eccezione per me, l'Energia Misteriosa della Luce non avrebbe mai più potuto comparire in questo universo. E soprattutto, non pensavo affatto che potesse apparire dentro di te.”


“Perché?” chiese Yun Che: “Ci sono per caso dei requisiti estremamente rigidi per poter coltivare l'Energia Misteriosa della Luce?”


Xia Qingyue gli aveva detto che il potere divino di quella donna era unico al mondo… ma ora, Yun Che aveva infranto questa unicità. Inoltre, era successo con assoluta naturalezza, tanto che si potrebbe dire che aveva ricevuto l'Energia Misteriosa della Luce, piuttosto che aver cercato di ottenerla.


<em>Aspetta un attimo, possibile che sia dovuto alle mie Vene Misterioses del Dio Malvagio? Secondo me, questa è la spiegazione più probabile e, fondamentalmente, l’unica possibile.</em>


“Per caso sai qualcosa riguardo ai Quattro Grandi Dei della Creazione dell’Era Primordiale?” Chiese all’improvviso Shen Xi.


“Sì, questo giovane in effetti ha sentito parlare di loro.” Yun Che annuì: “Erano il Divino Imperatore Heaven Punishing, Mo E, la Dea della Vita, Li Suo, il Dio dell’Ordine, Xi Ke, e il Dio degli Elementi… che in seguito divenne il Dio Malvagio.”


Shen Xi annuì lentamente, poi riprese: “l'Energia Misteriosa della Luce nacque dalla Dea della Vita, Li Suo.”


“Fra i Quattro Grandi Dei della Creazione, Li Suo era la più debole in combattimento, ma era la più amata e venerata. Possedeva il cuore e il corpo più sacri e rispettati dell’universo, e creò innumerevoli Reami Stellari, razze e altri tipi di esseri viventi nel corso della sua vita. inoltre, il suo potere della Creazione era la forma più pura, potente e originale di Energia Misteriosa della Luce.”


“Inoltre, la primissima razza che creò… sai quale fu?”


Yun Che: “…”


Le labbra di Shen Xi si aprirono, e pronunciò un nome che a Yun Che non avrebbe mai potuto essere più familiare: “Gli Spiriti del Legno.”


“…” Yun Che venne profondamente scosso da quelle parole.


“Gli Spiriti del Legno nacquero ovviamente dal potere della natura, che però in realtà è una forma di Energia Misteriosa della Vita. inoltre, quell'Energia Misteriosa della Vita deriva a sua volta da quella della Luce. Ereditarono il potere unico che la Signora Li Suo decise di donare loro, possedendo i cuori e gli ideali più puri.”


“In quanto prima razza mai creata dalla Signora Li Suo, e avendo anche ricevuto un dono unico, gli Spiriti del Legno erano le creature più rispettate e ammirate dei Reami Inferiori. Ma chi avrebbe mai potuto immaginare che, in un mondo senza Dei, paradossalmente tutto ciò che possedevano avrebbe finito col far ricadere su di loro tragedie senza fine. Così, ora gli Spiriti del Legno sono quasi completamente estinti e, se le continueranno ad andare così, probabilmente scompariranno del tutto in poco tempo.”


La sua voce conteneva una profonda malinconia. Yun Che ascoltò in silenzio, ma era decisamente scosso e notò anche un piccolo dettaglio.


Quando aveva menzionato Li Suo, Shen Xi senza farci caso l’aveva chiamata… “Signora Li Suo”?


Lei era l’ultima persona in grado di usare l'Energia Misteriosa della Luce in tutto l’universo e gli Spiriti del Legno in origine erano stati creati da quello stesso potere. Per questo motivo, si poteva dire che fra lei e loro ci fosse un legame profondo e speciale, che affondava le radici nel passato. Non c’era da stupirsi che Shen Xi, sebbene non si immischiasse mai nelle faccende dei mortali, fosse stata disposta a salvare He Ling e persino a portarla di sua iniziativa in quella Terra Proibita, dove aveva sempre vissuto da sola.


Dopo la morte del Divino Imperatore Heaven Punishing, la Dea della Vita Li Suo era stata la prima a morire fra i tre Dei della Creazione rimanenti.


Il Divino Imperatore Heaven Punishing aveva esaurito la propria forza vitale per aver utilizzato troppo la Spada Ancestrale della Punizione Celeste. Li Suo, invece, era stata la prima Dea della Creazione a soccombere per mano dei Diavoli, che si erano anche impadroniti del suo Sigillo Primordiale della Vita e della Morte… il motivo per cui i Diavoli l’avevano uccisa per prima era proprio perché erano estremamente terrorizzati dalla sua Energia Misteriosa della Luce, che li preoccupava molto.


“Durante l’Era degli Dei, eccetto la Dea della Vita Li Suo e la cerchia di Dei della Luce ai suoi ordini, c’era anche un’altra razza di Dei molto particolare, subordinata a lei, anch’essa in grado di usare l'Energia Misteriosa della Luce. Quegli Dei si chiamavano ‘Clan degli Dei Spirit Sword’.”


Il nome “Clan degli Dei Spirit Sword” fece tremare violentemente gli occhi di Yun Che.


“Hai mai sentito questo nome?” Shen Xi sembrò osservarlo attentamente mentre gli faceva quella domanda.


“…Sì, l’ho già sentito.” Yun Che annuì. Non solo lo aveva già sentito, ma addirittura prima di arrivare nel Regno degli Dei. quella volta, Jasmine gli aveva detto che molto probabilmente Hong’er proveniva da una particolare razza di Dei, conosciuta come “Clan degli Dei Spirit Sword”.


Shen Xi non indagò ulteriormente. Al contrario, continuò: “I membri del Clan degli Dei Spirit Sword appartenevano a una speciale razza di Dei, in grado di trasformarsi in spade, e le armi in cui si trasformavano erano chiamate ‘Spade Devil Slayer’. Il motivo per cui erano conosciute con questo nome era proprio perché possedevano l'Energia Misteriosa della Luce, perciò le loro lame naturalmente emettevano un’aura sacra incredibilmente intensa, che causava terrore nel cuore di ogni Diavolo.”


“La Spada Devil Slayer sotto il tuo controllo è unica e, sebbene non sia una Spada Devil Slayer pura, possiede comunque dell'Energia Misteriosa della Luce, perciò è in grado di contrastare enormemente quella dell’Oscurità. Se ti è mai capitato di affrontare degli avversari che utilizzavano l'Energia Misteriosa dell’Oscurità, dovresti saperlo con incredibile chiarezza.”


“…” Yun Che non sapeva cosa rispondere. Quindi, cambiò bruscamente argomento: “Quindi, perché è quasi impossibile che l'Energia Misteriosa della Luce compaia di nuovo?”


Shen Xi non insistette riguardo alle Spade Devil Slayer, né parlò di Hong’er. Al contrario, seguì la piega presa dalla discussione e continuò a spiegare: “Per coltivare l'Energia Misteriosa della Luce, è necessario possedere un ‘corpo sacro’ e un ‘cuore sacro’… ma già da molto tempo è impossibile che compaiano in questo universo, la cui aura diventa sempre più torbida e macchiata di desiderio, giorno dopo giorno. Inoltre, è ancora meno probabile che… tu li possieda.”


<em>Corpo sacro… Cuore sacro?</em>


<em>Un corpo sacro e immacolato o un cuore sacro e puro?</em>


In effetti, quelle erano due cose che non si sarebbero potute tirar fuori da lui neppure pestandolo con centinaia di bastoni.


Eppure, per qualche motivo, l'Energia Misteriosa della Luce era nata dentro di lui con incredibile naturalezza!


“Anche se non puoi ancora essere considerato malvagio, e possiedi anche un cuore giusto e compassionevole, il tuo corpo è stato macchiato da una quantità indescrivibile di sangue e fango. Inoltre, il tuo cuore e la tua anima sono pieni di intensi desideri e di una profonda oscurità. l'Energia Misteriosa della Luce non avrebbe dovuto mai poter comparire dentro di te…” osservò Yun Che e, oltre il bagliore bianco intorno al suo volto, i suoi occhi erano rimasti pieni di stupore e confusione fin da quanto aveva scoperto quel fatto: “Neppure io riesco a capire come sia possibile.”


Yun Che aggrottò le sopracciglia e all’improvviso chiese: “Il Dio Malvagio in passato possedeva anche l'Energia Misteriosa della Luce?”


“No, e non avrebbe neppure mai potuto ottenerla.” Shen Xi scosse la testa senza esitare.


“Allora, che sia per la Sfera di Spirito del Legno Reale di He Lin all’interno del mio corpo?” Mormorò a bassa voce Yun Che.


Shen Xi scosse ancora la testa: “Il potere della Natura contenuto nelle Sfere degli Spiriti del Legno deriva dall'Energia Misteriosa della Luce, quindi neppure gli Spiriti del Legno Reali potrebbero mai raggiungere un livello più alto di quello dell'Energia Misteriosa della Luce stessa.”


“…” Yun Che era incredulo. Dato che neppure Shen Xi riusciva a capire cosa fosse successo, per lui era a maggior ragione impossibile comprenderlo.


“Forse, anche questo è il volere dei Cieli.” all’improvviso Shen Xi si abbandonò a un leggero e rassegnato sospiro. Poi, guardò Yun Che e sembrava che i suoi occhi avessero subito senza che nessuno lo notasse una sorta di cambiamento: “Yun Che, sei disposto ad avermi come insegnante?”


“Ah?” Yun Che non si aspettava quella domanda, che gli era stata posta senza preavviso, e rimase immediatamente senza parole.


Shen Xi si voltò, guardando il paesaggio, e disse mestamente: “Quando ho portato qui Ling’er qualche anno fa, l’ho fatto semplicemente per un mio desiderio egoista. Non voglio che l'Energia Misteriosa della Luce scompaia dall’universo, quando morirò. Uno dei motivi principali per cui ho deciso di portare qui He Ling è che gli Spiriti del Legno sono la razza con le maggiori probabilità di imparare a coltivare l'Energia Misteriosa della Luce.”


“Ma… proprio come mi aspettavo, neppure He Ling è stata in grado di acquisire l'Energia Misteriosa della Luce.”


Le parole di Shen Xi fecero intuire a Yun Che le sue intenzioni: “Vuoi che io diventi l’erede del tuo potere divino della Luce?”


“No.” Shen Xi scosse la testa: “Anche se non so perché, possiedi già l'Energia Misteriosa della Luce. Quindi, voglio che diventi il mio allievo, così che io possa insegnarti… e permetterti di ereditare l’unica e sola arte misteriosa divina della Luce in tutto l’universo.”


<em>Profound Art divina della Luce?</em>


Proprio quando Yun Che stava per chiederle qualcosa, all’improvviso percepì una fluttuazione nell’aura di Shen Xi. In quello stesso istante, lei si voltò e osservò un punto distante: “Sta arrivando un onorevole ospite, continueremo la conversazione fra poco… ricorda, per il momento non rivelare a nessuno la tua Energia Misteriosa della Luce.”


<em>Un onorevole ospite!?</em>


Yun Che si voltò senza rendersene conto e guardò nella stessa direzione di Shen Xi. Che genere di individuo poteva essere qualcuno degno di essere davvero considerato un onorevole ospite nella Terra Proibita del Samsara?


……………………


Regione Orientale, Regno del Monarca Brahma.


“Cosa c’è?” Qianye Ying’er aprì di scatto gli occhi, rompendo il silenzio, con la fronte corrugata a fondo. Al suo livello, c’erano poche cose al mondo in grado di sconvolgerla così tanto.


“Qualcosa la turba, Signorina?” la voce rauca e anziana di Gu Zhu risuonò accanto a lei.


Qianye Ying’er commentò freddamente: “Il Marchio Spirituale del Suicidio che ho posto su Yun Che. La risposta spirituale che ricevo è stranamente diventata molto più debole.”


Gu Zhu: “…”


“Non c’è nessuno in grado di sopportare la tortura inflitta dal Marchio Spirituale del Suicidio per due mesi interi, ed è ancora meno probabile che qualcuno riesca a tenerlo sotto controllo… quindi, cosa diavolo sta succedendo!?” l’espressione di Qianye Ying’er divenne ancora più minacciosa. Nessuno capiva meglio di lei quanto fosse terrificante e orribile il Marchio Spirituale del Suicidio.


“No.” Gu Zhu rispose in tono mite: “In tutto il mondo, in effetti c’è una persona che forse potrebbe tenere sotto controllo il suo Marchio Spirituale del Suicidio, Signorina, e che potrebbe persino essere in grado di cancellarlo completamente.”


“Quella persona vive nel Regno del Dio Drago.”


Le parole di Gu Zhu fecero inarcare di scatto le sopracciglia di Qianye Ying’er, e nello stesso istante nella sua mente comparvero un nome e l’immagine di una donna che sembrava sempre avvolta da un bagliore celestiale.


“Stai parlando… della Regina del Drago!?”
                                


                                



