---
weight: 13160
title: Capitolo 1316 – Lo Spirito del Veleno Sky Poison
pubDate: 2025-02-27T08:14:48.774Z
tags:
    - atg
---


<em>Capitolo regolare,
6 in coda,
0/10 donazione</em>
-Schadenfreude


"Hai visto venire spesso l'Imperatore del Drago?"


Mentre Shen Xi e l'imperatore discutevano di questioni importanti, Yun Che ed He Ling stavano sussurrando tra di loro.


"Mn." He Ling annuì. "Anche se il Dominio del Dio Drago è molto lontano da qui, l'Imperatore del Drago lo visita molto spesso. La maggior parte del tempo viene qui una o due volte al mese e, anche se il lasso di tempo tra le visite occasionalmente è più lungo, non supera i sei mesi. Stavolta l'Imperatore del Drago aveva una questione importante di cui occuparsi nella Divina Regione Orientale. Sennò probabilmente lo avresti incontrato prima."


"Una o due volte al mese?!" Disse Yun Che, scioccato. Data la durata della vita della razza dei draghi, un mese o due non erano molto diversi dai singoli giorni per un umano. Data la posizione dell'Imperatore del Drago, era davvero sconvolgente.


"Esatto." He Ling appoggiò il mento sui palmi delle mani mentre parlava con fare commosso: "Inoltre ho sentito dalla maestra che l'ha fatto da centinaia di migliaia di anni. L'Imperatore del Drago è profondamente incantato e devoto alla maestra."


"..." Yun Che si girò lentamente con un'espressione stranita. "L'Imperatore del Drago... è sempre stato incantato dalla... Signora Shen Xi? Aspetta, aspetta! Sono stato nel Regno degli Dei per pochissimo tempo, anche io ho sentito che l'Imperatore del Drago è innamorato della Regina Drago e ha amato solo lei per tutta la sua vita. Inoltre non ha accettato nessuna concubina per tutte queste centinaia di migliaia di anni. Quindi come potrebbe provare questi sentimenti per la signora Shen Xi..."


"Eh?" He Ling lo guardò con stupore: "Non lo sapevi? La maestra è la..."


Prima che finisse di parlare, He Ling si sentì soffocare. Una pressione intimidatoria era discesa dal cielo e si era avvicinata a loro.


L'Imperatore del Drago!


I due si alzarono frettolosamente e si inchinarono allo stesso tempo.


L'Imperatore del Drago avanzò lentamente fino ad arrivare di fronte a Yun Che. Sospirò piano per poi dire: "Lei è proprio la sola persona in questo universo che può purificarti dal Marchio Spirituale del Suicidio del Brahma che ti è stato inflitto. Anche se sei andato incontro ad un grande disastro, rimanere in questo posto è come trasformare una calamità in una benedizione. Sei il solo maschio che è mai stata disposta ad accettare in questo luogo per tutti questi anni, quindi dovresti sapere che è un enorme opportunità per te."


"Sì, lo ricorderò sempre." Ricordandosi delle parole di He Ling, Yun Che si inquietò... e provò anche un po' di orrore.


"L'ambizione di questa ragazza, Qianye, è davvero grande e i suoi metodi sono crudeli. Il fatto che ha cercato di attaccarti non mi sorprende minimamente. È stato anche per questo motivo che ti ho consigliato di venire nel mio regno del Dio Drago allora." L'Imperatore lo guardò con benevolenza. Se non altro sicuramente non avrebbe desiderato di derubarlo come voleva fare Qianye Ying'er. "Dopo che ti sarai sbarazzato del Marchio Spirituale del Suicidio, vieni nel mio Dominio del Dio Drago. Anche se non fai parte della razza dei draghi, l'anima che possiedi ti rende degno di entrarci."


"Se non altro la mia razza potrà proteggerti." Lo sguardo dell'Imperatore del Drago era malinconico e distante: "Non importa ciò che desideri, devi sempre ricordare una cosa. La vita è più importante di ogni altra cosa. Anche se non avrai tutta la libertà che desideri nel dominio del Dio Drago, è molto meglio che morire nella Divina Regione Orientale."


"Ringrazio l'Imperatore del Drago per il suo consiglio. Certamente terrò a mente le sue parole." Disse con fare solenne Yun Che. "Penserò attentamente al percorso da intraprendere in futuro."


L'Imperatore del Drago annuì lievemente. Poteva intuire dalle parole di Yun Che che il giovane non aveva intenzione di rimanere nel suo regno, o che almeno fosse così per il momento.


"Il signore... sembra di cattivo umore?" Chiese Yun Che. "Che sia per la fenditura cremisi?"


Lo sguardo dell'Imperatore del Drago divenne spento per poi ridere placidamente: "Ogni creatura al mondo avrà dei desideri che non può esaudire e questo vale anche per me."


"Cosa può esistere in questo universo che non possa ottenere?" Chiese di nuovo Yun Che.


L'Imperatore del Drago scosse la testa e rispose: "Sei ancora così giovane, quindi naturalmente non capiresti."


Mentre diceva queste parole, iniziò a volare e poi svanì all'orizzonte in un batter d'occhio.


Yun Che rimase a ponderare sulle parole di He Ling e dell'Imperatore, all'improvviso gli si rizzarono i capelli e iniziò a tremare... anche intensamente.


Shen Xi... era la persona che l'Imperatore del Drago ammirava?!


<em>Oh ca**o...</em>


Yun Che si girò e fissò He Ling: "Quindi che sorta di rapporto hanno comunque?"


Lo strano comportamento di Yun Che sorprese un po' He Ling: "Oh, così non lo sai davvero, uh? Io pensavo che... in realtà la maestra è... Ah! Maestra!"


Yun Che si girò solo per scoprire che Shen Xi era già atterrata di fronte a loro, il vento soffiava gentile attorno a lei.


"Dato che l'onorabile ospite se n'è già andato, possiamo continuare dove avevamo interrotto."


Yun Che non percepì la minima emozione nel tono di Shen Xi nonostante l'arrivo e la partenza dell'Imperatore del Drago. Era come se il numero uno del Caos Primordiale, un uomo che avrebbe fatto tremare l'intero universo, fosse solo un briciolo di polvere per lei.


"Si sta riferendo all'accettarmi come discepolo?" Avevano appena fatto l'amore per un intero giorno ieri, ma oggi voleva diventare la sua maestra... Le parole sconvolgenti di He Ling lo avevano sbigottito, e il comportamento di Shen Xi...


Non nascondeva solo il suo aspetto, ma anche la sua intera esistenza sembrava nascosta da una densa nebbia.


Shen Xi lo guardò e sembrò capire cosa pensava. Rivelò uno sguardo pieno di emozioni contrastanti, ma misterioso: "Al riguardo, ho cambiato idea per ora."


Cambiato idea? Yun Che ne fu sbigottito... <em>Perché aveva cambiato idea all'improvviso? Che l'arrivo dell'Imperatore del Drago le avesse fatto cambiare idea?</em>


Shen Xi fece un passo avanti e stese una mano, afferrando piano il polso sinistro di Yun Che.


La sensazione della sua pelle di giada e morbida causò una strana debolezza in Yun Che. Non aveva solo un aspetto da sogno, anche il suo corpo sembrava contenere qualche sorta di magia... Una magia che avrebbe fatto crollare la volontà di qualsiasi uomo, facendolo impazzire e sprofondare in un abisso.


"Libera la tua Perla del Veleno Celeste e tirala fuori." Disse all'improvviso.


Anche se era pieno di sospetto, Yun Che ubbidì. Con un solo pensiero, il suo palmo iniziò a brillare di luce verde scuro. Dopodiché apparì lentamente l'immagine della Perla del Veleno Celeste a mezz'aria.


Yun Che disse: "La Perla del Veleno Celeste si è già fusa completamente con il mio corpo, non posso farla apparire indipendentemente. Quindi posso solo evocarne l'immagine."


Shen Xi soffermò lo sguardo sulla Perla del Veleno Celeste per breve tempo per poi mormorare piano: "Come previsto..."


Yun Che: "...?"


"Dopo averla ottenuta, ti sarai chiesto perché il suo veleno è così debole." Disse con voce gentile Shen Xi.


Yun Che rimase sbalordito e annuì immediatamente: "Che lei sappia il perché?"


Durante la sua vita nell'continente Nuvola Azzurra, il suo cuore era stato pieno di odio e vendetta dopo la morte di Yun Gu. Per vendicarsi aveva rilasciato il veleno della Perla del Veleno Celeste, uccidendo innumerevoli persone... e l'aveva fatto fino ad esaurirlo.


Dopodiché il suo corpo si era fuso con il tesoro divino e si era risvegliato nel continente del Cielo Misterioso. Da allora, l'abilità della Perla del Veleno Celeste di purificare, percepire e raffinare erano rimaste, ma non gli era rimasto nessun veleno. In origine pensava che fosse perché l'aveva completamente svuotato e aveva bisogno di riprendersi, ma erano passati molti anni e ancora non l'aveva fatto.


Solo dopo essere tornato nell'continente Nuvola Azzurra aveva scoperto con stupore di aver incontrato una sua copia.


Dopo averla recuperata e fusa, aveva pensato che la Perla del Veleno Celeste avrebbe iniziato a recuperare i suoi poteri. Ma, anche se il veleno stava ritornando lentamente, questo processo era un po' troppo lento. Un grande tesoro divino aveva recuperato solo un briciolo di veleno, una quantità che non era sufficiente nemmeno ad uccidere un coltivatore della via del divino... Al momento per Yun Che era inutile.


Questo era qualcosa di cui Yun Che aveva sempre sospettato, al punto da pensare di aver trovato un falso.


"Il suo spirito del veleno è morto." Disse con tono misurato Shen Xi.


"Spirito del... veleno?" Disse pensosamente Yun Che.


"Tutti i Tesori Celesti hanno una coscienza spirituale e anche di altissimo livello. Tuttavia il suo spirito è morto da moltissimo tempo. Senza di esso, la Perla del Veleno Celeste non è diversa da una persona in coma ancora viva, ma che non ha volontà propria."


Yun Che: "..."


"Senza uno spirito, anche se la Perla del Veleno Celeste possiede ancora le sue abilità elementari, non potrà mai produrre veleno e, anche se potesse farlo, potrebbe creare un veleno di livello bassissimo. Così, anche prima che si fondesse con te, chiunque avrebbe potuto controllarla liberamente, anche se sarebbe stato comunque difficile farlo."


Yun Che sussultò, le parole di Shen Xi erano proprio esatte.


Quando avevano ottenuto la Perla del Veleno Celeste nell'continente Nuvola Azzurra, che fosse lui o Yun Gu, entrambi potevano usarla liberamente, né avevano avuto bisogno della sua approvazione... ma allo stesso tempo non erano riusciti a controllarla pienamente e a volte andava fuori controllo.


<em>Lo spirito del veleno, era per questo, avrei dovuto capirlo da tempo...</em> Pensò Yun Che.


"Durante l'era primordiale la Ruota dell'Infante Diabolico delle Infinite Tribolazioni si è fusa con il potere della Perla del Veleno Celeste per rilasciare il Veleno delle Infinite Tribolazioni che ha annientato tutti gli dei e i diavoli... Forse è stato in quel momento che lo spirito è morto. Dato il terrore della ruota diabolica, anch'essa in effetti può aver ucciso lo spirito."


Dopo aver detto questo, Shen Xi cambiò tono: "Date le tue attuali abilità, vendicarti di Qianye Ying'er è assolutamente impossibile e se volessi coltivare fino al suo livello, ci vorrebbero moltissimi anni anche dati il tuo talento unico. Se vuoi davvero vendicarti nel più breve possibile, allora il potere della signora Piaomiao sarebbe lo strumento più potente su cui potresti contare."


Lo sguardo di Yun Che brillò: "Così mi sta dicendo che... vuole che pensi ad un modo per resuscitare lo spirito della Perla del Veleno Celeste?"


Shen Xi non rispose, invece disse piano: "E questo è il motivo per cui voglio che aiuti Ling'er a vendicarsi."


Yun Che rimase sbalordito da quelle parole, ma poi disse: "Che tu voglia... che He Ling diventi lo spirito del veleno... della Perla del Veleno Celeste?!"


He Ling, che era rimasta ad ascoltare per tutto il tempo, alzò la testa, il suo splendido sguardo era incuriosito.


"La Perla del Veleno Celeste è uno dei Tesori Celesti ed è al picco del Caos Primordiale. Quindi come può essere così facile da resuscitare il suo spirito?" Shen Xi spostò lo sguardo verso la ragazza: "Ma Ling'er, in quanto discendente della famiglia reale degli spiriti del legno, una tribù dall'anima più pura, non è solo l'unica persona nell'universo che può farlo, è anche l'ultima a poter diventare lo spirito del veleno dell'artefatto."


"Inoltre questo è l'unico modo in cui potrà vendicarsi personalmente."


Yun Che e la ragazza rimasero sbalorditi... Lo sguardo verde cupo divenne intenso e poi si riempì sempre di più di ferocia e intensità.


"No... No! Assolutamente no!" Yun Che scosse la testa con risoluzione. Anche se le sue esperienze di vita non potevano essere nemmeno considerate superficiali in confronto a quelle di Shen Xi, come poteva non sapere cosa significava diventare uno spirito di uno strumento? Anche se la Perla del Veleno Celeste era un artefatto di altissimo livello, alla fine era comunque un oggetto. Se He Ling fosse davvero diventata il suo spirito, allora... sarebbe stata legata per sempre alla Perla del Veleno Celeste e a lui, e non avrebbe più avuto nessuna libertà o indipendenza.


He Ling gli aveva salvato la vita e questo, insieme al fatto che He Lin gli aveva affidato la missione di trovarla e proteggerla, provava grandi emozioni nei confronti di He Ling. Era qualcuno che voleva proteggere e ripagare con tutte le sue forze... così come poteva permetterle di diventare il suo spirito del veleno così da poter risvegliare il potere della Perla del Veleno Celeste.


Shen Xi non fu minimamente scioccata dalla sua reazione. Disse con tono gentile: "Devi stare pensando che sia solo un sacrificio e dato il tuo temperamento non puoi accettarlo. Ma... ricordi ancora ciò che ti ho detto un mese fa?"


Yun Che: "..."


"Date le attuali condizioni di He Ling, solo tu puoi 'salvarla'. Inoltre il metodo migliore per farlo sarebbe permetterle di diventare il tuo spirito del veleno."


Lo sguardo di Shen Xi e quello di Yun Che si spostarono verso He Ling...


Nelle profondità degli splendidi occhi della ragazza si poteva vedere una splendida luce verde... sembrava che la sua anima ridotta in cenere fosse rinata all'improvviso e fosse tornata ad ardere con una luce gloriosa.
                                


                                



