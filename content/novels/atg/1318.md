---
weight: 13180
title: Capitolo 1318 – Destino
pubDate: 2025-02-27T08:14:48.774Z
tags:
    - atg
---


<em><strong>Capitolo regolare (di giovedì), 6 in coda, 0/10 donazione</strong></em>


<em><strong>-Alstor</strong></em>


<em><strong>Questa settimana Schaden pubblicherà i prossimi due sponsorizzati, gli ultimi quattro li faremo settimana prossima</strong></em>






Yun Che inspirò a fondo e disse, con la fronte corrugata: “Perché prima non mi dici chi sei di preciso? E perché diavolo… ti stai comportando così con me?”


Si stava rendendo conto di capire sempre meno Shen Xi.


Lui era praticamente nudo di fronte a lei, che aveva scoperto tutti i suoi segreti, conosceva tutti i suoi pensieri e lo capiva meglio di quanto non facesse lui stesso. Per di più, anche se lei aveva scelto di mostrargli il suo vero aspetto, in quel momento Yun Che ebbe la sensazione che l’alone di mistero intorno a lei non stesse facendo altro che infittirsi.


“Maestra, lei… quello che ha appena detto, è vero?” He Ling aveva un’espressione completamente diversa, le sembrava di aver sentito la cosa più incredibile di tutta la sua vita.


Shen Xi era tranquilla e aggraziata come sempre. Rispose con gentilezza: “Se conosci il mio nome, Shen Xi, allora dovresti conoscere anche il titolo di Regina del Drago. Eppure, a quanto pare non sembri capire. Per tutto il mondo, il mio nome completo è Regina del Drago Shen Xi.”


“…” Yun Che divenne all’istante terribilmente scuro in volto e spalancò gli occhi: “Tu… sei… la… Regina del Drago!?”


Quando He Ling gli aveva detto che l’Imperatore del Drago visitava la Terra Proibita del Samsara ogni uno o due mesi e che era sempre stato innamorato di Shen Xi… e che praticamente tutti lo sapevano, gli era passata per la testa l’idea che Shen Xi fosse la Regina del Drago, ma l’aveva completamente scartata dopo un solo istante.


Eppure, ora che aveva sentito Shen Xi dirlo personalmente, era così scioccato e preoccupato da non riuscire a crederci. Sollevò di scatto lo sguardo e disse: “No, è impossibile! È impossibile! Avevi chiaramente… avevi ancora il tuo Yin Vitale intatto, quindi come puoi essere la Regina del Drago?”


La Regina del Drago e la Dea erano le due donne famose in tutto il Regno degli Dei per essere le più belle dell’universo. Considerando il meraviglioso volto di Shen Xi, se davvero fosse stata la Regina del Drago allora sarebbe stata decisamente degna della sua fama. Anzi, se qualcuno l’avesse vista senza sapere chi fosse, non era esagerato pensare che probabilmente l’avrebbe creduta subito la Regina del Drago.


Se il giorno prima non fosse successo nulla, sicuramente Yun Che le avrebbe creduto.


Ma dopo quel giorno e quella notte… come poteva credere ancora che Shen Xi fosse davvero la Regina del Drago!?


Tutti, nel Regno degli Dei, sapevano che la Regina del Drago era la regina di tutti i Draghi, la moglie dell’individuo più potente del Caos Primordiale, l’Imperatore del Drago!


Osservando l’espressione chiaramente sconvolta di Yun Che, He Ling mormorò timidamente: “La Maestra è… è… è davvero la Regina del Drago.”


Yun Che: “…”


“Non dovrebbe sembrarti strano e non dovresti neppure credere di aver fatto qualcosa di sbagliato.” Disse Shen Xi, in tono dolce e suadente: “Quello di ‘Regina del Drago’ in effetti è il titolo con cui mi conosce tutto il resto del mondo, ma in fondo è solo un titolo. Non significa che io sia la regina dei Draghi e soprattutto non significa che io sia moglie dell’Imperatore del Drago.”


“La Regina del Drago che conoscono tutti nell’universo in realtà non è mai esistita.”


“…” Yun Che rimase stupito e si ricordò solo dopo qualche secondo di quando He Ling gli aveva detto che Shen Xi era costretta a restare in quel luogo per un qualche motivo, senza potersene andare. Lui aveva iniziato a formulare delle ipotesi a riguardo, ma ripensando a ciò che le aveva fatto sentì comunque un brivido corrergli lungo la schiena: “Di preciso, che relazione c’è… fra lei e l’Imperatore del Drago? Se… se non è quello che sembra… allora, perché tutti la chiamano Regina del Drago?”


Shen Xi non tentò di nascondere nulla e si limitò a rispondere con calma: “Ho potuto restare in pace e in tranquillità nella Terra Proibita del Samsara per tutti questi anni solo perché lui mi ha concesso il titolo di Regina del Drago. Si potrebbe considerare un modo per ripagarmi, siccome ci tenevo molto. Tuttavia, ai miei occhi l’Imperatore del Drago è sempre stato, fin dall’inizio, solo un… ragazzino.”


“Ragaz… zino?” quella risposta scioccò sia Yun Che che He Ling.


“Trecentocinquantamila anni fa, quando lo incontrai per la prima volta, era ancora più giovane di voi, credo avesse al massimo vent’anni.” Raccontò lentamente Shen Xi: “Allora, era stato attaccato da dei membri della sua stessa razza e lasciato a morire in una terra arida e desolata. Tutto il suo corpo era stato menomato e non poteva neppure vedere né parlare, stava semplicemente aspettando la morte in preda alla disperazione.”


“Così, quando lo vidi provai compassione e decisi di salvarlo, usando la mia Energia Misteriosa della Luce per guarire i suoi occhi e la sua lingua. Poi, lo aiutai anche a ricostruire i suoi meridiani e le sue Vene Misterioses.”


Diede un’occhiata a Yun Che, poi riprese: “I Draghi sono i sovrani di tutti gli esseri viventi, quindi la razza dei Draghi è sempre stata la più potente e rispettata del Regno degli Dei. Agli occhi di tutti, sono creature orgogliose con un grande senso della dignità e del decoro, creature che non si abbasserebbero mai a compiere gesti malvagi o disgustosi. Eppure, non sanno che le lotte interne alla loro razza sono forse ancora più cruente e sanguinose di quelle fra voi umani, solo che non le vedete mai, ecco tutto.”


Le parole di Shen Xi in effetti rovesciarono completamente l’opinione di Yun Che sulla razza dei Draghi. Non si sarebbe mai aspettato che l’Imperatore del Drago, un individuo dalla forza soverchiante che spaventava il resto dell’universo, un individuo senza pari nel Regno degli Dei, avesse davvero un passato così tragico e terribile… era stato completamente menomato, era stato persino accecato e gli era stata tagliata la lingua. Solo a pensarci, quasi chiunque sarebbe rabbrividito.


“Dopo essere sopravvissuto a quella tragedia, il suo carattere cambiò notevolmente. Lui, che all’inizio non era affatto ambizioso, cominciò ad avere un’immensa ambizione, un’ambizione nata dal suo odio e dal suo risentimento. Inoltre, da allora non ebbe mai più pietà degli altri membri della sua razza… e ne scalò le gerarchie passo dopo passo, fino a diventare l’Imperatore del Drago.”


“Quindi, questo significa anche che senza di lei l’attuale Imperatore del Drago non sarebbe mai esistito.” Mormorò Yun Che, riflettendo.


Shen Xi scosse leggermente la testa: “Nel momento stesso in cui lo salvai, notai che mi guardava in un modo molto particolare. Inoltre, avevo già ricevuto sguardi come quello troppe volte, nel corso della mia vita. All’inizio pensavo che tutto sarebbe scomparso lentamente col passare del tempo, ma anche dopo qualche secolo, qualche millennio, dopo decine di migliaia di anni, i suoi sentimenti per me rimasero immutati. Quando finalmente divenne l’Imperatore del Drago, mi disse che aveva messo in gioco tutto ciò che aveva per diventare il sovrano di tutti i Draghi, solo perché voleva essere degno di me… anche se sapeva chiaramente che fra noi due non avrebbe mai potuto esserci nulla, non era comunque disposto a rinunciare.”


Sospirò debolmente, poi aggiunse: “Sembrava che averlo salvato, tutti quegli anni prima, l’avesse condannato a una sofferenza altrettanto terribile.”


Per più di trecentomila anni, lei era rimasta indifferente ai sentimenti che l’Imperatore del Drago provava per lei. In effetti, fino ad allora non se ne era mai preoccupata molto… ma adesso che Yun Che era comparso di fronte a lei, non aveva altra scelta se non prendere sul serio la questione.


“…” Yun Che rimase in silenzio molto a lungo.


Anche se Shen Xi era stata rapida e concisa, Yun Che aveva comunque più o meno compreso la situazione.


Considerando la bellezza e l’eleganza di Shen Xi, sicuramente in passato doveva aver avuto tanti ammiratori quanti ne aveva adesso la Dea. Tuttavia, dopo che aveva ricevuto il titolo di Regina del Drago e quel luogo era stato dichiarato una Terra Proibita, nessuno nell’universo avrebbe più osato disturbarla. Si poteva considerare il modo con cui l’Imperatore del Drago aveva deciso di saldare il suo debito… eppure, quel gesto non era dovuto anche al suo egoismo e ai suoi desideri personali?


Anche se l’Imperatore del Drago aveva centomila volte i suoi anni, Yun che riusciva a comprendere la sua totale dedizione a Shen Xi… lei lo aveva salvato nel momento più buio della sua vita, lo aveva salvato quando era precipitato nella totale disperazione. Questo, sommato alla sua incredibile bellezza, così straordinaria da sembrare praticamente un sogno, aveva fatto nascere la sua infatuazione. Del resto, quando finalmente aveva recuperato la vista, la prima immagine che aveva avuto davanti agli occhi doveva essere sicuramente rimasta impressa nella sua anima, non l’avrebbe mai dimenticata per il resto della vita.


Era l’Imperatore del Drago, ma in fin dei conti era comunque un mortale.


Per via del suo amore per Shen Xi, non aveva mai davvero avuto nessun’altra donna per oltre trecentomila anni… o, come minimo, si diceva che in tutta la sua vita avesse avuto solo la Regina del Drago. In effetti, era davvero raro al mondo che qualcuno mostrasse una tale devozione per un’unica persona.


Tuttavia, Shen Xi non aveva mai corrisposto l’amore che l’Imperatore del Drago provava per lei, in più di trecentomila anni. Anche quando lui era diventato il sovrano della razza dei Draghi, anche quando era diventato l’individuo più potente dell’intero Caos Primordiale, lei non aveva comunque ricambiato i suoi sentimenti…


Il suo Yin Vitale perfettamente intatto ne era la prova più schiacciante.


Il cuore di Yun Che era in preda al caos più totale e non riusciva a calmarsi, per quanto ci provasse.


Shen Xi era la Regina del Drago delle famose “La regina del Drago e la Dea”! Anche se “Regina del Drago” era solo un titolo vuoto che le aveva garantito molti anni di pace e tranquillità, l’unico a saperlo era l’Imperatore del Drago. Ma, agli occhi del mondo, lei era la sovrana della razza dei Draghi… eppure, mentre agiva senza pensare per lo stupore, aveva davvero fatto sesso con lei!


Che razza di potere e di prestigio aveva l’Imperatore del Drago? Eppure, nonostante questo e il fatto che fosse follemente innamorato di lei, non aveva mai neppure osato farle delle avance, né tantomeno aveva mai cercato di profanarla anche solo minimamente, nel corso di centinaia di migliaia di anni. Forse, ai suoi occhi, Shen Xi era semplicemente un sogno perfetto e idilliaco… ma se avesse scoperto che quel “sogno” era stato davvero contaminato da un ragazzo assolutamente insignificante in confronto a lui… era assolutamente impossibile immaginare quale sarebbe stata la sua reazione.


Al tempo stesso, Yun Che non aveva la più pallida idea del perché Shen Xi, che era rimasta distaccata e indifferente anche di fronte a qualcuno come l’Imperatore del Drago, si era comportata in quel modo con lui. Le parole che aveva pronunciato, gli sguardi che gli aveva lanciato, quello che aveva fatto… agli occhi di chiunque altro, sarebbe stato assolutamente inspiegabile e incredibile… possibile che stesse sognando fin da quando aveva raggiunto la Terra Proibita del Samsara, e tutto ciò che era successo da allora non fosse reale?


Osservando l’espressione continuamente mutevole di Yun Che, Shen Xi accennò un sorrise e gli chiese: “Adesso hai paura?”


Yun Che: “…”


“Se hai paura dell’Imperatore del Drago, allora…” Shen Xi distolse lo sguardo da Yun Che e guardò tranquillamente in lontananza: “Puoi fingere che ieri non sia successo nulla. Posso garantirti che nessun altro lo saprà, eccetto noi tre. Inoltre, non ti dirò mai più ciò che ti ho detto oggi.”


Yun Che inspirò ed espirò parecchie volte, poi riuscì gradualmente a calmarsi: “Lei è la Regina del Drago, ma non è la Regina del Drago che tutti credono. In altre parole, non ho fatto nulla di sbagliato nei confronti dell’Imperatore del Drago!”


Shen Xi commentò a bassa voce: “Io, Shen Xi, non appartengo a nessuno, appartengo solamente a me stessa. Quello che ti ho fatto e quello che tu hai fatto a me è una faccenda che riguarda solo noi due, quindi è naturale che tu non abbia fatto nulla di sbagliato nei suoi confronti.”


“Allora, perché dovrei avere paura, perché non dovrei averne il coraggio!?” il tono di Yun Che si fece leggermente più deciso, ma non si poteva neppure definire esattamente risoluto.


“…” Shen Xi si voltò di nuovo verso di lui e fece un piccolo cenno d’assenso: “Alla fine, non mi hai deluso del tutto.”


“Ma mi deve dire una cosa. Per quale motivo, di preciso… si comporta in questo modo con me?” Yun Che la fissò dritto negli occhi, ma non sapeva se lo stesse facendo perché non riusciva a distogliere lo sguardo o perché stesse cercando di trovare la risposta in quelle meravigliose iridi brillanti come stelle.


Shen Xi scosse la testa: “Non posso dirtelo. Ho i miei egoisti obiettivi, ma voglio convincerti che non ti farei mai del male.”


“Perché non può dirmelo?” continuò a indagare Yun Che.


“Perché al momento sei troppo debole e insignificante.” Gli rispose francamente Shen Xi: “Più si è forti, maggiori sono i propri orizzonti. Solamente al crescere del proprio potere si hanno a disposizione più possibilità. Considerando la tua attuale forza, se ti spiegassi tutto in effetti potrei rispondere ai tuoi dubbi. Ma al tempo stesso, ti farei del male.”


Distolse lo sguardo dagli occhi di Yun Che, e i suoi divennero leggermente lucidi: “Inizialmente pensavo che il mio futuro sarebbe stato vuoto. Durante tutti questi anni, l’unica cosa che potevo fare era cercare di liberarmi delle catene che mi tengono imprigionata qui. Poi, avrei cercato di trovare una nuova casa, che però, forse, non avrei mai trovato neppure in questo vasto universo… Ma poi, sei arrivato tu.”


Yun Che: “Io?”


He Ling: “…Ah?”


“Se non riuscirai ad abbandonare i dubbi e i sospetti nel tuo cuore, allora ti basterà ricordare una sola cosa.” Disse a bassa voce Shen Xi: “I nostri destini sono intrecciati l’uno con l’altro.”


Fino a qualche giorno prima non avrebbe mai immaginato che quell’uomo, portato dalla Regione Orientale da Xia Qingyue, un uomo che all’inizio lei non aveva voluto accogliere e di cui aveva avuto pietà solo perché He Ling l’aveva supplicata in lacrime, fosse davvero la persona di cui lei aveva bisogno, che pensava di non poter trovare neppure se l’avesse cercata per tutta l’eternità.


Per di più, era comparso davanti a lei ancora prima che riuscisse a scappare dal quel luogo.


Quelle parole dolci e delicate ovviamente avevano solo fatto aumentare i dubbi di Yun Che. Rispose con lo sguardo perso nel vuoto e la voce confusa: “Oltre a Shen Xi e alla Regina del Drago, chi… chi altro è lei, di preciso?”


Era lì da solo due mesi e, se non fosse stato portato in quel luogo da Xia Qingyue per via del Marchio Spirituale del Suicidio, non avrebbe mai neppure saputo dell’esistenza di Shen Xi. “I nostri destini sono intrecciati l’uno con l’altro”, non riusciva affatto a capire il significato di quelle parole, per quanto ci provasse.


“Se un giorno raggiungerai vette ancora più alte di quelle su cui si erge l’Imperatore del Drago, allora naturalmente ti dirò tutto. Ti dirò ciò che puoi fare e ciò che devi fare. Solamente se farai ciò che dovrai fare, non dovrai mai più temere gli sguardi avidi e invidiosi delle altre persone. Solo allora non dovrai neppure più temere nulla e potrai davvero guardare negli occhi l’Imperatore del Drago senza paura o sensi di colpa.”


“Dato che possiedi il potere di un Dio della Creazione e la…” all’improvviso Shen Xi si interruppe, poi riprese: “Non puoi sfuggire a questo karma e a questo destino.”
                                


                                



