---
weight: 13220
title: Capitolo 1322 – Finalmente un Divine King
pubDate: 2025-02-27T08:14:48.776Z
tags:
    - atg
---


<em>Capitolo regolare,
4 in coda,
0/10 donazione
-Schadenfreude</em>


La barriera creata da Shen Xi scomparì. Dopodiché Yun Che discese dal cielo e, per l'entusiasmo, inciampò tra i fiori sotto.


Si chinò subito facendo circolare l'Energia Misteriosa della luce attorno alla mano. In seguito il bagliore avvolse i fiori sotto e le piante schiacciate si raddrizzarono velocemente come creature viventi destate dal loro sonno. Inoltre brillavano con una vitalità e un vigore superiore a prima, anche i boccioli semi chiusi iniziarono lentamente ad aprirsi.


I fiori e le piante attorno iniziarono ad ondeggiare con grazia mentre cercavano di radunarsi attorno a Yun Che.


La luce bianca svanì e quando pensò alla sua azione istintiva, si toccò la punta del naso: <em>Quando sono diventato così gentile e compassionevole? E pensare che avrei cercato di salvare perfino fiori e piante...</em>


Era consapevole che l'Energia Misteriosa dell'oscurità avrebbe influenzato il temperamento e la personalità.


Sapeva anche che l'Energia Misteriosa della luce, un'esistenza unica, ma completamente opposta ad essa, avrebbe anch'essa iniziato ad influenzare la sua mentalità e anche in modo completamente opposto all'energia dell'oscurità.


Naturalmente Yun Che non aveva osato fare sapere a Shen Xi del fatto che possedeva l'Energia Misteriosa dell'oscurità. Tutte le creature viventi delle Divine Regioni Orientale, Occidentale e Meridionale odiavano l'Energia Misteriosa dell'oscurità, figuriamoci Shen Xi, che possedeva quella della luce.


Yun Che era convinto che se Shen Xi lo avesse saputo, non l'avrebbe trattato così bene... forse avrebbe potuto perfino ucciderlo con un solo schiaffo.


Reprimendo l'emozione, Yun Che arrivò di fronte a Shen Xi e He Ling dicendo con fare rispettoso: "Signora Shen Xi."


Negli ultimi dieci mesi aveva praticato la coltivazione in coppia con lei sei ore al giorno e questo programma non si era mai interrotto. Era libero di godersi e profanare il corpo celestiale che nessuno aveva mai osato sperare di toccare ogni singolo giorno. Con il passare del tempo, Yun Che era diventato molto più familiare con il suo corpo che con ogni altra donna.


Ma nel momento in cui usciva dalla capanna di bambù, avrebbe mostrato rispetto e deferenza. Non osava offenderla minimamente.


Yun Che era sempre stato imprudente e audace di fronte alle donne, anche nel Regno Demoniaco Illusorio aveva osato provocare e stuzzicare la Piccola Imperatrice Demoniaca che aveva appena finito di massacrare un intero clan... e aveva anche osato provarci con Xia Qingyue subito dopo che si erano riuniti.


Ma dato il portamento celestiale di Shen Xi e la sua presenza sacra e maestosa, non aveva osato profanarla in nessun modo a parte quando stava coltivando in coppia con lei. Non solo si comportava con onestà e correttezza, non osava nemmeno guardarla negli occhi.


Shen Xi stese una mano nivea e recuperò il liquido spirituale che He Ling stava tenendo in mano: "Yun Che, regola il flusso del tuo sangue e della tua energia prima. Dopodiché vai al centro della capanna."


"Eh?" Yun Che rimase sbalordito da queste parole. Dopodiché disse con difficoltà e imbarazzo: "Uh, cosa... non abbiamo già coltivato in coppia oggi?"


Anche se He Ling sapeva cosa facevano i due sei ore al giorno, quando sentì queste parole, arrossì e distolse lo sguardo nel panico.


"Non ha niente a che fare con la coltivazione in coppia." Lo splendido sguardo di Shen Xi rimase limpido e sacro come sempre. "Nel corso di questi dieci mesi hai finito di raffinare il mio yin vitale. Questo, insieme ai tuoi miglioramenti e alla calma nel tuo cuore rendono evidente che è giunto il momento."


"Oggi ti aiuterò a diventare un Divine King!"


.....


La barriera trasparente attorno alla Terra Proibita del Samsara ora era avvolta da una debolissima luce bianca. Anche se era solo un lieve cambiamento, oscurava completamente la vista. Anche l'Imperatore del Drago avrebbe saputo immediatamente che Shen Xi era nel bel mezzo di un processo importante che non poteva essere interrotto e quindi non sarebbe entrato di forza.


He Ling era in mezzo al mare di fiori, mentre guardava in lontananza la casetta di bambù. Si stringeva le mani nervosamente.


La capanna sembrava normale come al solito, ma stava avvenendo un enorme cambiamento al suo interno.


C'era un mondo di luce bianca e, a parte Yun Che e Shen Xi che erano seduti uno di fronte all'altro, non c'era nessun altro, non si poteva nemmeno vedere la fine di questo piano sconfinato. Un flusso invisibile di energia dall'aura vasta si muoveva silenziosamente, sembrava il primo segno della venuta di un uragano.


Inoltre quest'aura non proveniva da Shen Xi, ma da Yun Che.


Sotto la guida di Shen Xi, l'Energia Misteriosa di Yun Che scorreva continuamente. Inoltre non si dissipò, ma si scontrò e vorticò nell'aria attorno come se fosse stata legata da qualcosa e formasse delle nuvole invisibili attorno al giovane.


In breve tempo, tutta l'Energia Misteriosa fu estratta e il mondo delle sue Vene Misteriose divenne vuoto.


Ma c'era una differenza sostanziale nello svuotare le Vene Misteriose e il consumare l'energia normalmente. Il primo metodo non avrebbe esaurito le forze di Yun Che e invece l'avrebbe fatto sentire più calmo.


Shen Xi, che era rimasta in silenzio e ferma per molto tempo, alla fine intervenne. Fece dei gesti che sembravano una danza e tutte le nuvole di Energia Misteriosa iniziarono a sprofondare e a radunarsi attorno al corpo di Yun Che. Mentre si radunavano, cominciarono a comprimersi fino a formare un bozzolo invisibile che avvolgeva Yun Che.


"Tutta questa Energia Misteriosa è l'energia che hai accumulato in tutta la tua vita." La voce tenute come un sogno risuonò nelle orecchie di Yun Che. "Pensa con attenzione alla prima volta che sei riuscito a formare un filo di Energia Misteriosa, fino ad oggi, specialmente i cambiamenti che sono accaduti ad ogni singolo livello."


"..." Yun Che chiuse gli occhi e rimase in silenzio.


"Per avanzare dalla via dei mortali a quella del divino, la tua Energia Misteriosa ha trasceso il mondo mortale ed è entrata in quella del divino. Ma solo quando si arriva al divine King Realm la probabilmente cambia davvero. Diventare un Divine King simboleggia il fatto che sei giunto ai livelli superiori del Regno degli Dei, ottenendo i requisiti per diventare l'eroe o il re di un mondo."


"Sperimenta con attenzione ogni singolo cambiamento!"


Il Divine King realm era uno stadio a cui molti coltivatori non osavano nemmeno aspirare. C'erano anche innumerevoli praticanti del mistero che possedevano un talento innato invidiabile e che avrebbero raggiunto il Divine Spirit realm nell'arco di un secolo o poche decadi. Eppure erano rimasti bloccati ad un passo dal diventare Divine King, incapaci di andare oltre nonostante avessero tentato di farlo per una vita intera.


Ma di fronte a Yun Che, dall'Energia Misteriosa già al picco del Divine Spirit Realm, il tono di Shen Xi rimase calmo. Sembrava che il prossimo avanzamento del giovane non sarebbe stato un tentativo, ma un processo inevitabile.


La voce di Shen Xi si spense gradualmente mentre lo strato di Energia Misteriosa attorno a Yun Che esplose violentemente, trasformandosi in innumerevoli correnti che si precipitarono verso le Vene Misteriose vuote di Yun Che.


BOOOOOM!!


Il mondo nelle Vene Misteriose di Yun Che scoppiò.


Sembrava che ogni montagna stesse collassando, che le tempeste stessero seminando distruzione, i vulcani eruttassero... il mondo normalmente calmo nelle sue Vene Misteriose discese nel caos mentre l'energia si distorceva e scoppiava. Inoltre questo caos stava diventando sempre più intenso... l'Energia Misteriosa prima vasta e ribollente si stava riducendo in innumerevoli frammenti per poi dissiparsi in una luce sconfinata.


Alla fine lo spazio nelle sue Vene Misteriose iniziò a riempirsi sempre più di fessure, finché non coprirono tutto il suo mondo interno. Se avesse continuato così, sarebbe crollato.


Eppure Yun Che continuò a rimanere eccezionalmente calmo.


A volte aveva la sensazione di essere stato gettato in un vulcano, altre volte seppellito in un mare di fulmini sinistro e devastante. Altre volte si sentiva cadere in un abisso oscuro... ma il suo cuore e il suo spirito erano completamente calmi. Percepiva silenziosamente i cambiamenti nella sua Energia Misteriosa, nelle sue Vene Misteriose e nel suo mondo interno.


BANG... CRACK!!


Fu in quel momento che le sue Vene Misteriose si ruppero.


Le fenditure del mondo interno emisero innumerevoli bagliori di luce, come un mare di stelle che costellava il cielo notturno.


Allo stesso tempo, Shen Xi aprì gli occhi e con un lesto movimento del dito, appoggiò la goccia di liquido spirituale che aveva già preparato sul petto di Yun Che, facendola sprofondare nel suo corpo.


Sembrava che una goccia di rugiada celestiale fosse caduta su una steppa di piante e alberi secchi. Il mondo delle Vene Misteriose che stava diventando silenzioso e immobile iniziò a brillare con una vitalità fantastica... In quell'istante, tutte le stelle nel suo mondo interno iniziarono a danzare mentre un'immensa energia spirituale converse fino a formare tantissime correnti di energia. Sembravano uccelli che erano venuti a porgere omaggio ad una fenice mentre si affollavano nel corpo di Yun Che.


Raffiche di vento iniziarono a soffiare dentro la Terra Proibita del Samsara e questo vento vorticò per la casa di bambù che era rimasta silenziosa da molto tempo. Diventarono sempre più violente e frenetiche e sembrava che non si sarebbero calmate nemmeno dopo molto tempo. La ragazza degli spiriti del legno guardò stordita la scena.


Dentro il mondo bianco, l'espressione di Yun Che rimase calma per tutto il processo. I suoi capelli stavano danzando e una strana luce illuminava tutto il suo corpo. Era l'Energia Misteriosa della luce, ma era ancora più brillante di quella che aveva rilasciato in passato.


L'energia spirituale che si scatenava attorno al suo corpo si intensificò sempre di più. Sembrava che si fosse trasformato in un sole ardente, abbagliando le persone.


L'espressione di Yun Che iniziò a cambiare... anche la sua percezione. La sua Energia Misteriosa, il suo corpo e il mondo attorno a lui parevano essere cambiati. Un'aura che non aveva mai avuto prima si diffuse per le sue Vene Misteriose per diffondersi lentamente per tutto il suo corpo fino a raggiungere tutte le sue vene e ogni sua cellula.


Alla fine aprì gli occhi.


BOOOOOM!!


Accompagnato da un'esplosione, come un Drago Azzurro che ruggiva al cielo, la luce misteriosa attorno a Yun Che e un'ondata terrificante di energia si diffusero dal suo corpo. Il pallido mondo bianco fu scosso violentemente da questa energia e si potevano vedere delle distorsioni in questo spazio.


L'abito e i lunghi capelli di Shen Xi furono scossi da questa onda sonica e i suoi splendidi occhi fissavano quelli di Yun Che. Sorrise lievemente come una fata celeste e fantastica, facendo discendere Yun Che in un profondo stupore... Dopodiché si alzò e si precipitò su Shen Xi.


La rinascita della sua mente non gli aveva dato abbastanza tempo per ricostruire la riverenza che aveva normalmente nei confronti di Shen Xi.


"Tu..."


Dato che non voleva uscire dalla splendida illusione, baciò le labbra lievemente aperte di Shen Xi. Dopodiché strappò con violenza i suoi abiti, esponendo i suoi lineamenti raffinati e graziosi... Era la prima volta che era stato così prepotente con lei, dimenticandosi della sua posizione e delle conseguenze delle sue azioni.


.....


La goccia di liquido spirituale non aveva fatto avanzare di livello Yun Che, invece aveva accelerato il processo. Altrimenti, date le Vene Misteriose uniche di Yun Che, ci avrebbe messo undici giorni o più.


He Ling stava aspettando in silenzio che l'energia si calmasse, il suo sguardo era fisso mentre aspettava nervosamente. Eppure, anche dopo aver aspettato per molto tempo, Yun Che e Shen Xi non erano usciti... Erano trascorse due intere ora prima che la porta si aprisse.


Yun Che uscì lentamente.


Sembrava che indossasse dei nuovi abiti della fenice di ghiaccio e che il suo corpo irradiasse un'aura "celeste". La sua aura era ritirata e He Ling poteva percepire a stento l'esistenza di Energia Misteriosa dal suo corpo. Anche il suo sguardo non era più tagliente come prima, ma era diventato eccezionalmente gentile... Ma oltre questa calma c'era una profondità insondabile.


Shen Xi lo seguì subito... e questa era la prima volta che lasciava la capanna dopo di lui. Il suo abito di prima ora era stato rimpiazzato da un altro vestito, ma He Ling non notò immediatamente questi strani e ovvi cambiamenti. Guardò Yun Che con una strana luce nei suoi begli occhi: "Ci... ci sei riuscito?"


"Sì." Disse Yun Che sorridendo lievemente. Percepiva il potere che fluiva nel suo corpo... era così robusto e vasto che era difficile da immaginare perfino per lui. In effetti era così incredibile che gli aveva lasciato una sensazione di meraviglia.


Dal giorno in cui era entrato nel Divine Spirit Realm grazie alla tribolazione fino ad ora era passato solo un anno.


Ma adesso era arrivato ad un livello a cui molti altri non avrebbero osato aspirare per tutta la vita... Il Divine King Realm!
                                


                                



