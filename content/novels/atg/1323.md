---
weight: 13230
title: Capitolo 1323 – He Ling, Spirito del Veleno
pubDate: 2025-02-27T08:14:48.776Z
tags:
    - atg
---


<em><strong>Capitolo regolare, 4 in coda, 0/10 donazione</strong></em>


<em><strong>-Alstor</strong></em>


<em><strong>Avviso: Ciao ragazzi! Come avrete notato, ho avuto qualche ritardo coi capitoli del mercoledì nelle ultime settimane, infatti ho ricominciato le lezioni in università e il mercoledì sono davvero incasinatissimo. Ho cercato di postare comunque, ma non ce l'ho fatta. Quindi, ho parlato con Schaden e abbiamo deciso di cambiare i giorni di pubblicazione: i capitoli regolari non usciranno più di lunedì, martedì, mercoledì e giovedì, ma di lunedì, martedì, giovedì e venerdì. Abbiamo già aggiornato la sezione di AtG, ma ci tenevo a dirvelo anche qui siccome non è una pagina che si apre molto spesso. </strong></em>
<em><strong>Perciò, a domani col regolare del venerdì! Questo fine settimana dovremmo finire gli sponsorizzati!</strong></em> :)


I cambiamenti subiti da Yun Che erano molto sottili. He Ling riusciva a percepire chiaramente che qualcosa fosse diverso, eppure faceva molta fatica a capire cosa fosse di preciso. Riusciva solo ad avvertire una sensazione fantastica e misteriosa, che sembrava suggerire che Yun Che fosse asceso a un nuovo livello.


Mentre He Ling fissava Yun Che con gli occhi brillanti, anche lui si voltò verso di lei e le disse: “He Ling, vuoi ancora diventare il mio Spirito del Veleno?”


L’improvvisa domanda di Yun Che lasciò He Ling senza parole per qualche secondo, non riusciva quasi a credere alle sue orecchie. All’inizio, lui era stato il più contrario all’idea, e lei capiva anche molto bene il perché. Per questo motivo, non ne aveva più parlato e non l’avrebbe fatto finché il Marchio Spirituale del Suicidio non fosse stato completamente cancellato dal suo corpo.


Eppure, adesso, lui aveva affrontato la questione per primo. Inoltre, la sua espressione non conteneva più sentimenti contrastanti o disaccordo, ma solo una certa comprensione e una determinazione incrollabile.


Forse, durante quei dieci mesi, era finalmente riuscito a costringersi ad accettarlo. O forse, i cambiamenti che la sua anima aveva attraversato quando lui era diventato un Divine King avevano alterato in qualche modo anche la sua visione del mondo.


“Per favore, lasciami diventare lo Spirito del Veleno Sky Poison.” He Ling annuì con il capo, ancora sincera come quando aveva risposto a Shen Xi: “Sono disposta a sacrificare tutto per aiutarti, e poi… e poi, non cercherò mai e poi mai di spingerti a portarmi nel Regno del Monarca Brahma e, qualsiasi cosa accada in futuro, non rimpiangerò mai la mia decisione.”


Anche se nel suo cuore era stato piantato un seme di oscurità, per sua natura era ancora incredibilmente buona e sincera. Anche se era disposta a perdere la libertà e persino la sua stessa esistenza, non voleva comunque cercare di costringere Yun Che in nessun modo… lo stava solo implorando di concederle quel raggio di speranza.


“D’accordo.” Yun Che annuì. Si avvicinò a He Ling di qualche passo e la guardò dritto negli occhi, dicendole sinceramente: “So bene quanto il desiderio di vendetta possa diventare indimenticabile e imprimersi a fondo nella mente, quando nasce perché si ha perso ogni cosa. Lo si può solo soddisfare, e costringerti a rinunciare o ad accettare che non si possa fare nulla finirebbe solamente per causarti un dolore insopportabile, che ti tormenterebbe per il resto della vita… quindi, dovrai fare di tutto per vendicarti!”


Le parole di Yun Che fecero tremare fin troppo i meravigliosi occhi di He Ling.


Lui distese una mano verso di lei: “Il Regno del Monarca Brahma non è solo il tuo nemico, ma anche il mio. Quindi, in futuro non sarai solo il mio Spirito del Veleno, ma anche la mia compagna, legherai il tuo destino al mio. E io ti farò una promessa. Se mai saremo abbastanza forti da affrontare il Regno del Monarca Brahma, dovremo assolutamente fargli pagare dieci o anche cento volte ciò che ci deve.”


Anche se il loro obiettivo era incredibilmente distante, anche se nessuno era mai stato in grado di farlo nell’intera storia del Regno degli Dei, e anche se forse nessuno ne aveva mai avuto il coraggio. Ma… come minimo, lui lo avrebbe giurato a quella ragazzina che aveva accettato senza esitazione di rinunciare alla propria esistenza, pur di avere vendetta. Meritava quel giuramento.


Comunque, He Ling, la cui anima era sospesa in quell’oscuro abisso, trovò quelle parole le più belle dell’intero universo.


“…” Annuì con decisione, tremando. Voleva dire qualcosa, ma prima ancora che ci riuscisse il suo volto era già stato rigato dalle lacrime.


Quando aveva scoperto che He Lin e tutti i membri del suo clan erano morti, non era sprofondata solo nel desiderio di vendetta, ma anche in una desolata solitudine, come una foglia in balìa del vento. Il giuramento di Yun Che le aveva finalmente fatto provare qualcosa con chiarezza, sebbene fosse ancora in fondo a quello sconfinato abisso. Le avevano fatto capire che non era più sola, facendole avvertire anche… una sorta di fiducia…


Mentre guardava He Ling che tremava leggermente, Shen Xi accennò un sorriso. Quella era la conclusione che lei aveva sempre sperato di vedere… quella in cui Yun Che salvava He Ling.


“In questo caso, facciamolo subito.” Anche se il Marchio Spirituale del Suicidio impresso sul suo corpo non si era ancora dissolto del tutto, mancavano ancora solo due o tre giorni. Dato che aveva preso la sua decisione, non c’era bisogno di esitare ulteriormente. Yun Che fece un altro passo in avanti, avvicinandosi così tanto a He Ling da entrare quasi in contatto con lei. Dopo un istante di incertezza, si voltò con imbarazzo e chiese candidamente: “Eh… Signora Shen Xi, cosa dovremmo fare di preciso?”


Shen Xi giunse al loro fianco, e le sue dita di giada celeste strinsero delicatamente la mano sinistra di Yun Che: “Ling’er, una volta diventata lo Spirito del Veleno, sarà quasi impossibile invertire il processo, sei… davvero pronta?”


Yun Che inarcò leggermente le sopracciglia… perché Shen Xi aveva detto “sarà quasi impossibile invertire il processo”. Non “completamente impossibile”.


He Ling si asciugò le lacrime dal volto e annuì senza la minima esitazione: “Ero pronta già dieci mesi fa.”


“Ottimo.” Shen Xi annuì delicatamente. Rovesciò la sua mano di giada e le sue dita sfiorarono leggermente il palmo di quella di Yun Che: “Rilascia l’aura dell’Origine della Perla del Veleno Celeste, ne basta anche solo un rivolo.”


Yun Che fece immediatamente come gli era stato detto. Con un suo solo pensiero, un bagliore verde come il muschio si accese al centro della sua mano.


Shen Xi mosse lievemente le dita e nello stesso istante quella luce proveniente dalla Perla del Veleno Celeste cominciò a scorrere lungo di esse, per poi entrare delicatamente in contatto con la fronte di He Ling.


“Ling’er, chiudi gli occhi e rilassati. Quando percepirai che raggiungerà il tuo spirito e inizierà a fondersi con esso, non opporre nessuna resistenza.”


He Ling chiuse i suoi meravigliosi occhi e qualche istante dopo una formazione misteriosa verde, ampia circa tre centimetri, comparve dove si era fermato il bagliore verde rilasciato dalla Perla del Veleno Celeste… contemporaneamente, ne comparve una seconda, identica, fra le dita di Yun Che. Cominciarono entrambe a ruotare, rilasciando una pura e immacolata luce verde.


Shen Xi mosse di nuovo le dita. Un raggio di Energia Misteriosa incise un piccolo taglio su un dito di Yun Che, per poi estrarne una goccia di sangue. Poi, questa venne spruzzata sulla formazione misteriosa davanti alla fronte di He Ling, che sprofondò all’istante dentro di lei.


La Perla del Veleno Celeste e Yun Che si erano fusi, diventando una cosa sola. Di conseguenza, quella cerimonia non avrebbe solo reso He Ling uno spirito, ma l’avrebbe anche legata attraverso un contratto simile a quello che aveva formato con Hong’er.


Ma sia che la cerimonia fosse per rendere qualcuno uno spirito sia che fosse per stipulare un contratto, a iniziare non potevano essere né Yun Che né Shen Xi. Al contrario, poteva essere solo He Ling. Nel corso dell’intero processo, se He Ling avesse provato il minimo rimpianto o avesse opposto la minima resistenza, tutto si sarebbe interrotto.


Cercare di costringere qualcuno a diventare uno spirito era praticamente come cercare di costringere un praticante della Via Divina ad accettare un Sigillo dello Schiavo, era quasi impossibile… siccome era necessario il totale consenso dell’interessato.


Tuttavia, lei attendeva da mesi quel momento, quindi perché mai avrebbe dovuto opporsi?


Quando la formazione misteriosa verde sulla superficie della sua fronte ebbe fatto più di dieci giri, all’improvviso emise un bagliore color smeraldo, incredibilmente intenso. Lei venne interamente avvolta da quella luce brillante, cominciando a diventare sfocata e sbiadita. Poteva percepire che la sua anima e quel mondo verde scuro si stavano gradualmente unificando, stringendo un profondo legame come quello fra il sangue e la carne…


Inoltre, quella strana sensazione non venne provata solo da He Ling. Anche Yun Che cominciò a percepire che l’aura di He Ling si stava gradualmente fondendo alla sua stessa energia vitale… proprio come era successo con Hong’er anni prima.


WAAH ——


L’intensa luce si spense completamente.


Mentre regnava un assoluto silenzio, He Ling riaprì lentamente gli occhi. Yun Che e Shen Xi erano ancora di fronte a lei, e si trovava ancora nella Terra Proibita del Samsara che le era così familiare. Era ancora come prima, il suo aspetto e i suoi abiti non erano affatto cambiati… ma la sua aura e il modo in cui percepiva il mondo erano completamente diversi.


Oltre alla sua aura da Spirito del Legno, ora all’interno del suo corpo c’era anche quella della Perla del Veleno Celeste, estremamente debole ma molto pura. Siccome il potere velenoso della Perla del Veleno Celeste era rimasto in ibernazione, adesso quel frammento della sua aura era formato da sola energia purificatrice.


Ora che la cerimonia era stata completata, lei non era più solo He Ling, era anche lo Spirito della Perla del Veleno Celeste. Da quel momento in poi, finalmente anche la Perla del Veleno Celeste avrebbe riavuto uno Spirito del Veleno e non sarebbe più rimasta in stasi.


La Perla del Veleno Celeste apparteneva a Yun Che e si era fusa al suo corpo, quindi non poteva separarsi da lui. Questo significava anche che, da quel giorno in poi, la volontà, la vita e la libertà di He Ling sarebbero state sotto il totale controllo di Yun Che.


La ragazza si inginocchiò e chinò il capo, inchinandosi verso Yun Che: “Maestro.”


Yun Che distese frettolosamente una mano, dicendole: “Non ce n’è bisogno, non ce n’è bisogno. Te l’ho già detto, siamo compagni.”


Ma He Ling scosse testardamente la testa, per poi voltarsi verso Shen Xi e inchinarsi di nuovo: “Maestra, Ling’er… non potrà più rimanere al suo fianco, da oggi in poi. Non dimenticherò mai e poi mai la sua grande generosità e, se davvero esiste la reincarnazione, nella mia prossima vita accetterò di servirla, anche per le mie prossime dieci vite, pur di ripagarla di tutto.”


Shen Xi lasciò andare la mano di Yun Che. Finalmente He Ling era diventata lo Spirito del Veleno della Perla del Veleno Celeste. Questa era anche una soluzione a una delle sue preoccupazioni e, sia per Yun Che che per He Ling, quella era una conclusione ottima. Ora che lei era diventata lo Spirito del Veleno Sky Poison, il suo futuro non era più desolato e pieno di disperazione. Inoltre, ora che lui aveva He Ling, quando i poteri velenosi della Perla del Veleno Celeste si fossero risvegliati Yun Che avrebbe ottenuto rapidamente un potere terrificante, che nell’intero universo tutti avrebbero dovuto temere.


“Ling’er, il miglior modo che hai per ripagarmi è servire bene Yun Che.” disse con gentilezza Shen Xi: “Adesso non hai perso la tua esistenza, anzi, sei ascesa a un livello di esistenza superiore. La vendetta è ancora importante, ma anche tralasciandola credo che, con questa tua rinnovata voglia di vivere, scoprirai che ci sono molte cose più importanti della vendetta.”


“Sì, Ling’er ricorderà per sempre le sue parole, Maestra.” Rispose He Ling, con la voce tremante, chiamandola ancora “Maestra”.


“Yun Che.” disse Shen Xi: “Hai appena raggiunto il Divine King Realm e la tua Energia Misteriosa non è solo instabile, ma hai anche perso una grande quantità di energia Yang. Oggi non ti allenerai ulteriormente. Vai a riposarti per bene.”


“Eh… va bene.” Rispose Yun Che, in tono piuttosto innocente.


“Ling’er, anche se sei già diventata lo Spirito del Veleno Sky Poison, non hai perso le tue capacità di Spirito del Legno. All’interno della Perla del Veleno Celeste c’è un mondo fantastico e misterioso. Le piante divine e i fiori spirituali di questo luogo possono crescere anche all’interno della Perla del Veleno Celeste. Nei prossimi giorni, mentre ti abituerai alla tua nuova vita, cerca anche di portare qualche pianta e qualche fiore di questa Terra all’interno della Perla del Veleno Celeste. Così, quando un giorno ve ne andrete da qui, potrai comunque aiutare il tuo nuovo Maestro a raffinare pillole medicinali e liquidi spirituali ogni giorno.”


I fiori spirituali e le piante misteriose della Terra Proibita del Samsara potevano crescere solo negli ambienti più puri e, anche se il potere più forte della Perla del Veleno Celeste era il suo veleno, la dimensione al suo interno era anche estremamente pura… siccome i veleni più letali nascono sempre da alcuni degli oggetti più immacolati dell’universo.


………………….


Ora che aveva raggiunto il Divine King Realm, Yun Che non aveva più alcuna fretta di coltivare. Al contrario, trascorse i giorni successivi stabilizzando la sua nuova forza misteriosa e contrastando tranquillamente il Marchio Spirituale del Suicidio, un tempo terrificante. Proprio come aveva detto Shen Xi, il Marchio si indebolì rapidamente e dopo soli tre giorni scomparve completamente dal corpo di Yun Che, senza lasciare una singola traccia.


Per di più, non era ancora passato neppure un anno da quando aveva raggiunto la Terra Proibita del Samsara.


Né Xia Qingyue né Mu Xuanyin, le uniche due persone a sapere che Yun Che era sotto l’effetto del Marchio Spirituale del Suicidio, si sarebbero mai aspettate quella terribile maledizione sarebbe stata completamente purificata in così poco tempo.


Ma nel cuore di Yun Che c’era una pace molto più grande da quando era entrato nella Terra Proibita del Samsara. Come minimo, sembrava incredibilmente calmo e senza nessuna preoccupazione, non si sentiva smarrito e non c’era neppure traccia del suo immenso odio per Qianye Ying’er.


Anche dopo essersi liberato dal Marchio Spirituale del Suicidio, non accennò a Shen Xi una sola volta di voler lasciare quel luogo. Finalmente era sfuggito al suo incubo ed era diventato un Divine King. Aveva anche ottenuto un nuovo Spirito del Veleno per la Perla del Veleno Celeste e una nuova speranza, senza contare che aveva appena fatto una promessa a He Ling… quindi, se avesse deciso di andarsene in un improvviso scatto d’impulsività, molto probabilmente sarebbe sprofondato ancora una volta in un nuovo inferno.


Dopotutto, anche se era diventato un Divine King, di fronte a nemici come Qianye Ying’er era ancora solo una patetica formica. Come se non bastasse, dato che lei gli aveva già mostrato i denti, sicuramente non l’avrebbe lasciato andare come se nulla fosse.


“Jasmine…” Yun Che si appoggiò al tronco di un albero spirituale, con molti pensieri per la testa. Mentre sussurrava dolcemente quel nome, le sue dita sfiorarono leggermente l’anello che indossava sul medio, come se volesse usarlo per comunicarle i suoi pensieri e la situazione in cui si trovava, per farle sapere che non doveva preoccuparsi per lui.


Quello era il dono nuziale che Jasmine aveva costretto Caizhi a fargli.


Mentre era perso nei suoi pensieri, non sia accorse che, quando il suo dito aveva sfiorato l’anello, questo aveva cominciato improvvisamente a brillare di una luce azzurra molto debole.
                                


                                



