---
weight: 1330
title: Capitolo 1330 – Rompere la Barriera ad Ogni Costo
pubDate: 2025-02-27T08:14:48.778Z
tags:
    - atg
---


<em>Capitolo regolare,
0 capitoli in coda, 0/10
-Schadenfreude</em>


Divina Regione Orientale, fuori dal regno degli Dei Stellari.


Gli Imperatori del Brahma Celeste e dell'Eternità, persone dall'elevatissima posizione e potere al momento erano ai confini del regno degli Dei Stellari. Guardavano turbati la Barriera spirituale assoluta delle stelle.


Anche se la barriera era stata aperta, le formazioni dimensionali che connettevano i quattro grandi regni sovrani non erano state chiuse. In quel momento una luce brillò nella formazione e una persona illuminata da luce lunare ne uscì lentamente.


L'Imperatore degli Dei Lunari!


Tre dei quattro grandi imperatori della Divina Regione Orientale si erano radunati senza preavviso.


"Eheh, sembra che non sia riuscito più a rimanere con le mani in mano dopotutto." Disse con una risata l'Imperatore del Brahma Celeste.


Il nuovo arrivato non fu minimamente sorpreso dalla presenza degli altri due. Fissò la Barriera spirituale assoluta delle stelle, ma la sua percezione spirituale non riuscì a penetrarla. Si girò e chiese: "Il Regno degli Dei Stellari sta preparando un evento importante, avete un indizio di cosa stia succedendo?"


"Hanno attivato già la Barriera spirituale assoluta delle stelle, quindi nessuno potrà scoprire nulla. Come potremmo aver saputo qualcosa." Disse l'Imperatore dell'Eternità. "L'ultima volta che l'hanno attivata è stato alla fondazione del regno. Inoltre l'hanno aperta per una questione di vitale importanza, così non avevano avuto altra scelta se non farlo. Visto che l'hanno riaperta oggi... sicuramente sta accadendo un evento importante che influenzerà il loro destino."


Se il destino del regno degli Dei Stellari fosse davvero cambiato, non avrebbe influenzato solo loro stessi, ma la struttura gerarchica tra i quattro regni sovrani. Di conseguenza gli altri tre grandi imperatori non sarebbero potuti rimanere a guardare con calma.


Tutti e tre erano accigliati e poi l'Imperatore del Brahma Celeste disse: "La Barriera spirituale assoluta delle stelle sicuramente sta consumando una grandissima quantità di risorse. Ora che è rimasta aperta per diversi giorni, non riusciranno a tenerla ancora a lungo. Allora si saprà tutto."


Erano ben consapevoli di questo. Ciò che ne sarebbe risultato sarebbe stato imprevedibile e immutabile.


In quel momento un'ondata di energia anomala arrivò da ovest e si avvicinò a grandissima velocità.


I tre grandi imperatori rivolsero lo sguardo verso la nave spirituale allo stesso tempo: " Quest'aura è..."


La reazione dell'Imperatore degli Dei Lunari fu la più energica. Si girò quasi all'istante e aggrottò le sopracciglia: "Il Palazzo Celestiale della Luna Evanescente?!"


La velocità di questo mezzo era difficile da eguagliare perfino per i divini imperatori. Yun Che aveva puntato qui direttamente dal Regno del Dio Drago. Fin dall'inizio aveva mantenuto la massima rapidità e non era rallentato nemmeno per un secondo.


Percorrere una distanza del genere sarebbe stato impossibile per una persona comune, ma per Yun Che era parso così lento da sembrargli un anno.


La Giada Celestiale del Tempo che aveva ottenuto dall'Assemblea Profound God, l'oggetto che prima pensava che non sarebbe stato molto utile, era diventato ripetutamente la sua ultima speranza. Lo aveva aiutato a scappare da Qianye e Gu Zhu, a raggiungere la Terra Proibita del Samsara... E ora l'aveva portato nel Regno degli Dei Stellari in pochissimo tempo.


La velocità del Palazzo Celestiale della Luna Evanescente era molto più sbalorditivo e veloce di una meteora. Con un'onda sonica, risuonò nell'aria e arrivò di fronte ai tre grandi imperatori...


Dopodiché impattò con forza sulla superficie della Barriera spirituale assoluta delle stelle.


BAAAAAANNG!!!!


Il rumore della collisione fu potente quanto uno scontro tra delle stelle e il flusso di energia nel raggio di cinquecento chilometri fu gettato nel caos completo, generando innumerevoli tempeste.


La Barriera spirituale assoluta delle stelle rimase intatta nonostante l'impatto e anche se era stata colpita con forza, non le era rimasto nemmeno un graffio.


Ma anche il Palazzo Celestiale, nonostante si fosse ribaltato all'indietro, non aveva subito degli ovvi danni. Yun Che però non era affatto in buone condizioni, il colpo gli aveva fatto vomitare sangue, eppure non si disturbò nemmeno a regolare la sua energia o il suo flusso sanguigno e guardò con rabbia il regno degli Dei Stellari. Dopodiché gridò: "He Ling, usciamo!"


He Ling si trasformò in un raggio di luce verde scuro e tornò nella Perla del Veleno Celeste, nello stesso istante Yun Che uscì dal palazzo e si precipitò verso il regno degli Dei Stellari.


"Yun Che?!"


Anche se l'impatto aveva generato delle tempeste di cinquecento chilometri di raggio, naturalmente non scosse nessuno dei tre grandi imperatori. Nel momento in cui Yun Che apparì, i tre fissarono il loro sguardo su di lui e mostrarono espressioni scioccate.


In quel momento Yun Che non era riuscito ad entrare nella Perla dell'Eternità e non si sapeva dove fosse finito, ma dopo un anno avevano saputo dov'era andato. Dopotutto un bel po' di persone nel Regno del Dio Drago avrebbero riconosciuto il Palazzo Celestiale della Luna Evanescente.


Così sapevano che Yun Che al momento era stato nel Regno del Dio Drago, sotto la protezione dell'Imperatore... Dopotutto l'Imperatore del Drago aveva proposto di accettarlo come figlio adottivo di fronte a tutti allora.


In particolare l'Imperatore del Brahma Celeste sapeva che era anche nella Terra Proibita del Samsara, perché la sola in grado di rimuovere il Marchio Spirituale del Suicidio era la Regina Drago Shen Xi.


Ottenere la protezione della Regina Drago era cento volte più difficile che ottenere quella dell'Imperatore!


Qianye Ying'er sapeva chiaramente che Yun Che era nella Terra Proibita del Samsara e sapeva anche che la donna doveva aver pagato un caro prezzo per sbarazzarsi del marchio, eppure non aveva mai pensato di catturare Yun Che mentre era nel regno del Dio Drago. Inoltre non poteva entrare nella Terra Proibita del Samsara... o forse sarebbe stato meglio dire che non avrebbe osato farlo.


Un conto era provocare l'Imperatore del Drago... alla fine, anche se era un supremo sovrano, non necessariamente avrebbe attaccato un membro della generazione più giovane. Inoltre, finché non avesse superato il limite, l'Imperatore del Drago non avrebbe voluto entrare in ostilità con il regno dell'Imperatore del Brahma Celeste.


Ma se avesse provocato l'ira della Regina Drago Shen Xi... allora l'Imperatore del Drago che regnava supremo nell'universo, sarebbe impazzito! Sarebbe diventato il drago più spaventoso e folle.


Non era assurdo, perché la Regina Drago Shen Xi era la persona più preziosa per lui e nessuno poteva toccarla. Questo era risaputo da decine di migliaia di anni fa. In effetti lo sapeva l'intero universo.


(Così, se Yun Che non avesse lasciato la Terra Proibita del Samsara per il resto della sua vita, allora sarebbe riuscito a rimanere al sicuro e sarebbe stato difficile che si trovasse in pericolo... A patto che l'Imperatore del Drago non scoprisse del rapporto speciale tra lui e Shen Xi.)


I tre grandi imperatori osservarono Yun Che, che ricambiò lo sguardo. Ma lui non si fermò e si precipitò verso la Barriera spirituale assoluta delle stelle.


Inoltre, quando incontrarono il suo sguardo, i tre imperatori sussultarono.


Le pupille di Yun Che erano scarlatte come il sangue.


Vedendo che il giovane era sano e salvo, l'Imperatore dell'Eternità, che aveva sempre provato rimpianto per non averlo protetto, si rilassò. Avanzò e gli disse: "Yun Che perché... Aspetta, aspetta! Quella è la Barriera spirituale assoluta delle stelle!"


L'imperatore gridò per fermarlo, ma un istante dopo vide che Yun Che era penetrato oltre la Barriera spirituale assoluta delle stelle in un istante. Dopodiché volò oltre.


"Cosa..." L'Imperatore dell'Eternità rimase senza parole.


L'uomo scattò in avanti e arrivò nel punto in cui Yun Che era passato oltre. Sporse la mano, che però fu respinta all'istante dalla barriera. Aggrottò le sopracciglia dicendo: "I soli che possono attraversare così la barriera sono i Dodici Dei Stellari. Che... il corpo di Yun Che contenga l'essenza di sangue di uno degli Dei Stellari?"


L'essenza di sangue di un Dio Stellare era estremamente preziosa e non era qualcosa che uno poteva donare facilmente agli altri. Ma avevano assistito personalmente all'entrata di Yun Che... A parte questo, non potevano esserci altre spiegazioni.


"Sarebbe dovuto essere nel Regno del Dio Drago, eppure è apparso qui, frettoloso e agitato, ed ha anche attraversato la Barriera spirituale assoluta delle stelle... Sicuramente ha a che fare con l'evento che sta accadendo nel Regno degli Dei Stellari." L'Imperatore dell'Eternità disse accigliato: "Ma cosa sta succedendo esattamente?"


Ricordando che Yun Che non aveva scelto il suo regno, ma quello degli Dei Stellari e non aveva esitato a seguirli... L'Imperatore dell'Eternità divenne pensoso.


Tuttavia l'Imperatore degli Dei Lunari provò un po' più di emozioni contrastanti. Vedendo Yun Che volare in lontananza, sospirò e pensò: <em>Qingyue gli ha davvero dato il Palazzo Celestiale della Luna Evanescente... Sigh, alla fine è comunque una ragazza.</em>


.....


Mentre attraversava la Barriera spirituale assoluta delle stelle, a Yun Che si era mozzato il respiro mentre pregava disperatamente di poterla superare... Alla fine era accaduto un miracolo e l'aveva superata senza sentire nessuna ovvia resistenza.


Quando Jasmine se n'era andata dal pianeta Polo Blu, aveva lasciato una goccia del suo sangue da Dea Stellare. Il messaggio che aveva lasciato lo aveva informato che poteva rafforzare il suo corpo e aumentare la durata della sua vita. Ma in realtà questo dono era un suo desiderio egoista di lasciare una parte del suo corpo in lui, senza mai separarsene.


La lei di quel momento sicuramente non si sarebbe mai immaginata che questa goccia avrebbe permesso a Yun Che di superare una barriera invalicabile e che avrebbe così cambiato completamente il suo destino e quello di Yun Che.


Entrando nel Regno degli Dei Stellari, Yun Che rievocò nuovamente il Palazzo Celestiale della Luna Evanescente e volò a massima velocità verso la città degli Dei Stellari, al centro del regno.


<em>Jasmine aspettami... non ti permetterò di fare di testa tua...


Sicuramente no...</em>


Una scia di luce passò per il cielo del regno degli Dei Stellari, così veloce che la maggior parte dei guerrieri poteva distinguerla a stento, figuriamoci inseguirla o bloccarla.


Il territorio occupato dal regno degli Dei Stellari non era troppo grande e, in poco tempo, Yun Che arrivò di fronte alla seconda Barriera spirituale assoluta delle stelle, dopo averla superata sarebbe arrivato nella città che aveva visitato in passato.


Il suo obiettivo era proprio di fronte a lui. Non sapeva cosa stava accadendo dentro e non sapeva se Jasmine era al sicuro o no. Sapeva solo che stava andando incontro alla sua fine.


Tuttavia non provava nessuna paura o terrore, perfino l'ansia che aveva inondato il suo cuore aveva iniziato a sparire velocemente, rimpiazzata da una misteriosa calma.


BANG!!


Con un'esplosione, il Palazzo Celestiale si scontrò nuovamente con la Barriera spirituale assoluta delle stelle.


La luce che brillò dal centro della città si diffondeva per il cielo e, dopo l'inizio della cerimonia, tutto il potere degli Dei Stellari e degli Anziani era concentrato sulla formazione. Sarebbero rimasti completamente immobili e incapaci di usare il loro potere nel frattempo... Anche interrompere forzatamente la cerimonia sarebbe stato assolutamente impossibile.


Iniziò ad avvenire uno strano cambiamento nella barriera che li circondava e nella trappola che bloccava Jasmine e Caizhi. Le due barriere attorno erano ancora più dure della Barriera spirituale assoluta delle stelle grazie ai loro poteri. Così, nemmeno i tre grandi imperatori della Divina Regione Orientale sarebbero riusciti ad interrompere questo evento.


Un'energia incredibilmente pesante si diffuse in ogni direzione e coprì Jasmine e Caizhi. Sotto l'influenza della formazione sacrificale, questa energia iniziò lentamente a consumare i loro corpi e le loro anime. Dopodiché questa essenza si sarebbe combinata con l'Imperatore, iniziando la trasformazione a cui tutti miravano.


Jasmine e Caizhi non potevano opporsi minimamente a questa forza. Non sarebbero riuscite nemmeno a suicidarsi, figuriamoci a fuggire.


"Sorellona, è stata colpa mia... è stata tutta colpa mia..."


Lo sguardo di Caizhi era vacuo mentre ripeteva queste parole... Era crollata, il suo mondo era diventato buio e cupo...


Era stata molto contenta quando era riuscita ad ereditare il potere del Lupo Celeste e aveva sentito un potere indescrivibile permeare il suo corpo. Perché non sarebbe stata più disprezzata o maltrattata, né sarebbe stata più patetica o impotente. E negli ultimi anni dopo che Jasmine era tornata, aveva sperato di diventare ancora più potente, così da poterla proteggere.


Ma a quanto pareva tutto... era diventato solo un profondo abisso e un incubo...


Invece aveva finito col danneggiare il suo ultimo familiare...


In quel momento Caizhi era caduta nello stato che Jasmine temeva in assoluto. Usò tutte le sue forze per sussurrare: "Non è colpa tua Caizhi, è mia. Sono stata troppo stupida... a credere che questo vecchio malvagio avesse ancora un po' di umanità... Sono stata fin troppo sciocca... avrei dovuto da tempo portarti via con me...e  fuggire quanto potevamo, per non tornare mai più."




Che fosse rimpianto o odio... era comunque troppo tardi.


Jasmine ripensò involontariamente a Yun Che e chiuse gli occhi addolorata. Un motivo importante per cui lo aveva fatto sposare con Caizhi era per frenare il suo odio e il suo risentimento... Comprendeva fin troppo bene Yun Che, se mai avesse scoperto che era stata sacrificata, sicuramente avrebbe provato un enorme odio nei confronti del Regno degli Dei Stellari e si sarebbe vendicato ad ogni costo.


Sperava che allora Yun Che si sarebbe ricordato che Caizhi era sua moglie e del giuramento che aveva fatto, così da non comportarsi in modo troppo irrazionale.


Ma ora anche Caizhi sarebbe andata incontro al suo stesso fato. Così Yun Che avrebbe solo... provato un odio ancora più grande.


<em>Yun Che, per favore vivi bene d'ora in avanti, a qualunque costo... anche se vorrai vendicarti per noi, devi comunque sopravvivere.</em>


Questa era la sua ultima preoccupazione e speranza... solo che tutto questo sarebbe stato infranto in pochi secondi.


BAAAANG!!!!


Dopo il rumore di un enorme impatto, una figura si precipitò giù dal cielo, sopra la città degli Dei Stellari.
                                


                                



