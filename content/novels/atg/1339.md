---
weight: 13390
title: Capitolo 1339 – Perdere un Braccio
pubDate: 2025-02-27T08:14:48.780Z
tags:
    - atg
---


<em><strong>Capitolo Sponsorizzato! Grazie mille Maria Grazia!! 0 in coda, 0/10 donazione</strong></em>


<em><strong>-Alstor (pubblico verso sera il capitolo del manga perché è da venerdì che sono a letto con l'influenza e non ho fatto in tempo a finirlo, ma mi manca poco)</strong></em>


Distrarsi nel mezzo di una battaglia feroce era un errore terribile, anche solo per un istante, e Xing Mingzi come poteva non saperlo? Solo che il suo stupore nel vedere la Catena Imprigiona Stelle scagliata via era semplicemente troppo grande, era praticamente come se tutte le sue convinzioni fossero state smentite… Mentre era distratto, aveva sentito uno strano ruggito e Yun Che era già di fronte a lui. A Xing Mingzi, in quell’istante, quei due occhi iniettati di sangue sembrarono identici a quelli di un vero Diavolo.


Ma, in fin dei conti, era comunque un Divine Master; la sua velocità di reazione fu incredibilmente rapida e decisiva. La Catena Imprigiona Stelle sfrecciò in avanti un’altra volta, in una frazione di secondo, generando una spaventosa tempesta spaziale lungo la propria traiettoria e distorcendo sia le fiamme cremisi sia l’energia di spada che Yun Che aveva scagliato contro di lui dall’alto.


Clang!!


Ding ———


Crack!!


La Spada Colpo Celeste Nemesi dei Diavoli e la Catena Imprigiona Stelle si scontrarono violentemente. Era una battaglia al livello da Divine Master e il boato dell’impatto fu così assordante da far tremare il cielo e la terra, lacerando lo spazio circostante, facendo perdere momentaneamente l’udito a tutte le Guardie Stellari. L’onda d’urto cominciò gradualmente anche a ferire i loro organi interni. A molte delle Guardie Stellari ai primi livelli del Divine Sovereign Realm stavano colando dei rivoli di sangue dalla bocca, e tutti i loro muscoli si erano irrigiditi e intorpiditi.


Fiamme e luce stellare punteggiavano il cielo, e una tempesta spaziale incredibilmente spaventosa si diffondeva per la Città degli Dei Stellari secondo dopo secondo… Yun Che e Xing Mingzi erano giunti a uno stallo. Esatto, Yun Che stava affrontando un vero Divine Master, ma riusciva davvero a tenergli testa.


Questo significava anche che il suo potere, in quel momento, aveva davvero raggiunto il livello dei Divine Master.


Era un potere che lui all’inizio aveva desiderato così ardentemente che, se l’avesse ottenuto all’improvviso, sicuramente sarebbe stato pieno di gioia. Eppure, il suo cuore non provava neppure un briciolo di felicità o entusiasmo. C’erano solo un odio sconfinato e senza fine, rancore e intento omicida.


Quella non era la sua reale forza misteriosa, era un potere ottenuto in cambio della sua anima e della sua vita, il potere disperato del Dio Malvagio!


Ma Xing Mingzi era sempre più scioccato, al punto da sembrare sul punto di svenire.


BOOOM!! CRAAACK!!


Con una violenta esplosione, una gigantesca lacerazione spaziale si aprì nel cielo sopra di loro. Tutti e due sputarono una boccata di sangue fresco, contemporaneamente, per poi venire scagliati all’indietro. Ma Yun Che riuscì a fermarsi rapidamente, a metà strada, e le fiamme che si erano spente per un istante ripresero subito a divampare intorno a lui. Dopodiché, sfrecciò roteando verso Xing Mingzi, come una meteora proveniente dallo spazio.


Tutto il sangue e tutta l'Energia Misteriosa di Xing Mingzi stavano ribollendo nelle sue vene e nei suoi meridiani, e i suoi occhi erano così spalancati da sembrare sul punto di esplodere. L’aura minacciosa che continuava a emanare sembrava quella di un diavolo. Non poteva importargliene di meno di mantenere sotto controllo la sua Energia Misteriosa in preda al caos. Con un grido, la fece erompere senza freni verso l’esterno, rischiando di aggravare ulteriormente le sue ferite. La Catena Imprigiona Stelle brillò di luce stellare, così accecante che avrebbe potuto impedire di vedere il cielo e la terra, per poi schioccare verso l’alto.


Di fronte alla Catena Imprigiona Stelle, che conteneva tutta la forza della rabbia di Xing Mingzi, così potente da poter distruggere persino una stella, Yun Che non rallentò affatto, né modificò la traiettoria del proprio attacco in alcun modo. Non fece altro che sfruttare la luce irradiata dalle fiamme cremisi accese sulla sua spada per soverchiare quella emessa dalla Catena Imprigiona Stelle… però l’attacco non era diretto verso la Catena, ma verso Xing Mingzi!


“Tu!” Xing Mingzi era terribilmente scioccato dal fatto che Yun Che stesse chiaramente cercando di scambiare la sua vita per la propria. Ma come poteva frenare il suo attacco sferrato a piena potenza? I vasi sanguigni dei suoi occhi si ruppero, mentre ruggiva furiosamente: “Hai firmato la tua condanna a morte!!”


BAAAAAAANG!!!


Con una gigantesca esplosione, il lato destro del petto di Yun Che venne istantaneamente trafitto dalla Catena, le sue ossa di drago si frantumarono completamente e un foro insanguinato, grande quanto un pugno, si aprì nel punto d’impatto. Nel frattempo, anche la sua Spada Colpo Celeste Nemesi dei Diavoli colpì brutalmente al petto Xing Mingzi.


Puuuuuuuuooof—————


Fiotti di sangue e frammenti d’ossa schizzarono fuori dal petto di Xing Mingzi, mentre un getto rosso sgorgò senza freno dalla sua bocca, raggiungendo più di dieci metri d’altezza, poi lui cadde in ginocchio.


A causa del violento contraccolpo, Yun Che venne scagliato in alto nel cielo, con il sangue che fluiva dal foro nel suo petto, cadendo come pioggia. Ma prima ancora di riuscire a raddrizzarsi, cominciò di nuovo a sfrecciare verso il basso di fronte agli occhi scioccati di tutti, con alle spalle la sagoma del Lupo i cui furiosi ululati si sovrapponevano alle sue grida di rabbia, rancore e odio, facendo tremare tutti i presenti.


Ormai non gli importava praticamente più nulla di essere ferito né di morire. In quel momento, era ancora più folle di un pazzo e ancora più feroce di un demone crudele.


Xing Mingzi aveva sentito tutti i suoi organi interni dislocarsi a causa dell’attacco di Yun Che e aveva la sensazione che il suo cuore stesse per collassare. Per di più, le ferite di Yun Che erano chiaramente gravi quanto le sue. Il lato destro del suo petto era stato trapassato dalla Catena Imprigiona Stelle, l'Energia Misteriosa stellare stava invadendo il suo corpo e forse era abbastanza per distruggere i suoi organi o, come minimo, ridurlo in fin di vita… Eppure, non avrebbe mai immaginato neppure nei suoi sogni che a Yun Che non importasse davvero più nulla della sua vita, e l’aura soverchiante che stava scendendo dal cielo verso di lui era praticamente forte quanto prima.


<em>È pazzo… è completamente pazzo!!</em>


Xing Mingzi gridò mentalmente quelle parole e non ebbe neppure il tempo di occuparsi delle sue ferite. Rischiò di renderle ancora più gravi, costretto di nuovo a rilasciare senza freni la sua Energia Misteriosa da Divine Master per poi scattare verso l’alto come un fulmine.


BOOOOOOOM!!


La spada di Yun Che colpì solamente l’aria e un fiume di sangue sgorgò dal suo petto terribilmente squarciato. Xing Mingzi, che aveva caricato per bloccarlo con tutte le sue forze, stava sfruttando tutta la sua rabbia. Non aveva avuto il tempo di curare le sue ferite, né di recuperare il controllo sul suo flusso sanguigno o sulla sua Energia Misteriosa. La Catena Imprigiona Stelle sibilò subito nell’aria, avvolgendosi intorno alla lama della Spada Colpo Celeste Nemesi dei Diavoli.


Proprio quando Xing Mingzi stava per usare la Catena per strappare la Spada Colpo Celeste Nemesi dei Diavoli dalle mani di Yun Che, questo venne avvolto da un bagliore viola. Subito le fiamme sulla sua lama si trasformarono in Fulmini della Tribolazione viola, un potere che poteva distruggere quasi ogni cosa, che percorsero all’istante la Catena Imprigiona Stelle fino al corpo di Xing Mingzi.


“AHHHH!!”


Xing Mingzi lanciò un urlo d’agonia e il suo braccio destro venne subito scorticato, lasciando esposta la carne sotto la pelle. La Spada Colpo Celeste Nemesi dei Diavoli sfuggì facilmente alla Catena Imprigiona Stelle. Poi, l’ululato di un lupo lacerò l’aria e Yun Che sferrò un esplosivo Fendente del Lupo Celeste. La gigantesca immagine del lupo rosso sangue, ricoperta di fulmini, colpì brutalmente Xing Mingzi.


CLANG!!


La Catena Imprigiona Stelle che Xing Mingzi era appena riuscito a ritrarre in tempo venne scaraventata via. Spinse in avanti con entrambe le braccia, nel disperato tentativo di fermare l’immagine del Lupo. I vasi sanguigni sui suoi avanbracci esplosero uno dopo l’altro, sembrava che fosse stato travolto da una tempesta e scivolò all’indietro per parecchi chilometri, lasciando profondi solchi nel pavimento della Città degli Dei Stellari, incredibilmente duro. Solo dopo parecchio riuscì finalmente a dissipare il potere di quel Fendente del Lupo Celeste… ma prima ancora che potesse riprendere fiato, gli occhi iniettati di sangue di Yun Che stavano di nuovo brillando proprio di fronte a lui.


BOOOOOOOM————


Xing Mingzi non aveva la Catena Imprigiona Stelle e non poteva schivare, perciò fu di nuovo costretto a sollevare entrambe le braccia e provare ad afferrare forzatamente la Spada Colpo Celeste Nemesi dei Diavoli. Un clangore assordante riecheggiò tutt’intorno, mentre la pietra misteriosa sotto i piedi di Xing Mingzi si crepava e rompeva, e lui venne schiacciato nel terreno quasi interamente. Più di dieci fiotti di sangue sgorgarono dal suo corpo… le sue mani stringevano violentemente la Spada Colpo Celeste Nemesi dei Diavoli e i suoi due occhi, spalancati e iniettati di sangue, sembravano sul punto di scoppiare.


Quello era terrore…


Era spaventato, era terrorizzato… uno straordinario Divine Master come lui era davvero terrorizzato.


<em>È pazzo… pazzo… pazzo… PAZZO!!</em>


<em>In questo mondo ci sono davvero dei demoni, e come se non bastasse quello di fronte a me è pazzo!!</em>


Xing Mingzi si sentiva come se stesse avendo un incubo. Un ragazzo che aveva appena raggiunto il Divine King Realm. un ragazzo che, ai suoi occhi, si era intrufolato lì solamente per firmare la sua condanna a morte. Quel ragazzo aveva davvero ucciso centinaia delle loro Guardie Stellari e costretto anche lui ad abbassarsi ad occuparsi di lui. Eppure, non solo era riuscito a sopravvivere, ma per di più lo stava persino affrontando alla pari… e in un batter d’occhio, era stato lui stesso a venir ferito così gravemente e a trovarsi in svantaggio!


Un incubo… si poteva usare solo la parola “incubo” per descrivere tutto quello che stava succedendo.


“EEEEEYYYAAAAAAAHHHH!!” Yun Che era ricoperto di sangue dalla testa ai piedi, ma la sua forza alimentata dalla disperazione si rifiutava di diminuire anche solo di poco. Con uno schiocco, la pietra sotto di lui si spezzò e crollò di nuovo. Il corpo di Xing Mingzi sprofondò ancora più a fondo, al punto che quasi solo la sua testa e le sue braccia distese spuntavano da terra.


Fu in quel momento che il rumore di una lacerazione spaziale fece tremare l’aria e due raggi di Energia Misteriosa incredibilmente potenti sfrecciarono verso Yun Che da dietro di lui, colpendolo dritto alla schiena.


Yun Che tremò violentemente e venne scaraventato lontano, con due nuovi fori insanguinati sul suo corpo. Inoltre, le due Guardie Stellari che avevano sferrato l’attacco gridarono a squarciagola e caricarono verso di lui, una lanciando un affondo con una Lancia Stellare e l’altra dirigendo un attacco della sua Spada Stellare verso i suoi organi vitali.


Le uniche persone che potevano intervenire erano le Guardie Stellari.


Inoltre, quei due uomini non erano affatto Guardie Stellari comuni, erano due loro comandanti.


Il comandante delle Guardie dell’Imperatore degli Dei Stellari, il Dio Stellare Capo, e quello delle Guardie del Dio Stellare dell’Origine!


Due Divine Sovereign di decimo livello! Erano anche le due Guardie Stellari più potenti di tutte, due uomini che in futuro sicuramente sarebbero diventati Anziani.


Per Xing Mingzi, affrontare personalmente Yun Che era già un terribile disonore, ecco perché nessuna delle Guardie Stellari aveva osato aiutarlo. Altrimenti, lo avrebbero sicuramente fatto infuriare. Ma gli ultimi sviluppi avevano ancora una volta rovesciato ogni aspettativa e loro due avevano smesso di preoccuparsi delle possibili conseguenze, dovevano assolutamente intervenire.


I Divine Sovereign di decimo livello erano solo a un ultimo passo dal Divine Master Realm. Combinando le loro forze, le due Guardie Stellari più potenti potevano costringere persino un autentico Divine Master ad affrontarle seriamente.


Yun Che continuava a subire ferite sempre più gravi, sebbene fosse già in condizioni terribili, e avrebbe dovuto risultarne indebolito anche solo per un breve periodo di tempo. Anche se non fosse più riuscito a combattere a piena potenza, non sarebbe stato strano, eppure proprio quando gli attacchi dei due comandanti delle Guardie Stellari stavano per raggiungerlo si voltò di scatto e la sua aura crudele e carica d’odio li travolse improvvisamente, trafiggendo le loro anime come un coltello affilato. Si sentirono stringere il cuore e la loro Energia Misteriosa si ritrasse notevolmente. In quello stesso istante, un raggio di spada rosso sangue saettò verso di loro, emanando un terribile fetore di morte…


BOOOM!!


Quel potere terrificante fece quasi a pezzi il loro coraggio e la loro determinazione. La forza dei loro attacchi mirati e combinati resistette solamente una frazione di secondo, prima di dissiparsi completamente. Carne e sangue volarono via dalle loro braccia, e quasi persero la presa sulla Lancia Stellare e sula Spada Stellare… prima ancora che potessero riprendersi dal panico, tuttavia, una seconda onda di Energia Misteriosa li stava già travolgendo.


“UWAAAAAAAHHHH!!”


Con un grido miserabile, i due comandanti delle Guardie Stellari vennero scagliati via a peso morto, con fontane di sangue che spruzzavano dappertutto, mentre erano in balia della tempesta di Energia Misteriosa. Yun Che balzò a mezz’aria, pronto a dare loro il colpo di grazia, ma in quello stesso istante barcollò vistosamente e vomitò senza controllo una grande boccata di sangue fresco, cadendo dal cielo.


Ssssssss!!


Fu in quel momento che la Catena Imprigiona Stelle sfrecciò nell’aria. Avvolta da una luce stellare accecante, si diresse verso Yun Che, che stava cadendo, e si avvolse brutalmente intono al suo braccio destro.


All’altro capo della Catena, Xing Mingzi stava ansimando con la gola secca e il suo volto era interamente ricoperto di sangue, al punto che era ormai impossibile ricollegarlo all’immagine di uno straordinario Divine Master, né si riusciva anche solo a intravedere la maestosità solitamente posseduta da un Anziano del Regno degli Dei Stellari. Aveva un’espressione così tetra e contorta da essere ancora più inquietante di quella di uno spettro… aveva accettato di occuparsi personalmente di Yun Che, eppure era stato ridotto in condizioni così terribili e aveva dovuto persino affidarsi a un attacco a sorpresa di due Guardie Stellari per poter riprendere fiato.


Si sentiva come se tutto il suo orgoglio e il suo prestigio che si era costruito in tutta la vita fossero stati calpestati e completamente cancellati. L’unica cosa che provava era una vergogna senza pari, che lacerava il suo cuore e sgretolava le sue ossa.


La Catena Imprigiona Stelle era fermamente stretta intorno al braccio destro di Yun Che. Quell’attacco a sorpresa, sferrato mentre Yun Che era debilitato dalle sue ferite, era ancora più spregevole di quello appena lanciato dai due comandanti delle Guardie Stellari. Considerando il suo prestigio, Xing Mingzi, un Divine Master, in passato anche contro avversari al suo stello livello aveva sempre disprezzato tattiche simili e non le aveva mai utilizzate. Ma in quel momento, sul suo volto c’era solo una folle soddisfazione e anche la sua voce era diventata ancora più roca e distaccata.


“Yun Che… muori per me… muori… MUORIII!!”


Crack, crack, crack, crack, crack, crack, crack…


La Catena Imprigiona Stelle si strinse brutalmente, affondando nella carne del braccio di Yun Che e facendone sgorgare senza freno fiotti di sangue, avvolgendosi intorno alle sue stesse ossa e stritolandole. Yun Che lanciò un urlo di dolore. Il suo braccio destro venne avvolto da saette viola, mentre cercava di liberarsi dalla Catena. Nonostante i suoi sforzi, la Catena si stringeva ancora di più a ogni suo tentativo di divincolarsi, come se fosse manovrata da un diavolo.


“Arr…. Argggghhhh…” Yun Che si contorse interamente, insieme al suo braccio, mentre i fulmini scoppiettavano ferocemente intorno a tutto il suo corpo. Dalle sue labbra fuoriuscivano continuamente ululati di dolore, ognuno più terribile del precedente. Xing Mingzi incanalò violentemente la sua Energia Misteriosa nella Catena e sorrise con un’aria inquietante: “Una volta che la Catena Imprigiona Stelle si avvolge intorno a te, potresti scordarti di liberarti anche se fossi un dio! Quindi… muori per me e basta!!”


CRAACCK!


La Catena Imprigiona Stelle si strinse ancora una volta, facendo piegare l’intero braccio di Yun Che e dislocandolo in una posizione spaventosamente contorta.


“ARGHHH…” Le grida di Yun Che erano straziate e rauche, e ormai i suoi occhi iniettati di sangue erano così spalancati da sembrare sul punto di schizzargli fuori dalle orbite. Lanciò un terribile ululato che penetrò nei cuori e nelle anime di tutti: “AAAAAAAAHHHHHHHH!!”


Ritrasse tutta la sua Energia Misteriosa dal braccio destro, sollevando la Spada Colpo Celeste Nemesi dei Diavoli con il sinistro e sferrando un brutale fendente verso il primo.


BANG!!


“AHHHH———”


Un lungo e raggelante grido di Caizhi riecheggiò nell’aria, mentre il braccio destro di Yun Che veniva mozzato dalla Spada Colpo Celeste Nemesi dei Diavoli, che lo ridusse a fiotti di sangue misti a frammenti di carne e ossa.


Quel fendente fu così brutale che il cielo e la terra divenne improvvisamente più bui. Yun Che, sfuggito alla Catena Imprigiona Stelle, non si fermò neppure per un istante e non si abbandonò ad alcun urlo di dolore. Ma il suo braccio sinistro, l’unico rimanente, afferrò la spada insanguinata di nuovo avvolta dalle fiamme, con cui sferrò un attacco verso Xing Mingzi, rimasto per un istante pietrificato dallo stupore.


Quel fendente colpì Xing Mingzi dritto alla testa.


Puuu—


Boom—


Il cranio di Xing Mingzi si frantumò e lui cadde subito all’indietro, sentendo nelle orecchie il clangore assordante di milioni di campane…
                                


                                



