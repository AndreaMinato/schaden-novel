---
weight: 13410
title: Capitolo 1341 – Il Bagliore Viola di Other Shore
pubDate: 2025-02-27T08:14:48.780Z
tags:
    - atg
---


<em>Capitolo regolare,
0 capitoli in coda, 0/10,
-Schadenfreude</em>


Xing Mingzi era morto e, come le altre guardie perite per mano di Yun Che, era stato ridotto a pezzi... In effetti la sua morte era stata la più miserabile.


Ma la sua morte e quella di una Guardia Stellare erano nozioni completamente diverse. La sua morte era un enorme evento che potrebbe sconvolgere l'intera Divina Regione Orientale.


Perché Xing Mingzi era un vero e proprio Divine Master!


I Divine Master, i guerrieri che avevano raggiunto i livelli superiori della Dimensione del Caos Primordiale. In un mondo ormai privo di Veri Dei, erano considerate figure supreme e incoronate come sovrani del mondo.


Per quanto fosse forte questo regno sovrano, escludendo le eredità degli Dei Stellari, c'erano solo trentasette Divine Master in questa generazione e ci sarebbe voluto un intero millennio in media affinché ne apparisse un altro.


In un regno sovrano superiore ci sarebbero voluti circa diecimila o anche decine di migliaia di anni prima che nascesse un Divine Master.


Erano esistenze che avrebbero avuto davvero difficoltà a morire in questo universo. Solitamente perivano per la vecchiaia. Anche se Xing Mingzi era il più debole tra i settantatré Anziani, era un vero e proprio Divine Master. La sua morte era simile alla morte di un Realm King di un regno superiore, era un evento sufficiente a sconvolgere ogni angolo della Divina Regione Orientale.


Inoltre non era morto per mano di un suo pari, ma da Yun Che, un membro della giovane generazione che era appena diventato un Divine King, una persona che non era arrivata nemmeno a trent'anni.


Anche se era morto nel suo regno degli Dei Stellari, circondato da tutte le guardie stellari...


Senz'ombra di dubbio, se si fosse saputo in giro, anche se l'avesse annunciato l'imperatore degli Dei Stellari in persona, nessuno ci avrebbe creduto.


Tuttavia questo evento incredibilmente assurdo era avvenuto di fronte ai loro occhi.


"Mio re... questo..." Il Grande Anziano guardò l'imperatore, che però non rispose.


I trentasette Anziani ora erano trentasei.


Erano nel bel mezzo di una cerimonia sacrificale e avevano già iniziato. Per garantire un maggior successo, non potevano distrarsi minimamente.


Ma ora sembrava che... si fossero dimenticati completamente della cerimonia che probabilmente avrebbe influenzato il futuro del regno degli Dei Stellari.


Erano tutti concentrati sulla figura umana ricoperta di sangue.


Le fiamme continuavano a bruciare violentemente e in un batter d'occhio le ceneri di Xing MIngzi si dispersero. Fu in quel momento che il fuoco su Yun Che e sulla sua spada iniziò ad attenuarsi. A mezz'aria, la Manifestazione Divina del Corvo Dorato iniziò a scomparire. La Spada Colpo Celeste Nemesi dei Diavoli impattò pesantemente a terra: Yun Che cadde in ginocchio e la sua testa si afflosciò... non si mosse più.


Una leggerissima brezza soffiò nell'area, ma riuscì a spazzare via la maggior parte dell'odore del sangue e dell'energia maligna nell'aria. Quella potenza terrificante era scomparsa e ciò che era rimasto era un gelo e un orrore che sarebbe rimasto impresso nel loro animo per il resto delle loro vite, un freddo e una paura che faceva tremare incontrollabilmente tutte le Guardie Stellari.


"È... morto?"


"...."


Un'altra lieve brezza soffiò attorno, attenuando l'energia malvagia e il puzzo del sangue. Yun Che non mosse ancora un muscolo. Il suo braccio era monco, il suo corpo era ricoperto di ferite, ma non stava più sanguinando... Forse lo aveva perso tutto da molto tempo.


"Morto... È morto!!" Risuonò un grido entusiasta, ma la voce di questa persona lo disse con tono tremante.


Anche se Yun Che non si muoveva e sembrava aver esaurito la sua forza vitale, nessuna di queste Guardie Stellari si avvicinò, nemmeno dopo molto tempo.


"Cosa state aspettando?! Sbrigatevi e finitelo!" Disse con tono profondo il Dio Stellare dell'Origine Tumi mentre guardava i soldati terrorizzati.


Se le Guardie Stellari avessero mostrato un atteggiamento così patetico in ogni altra situazione, sarebbe stato amaramente deluso da loro e avrebbe provato vergogna. Ma ora non sentiva la minima rabbia. Perché anche lui e perfino l'Imperatore degli Dei Stellari erano allarmati, figuriamoci quei soldati.


Ancora una volta si rallegrò. Si rallegrò del fatto che Yun Che fosse troppo giovane da precipitarsi stupidamente a morire per Jasmine. Altrimenti... altrimenti... Se fosse riuscito a resistere ancora un po', in un futuro non troppo distante, il regno degli Dei Stellari sarebbe stato colpito da una catastrofe terrificante.


Inoltre, se lui la pensava così, l'Imperatore degli Dei Stellari e le altre guardie avrebbero fatto lo stesso.


Nonostante gli ordini del Dio Stellare dell'Origine Tumi, tutti rimasero in silenzio per un po' di tempo. In seguito le dodici Guardie Stellari più avanti alla fine si precipitarono verso Yun Che insieme, la luce misteriosa brillò a più non posso.


Stavano scatenando tutto il loro potere di fronte a questo "uomo morto" dalla forza vitale dissipata e nessuno di loro si stava trattenendo.


Erano terrorizzati da Yun Che!


Il giovane rimase ancora immobile e alla fine questo riuscì a dissipare la loro paura... Ma proprio mentre il loro potere entrò in contatto con Yun Che, la testa del giovane si alzò di scatto.


Uno sguardo trapassò i dodici uomini. In un batter d'occhio, le Guardie Stellari persero il loro coraggio e il potere da Divine Sovereign che si stava avvicinando a Yun Che non avanzò più. Anzi, si ritirò con panico e paura... era un tentativo istintivo di ritrarre il loro potere.


Yun Che non si alzò. Invece mosse il braccio sinistro facendo risuonare l'ululato del Lupo Celeste.


Questo colpo di spada non era ricoperto di fuoco perché ormai il sangue divino del Corvo Dorato e della Fenice era stato bruciato allo stesso tempo, ma la potenza contenuta dall'attacco era comunque tirannica. Disperse forzatamente il potere delle dodici Guardie Stellari, un potere che era diventato estremamente instabile a causa dello shock e della paura. Dopodiché il contraccolpo li scaraventò via.


Tutte le Guardie Stellari sul retro gridarono in modo strano, come se avessero assistito personalmente un diavolo appena ridestato. La maggior parte dei soldati iniziarono a ritirarsi nel panico, con le gambe tremanti.


BANG!


La Spada Colpo Celeste Nemesi dei Diavoli ancora una volta impattò a terra mentre Yun Che cadde di nuovo in ginocchio e rimase di nuovo immobile. Le dodici Guardie Stellari che erano state scaraventate via si rialzarono tremando. Una volta che si ricomposero, si resero conto... che erano ancora tutti interi. L'armatura che indossavano non era stata nemmeno graffiata e non avevano subìto nessuna ferita!


Le condizioni miserabili di quelle Guardie Stellari... inclusi i comandanti Xing Ling e Xing Lou quando erano morti erano ancora vivide nelle loro menti. Eppure ne erano usciti completamente illesi. Una volta che si ripresero dallo shock e dalla paura, provarono una gioia selvaggia e la loro paura si dissipò.


"È finito... È già finito!" Le Guardie Stellari ruggirono per l'entusiasmo. "Avanzate... Avanziamo tutti!"


Dopo questo comando, molti soldati avanzarono come se non vedessero l'ora di fare a pezzi Yun Che a mani nude e vendicarsi dell'umiliazione precedente.


Yun Che, inginocchiato, sembrava che potesse sentirli e tornò a muoversi. Stavolta non si alzò, si limitò a sollevare il braccio. Pareva che avesse difficoltà perfino a brandire la sua spada. Fu incredibilmente lento e fu solo quando la maggior parte delle Guardie Stellari si erano avvicinate a trecento metri da lui che alla fine alzò il braccio e puntò la spada verso il cielo blu.


Crack!!


Risuonò un tuono, facendo sussultare le Guardie Stellari. Una saetta viola apparì dal nulla e colpì la spada nelle mani di Yun Che. In seguito percorse la lama ed entrò nel suo corpo facendo crepitare dei fulmini attorno a lui.


La saetta che lo aveva avvolto era così brillante da tingere il mondo intero di viola.


Questo cambiamento improvviso inquietò le Guardie Stellari che si stavano avvicinando. Si irrigidirono mentre fissavano la Spada Colpo Celeste Nemesi dei Diavoli che stava iniziando a cadere lentamente. Questo movimento era molto lento e potevano vederlo chiaramente.


Nell'istante in cui la lama toccò il suolo, una tenda viola di fulmini si spiegò di fronte ai loro occhi. Non riuscirono a reagire alla sua velocità, avvolgendoli. Il tuono li assordò.


BOOOOM!!!


CRAACK!!!!


Sembrava che un dio del fulmine fosse disceso sulla terra. La luce viola riempiva il cielo e un pilastro di luce si levò al cielo mentre trapassava lo spazio e la volta celeste, attraversando una distante regione stellare sconosciuta.


Un gigantesco dominio del fulmine era esploso partendo da Yun Che, creando un mare di saette. Una tribolazione sconfinata stava divorando ogni cosa, inghiottendo spietatamente la maggior parte delle Guardie Stellari che erano avanzate a tutta forza.


Sizzz... Szzz.... Sizzz....


Sembrava che la città degli Dei Stellari fosse stata colpita da un'esplosiva tribolazione. Inoltre, ogni saetta era composta da un vero e proprio potere della legge celeste. Nel mare di fulmini, lo spazio si distorse completamente frantumando la terra stessa, strato dopo strato. Le Guardie Stellari travolte furono fatte a pezzi. La loro Energia Misteriosa protettiva fu lacerata insieme alle loro armature e ai loro organi, fino al punto da essere ridotti in briciole...


Il gemito della terra e dello spazio, e le urla miserabili delle Guardie Stellari furono divorate completamente dal tuono.


"Questa... questa è..."


"La legge celeste della tribolazione del fulmine!!"


La luce viola nel cielo si rifletté negli occhi di tutti i Divine Master, scioccandoli così tanto da farli arrivare sul punto di collassare.


Non si sarebbero mai scordati dei nove stadi della tribolazione e del mare di saette che avevano visto nell'Assemblea Profound God. Inoltre il mare di fulmini di fronte a loro era molto simile a quello che avevano visto... Sembrava che Yun Che avesse evocato una tribolazione nonostante fosse un mortale!


"Può già... controllare completamente la legge celeste del fulmine." Il Dio Stellare dell'Origine Tumi stava tremando ancora più intensamente.


La Formazione Sovrana della legge celeste del fulmine... la formazione distruttiva che Yun Che aveva creato dopo aver fuso la legge della tribolazione con la tecnica proibita della Purple Cloud Art della sua famiglia Yun, la formazione Netherprison Lightning Emperor. Inoltre questa fusione di tecniche era stata completata pochi giorni fa nella Terra Proibita del Samsara.


Queste Guardie Stellari erano le prime creature viventi abbastanza fortunate da morire a causa di questa formazione.


BAAAANG!!!


Al centro del mare di saette, la Spada Colpo Celeste Nemesi dei Diavoli cadde dalla presa di Yun Che. Yun Che iniziò lentamente a sporgersi in avanti mentre collassava sul terreno freddo.


Il fulmine continuò a ruggire e a ringhiare. Il mare di saette continuò ad infuriare, ma Yun Che rimase completamente immobile, l'ultimo briciolo della sua aura evaporò silenziosamente come del fumo.


Dopo chissà quanto tempo, lo spazio smise di tremare e il terrificante mare di fulmini iniziò ad attenuarsi e la luce viola scomparì velocemente.


Szzzz.... Szzzz....


Il resto delle saette continuarono a crepitare, ma a parte questo, non si sentiva nessun altro rumore... In effetti, non si poteva sentire nemmeno il suono di respiri o di battiti cardiaci.


Nel gigantesco dominio, non si poteva vedere nemmeno una creatura vivente, solo qualche scintilla... anche il terreno ricoperto di pietre misteriose e rafforzato da formazioni era sprofondato di tre piedi.


Ottocento Guardie Stellari erano svanite senza lasciare traccia, non era rimasto nemmeno un capello.


In lontananza, i soldati erano storditi sul posto.


Rimaneva circa la metà delle tremila Guardie Stellari e l'Anziano che li comandava era stato ucciso da tempo, senza lasciare nemmeno un cadavere intatto.


Era un incubo che il regno degli Dei Stellari non sarebbe mai riuscito a dimenticare.
                                


                                



