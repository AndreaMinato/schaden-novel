---
weight: 1347
title: Capitolo 1347 – La Battaglia che Distrusse i Cieli (1)
pubDate: 2025-02-27T08:14:48.782Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>


<em><strong>(Scusate il ritardo ragazzi, tanto per cambiare sono a letto con l'influenza da tre giorni)</strong></em>


I vortici spaziali neri come la pece emettevano dei sibili acuti e inquietanti, mentre roteavano a mezz’aria. Quando la Ruota della Calamità dell’Infante Diabolico volò indietro fra le mani di Jasmine, anche la testa di Tumi toccò terra e rotolò molto lontano, lungo il terreno della Città degli Dei ormai tinto di nero.


I suoi occhi erano ancora spalancati e increduli, i suoi bulbi oculari erano gonfi e le sue pupille contratte erano la chiara prova di quanta disperazione e terrore avesse provato in punto di morte.


In quanto tutore imperiale e consigliere del Regno degli Dei Stellari, non aveva mai sospettato che il suo destino sarebbe stato quello. Si era impegnato a fondo per complottare e pianificare il rituale, controllandole perfettamente dall’inizio alla fine, eppure i suoi sforzi non erano stati ricompensati con il successo e la fulgida gloria del Regno degli Dei Stellari. Al contrario, aveva fatto nascere un Diavolo… un Diavolo che molto probabilmente avrebbe distrutto il Regno degli Dei Stellari.


Pochi istanti prima di morire, non aveva capito se provasse più paura, rimpianto o delusione.


Tumi era stato a fianco dell’Imperatore degli Dei Stellari per tutta la sua vita e aveva avuto una grande influenza su di lui, era stato il suo insegnante nella via del mistero, il suo insegnante nelle regole della nobiltà, ed era anche stato colui che l’aveva guidato e aiutato a diventare l’Imperatore degli Dei Stellari nonostante fosse il Dio Stellare Capo. Anche dopo essere diventato Imperatore, aveva continuato a trattare Tumi con il massimo rispetto e accettava persino che venisse considerato suo pari.


Quindi, si poteva dire che per l’Imperatore degli Dei Stellari era stato un terribile colpo vedere Tumi morire così miserabilmente di fronte a lui. Tremò dalla testa ai piedi e puntò la sua spada verso Jasmine: “Jasmine, tu… sei chiaramente ancora in te… Possibile che tu voglia davvero… distruggere il Regno degli Dei Stellari!?”


Riiipp!!


Mentre lo spazio stesso veniva completamente ridotto in frantumi, per tutta risposta la Ruota volò verso di lui, pregna di uno sconfinato intento omicida, lacerando lo spazio al suo passaggio… era un attacco che non conteneva la minima esitazione!


CLANG!!


Le dodici stelle incastonate nella spada dell’Imperatore si illuminarono contemporaneamente e quel rapido lampo di luce stellare dissipò tutta l’oscurità circostante, fermando anche la Ruota della Calamità a mezz’aria. L’Imperatore degli Dei Stellari aveva gli occhi iniettati di sangue e la sua sagoma divenne sfocata, mentre scattava in avanti, sferrando un affondo verso la Ruota. Dodici raggi di luce stellare eruppero dalla sua spada, circondando la Ruota e formando una devastante Formazione d’attacco.


CRASH———


I dodici raggi si frantumarono. Subito dopo, un’esplosione abbagliante di luce stellare coprì completamente il sole e il cielo, dissipando praticamente tutta l’oscurità che stava avvolgendo il Regno degli Dei Stellari. Persino tutti gli Anziani fecero fatica a tenere aperti gli occhi.


Mentre la Ruota della Calamità veniva respinta all’indietro, tutta l’energia oscura che stava emanando venne spazzata via. In alto, nel cielo azzurro, il volto dell’Infante Diabolico fra le nubi nere si contorse immediatamente, lanciando un lamento parecchie volte più inquietante e straziato dei precedenti.


Quella era la forza di un Imperatore Divino, uno degli individui più potenti dell’attuale universo!


Quella scena fece illuminare visibilmente gli occhi degli altri tre Imperatori Divini, ancora increduli e ancora molto distanti, mentre nei loro cuori rinasceva la speranza. L’Imperatore degli Dei Lunari non poté fare a meno di gridare con entusiasmo: “Fantastico! A quanto pare, l’Infante Diabolico dopotutto non è invincibile!”


“Per via dei cambiamenti nell’aura del Caos Primordiale, in quest’Era i Tesori Celesti non possono semplicemente essere paragonati a ciò che erano nell’Era degli Dei, lo stesso vale anche per la Perla dell’Eternità del mio Regno dell’Eternità.” Disse lentamente l’Imperatore dell’Eternità: “Inoltre, in base a ciò che mi ha detto lo Spirito Divino della Perla dell’Eternità, la Ruota della Calamità dell’Infante Diabolico esaurì completamente i suoi poteri, quando sterminò tutti gli Dei e i Diavoli un milione di anni fa. È passato troppo poco tempo, da allora. Questo, sommato all’aura sempre più torbida e rarefatta del Caos Primordiale, deve aver impedito all’Infante Diabolico di recuperare molto potere, sebbene sia comunque riuscito a risvegliarsi.”


Le parole dell’Imperatore dell’Eternità allontanarono subito il tetro pessimismo nei cuori dei tre Imperatori Divini, anche perché l’energia diabolica della Ruota era stata chiaramente dissipata dall’Imperatore degli Dei Stellari. Ma, subito dopo, rimasero di nuovo scioccati.


Nel mezzo del lampo di luce stellare che aveva disperso e annientato l’oscurità, la sagoma di Jasmine divenne sfocata e ancora una volta riprese fra le mani la Ruota della Calamità. Due lunghi e stretti occhi diabolici neri si aprirono, incredibilmente, sulla superficie della Ruota scura come l’inchiostro. In un solo istante, l’energia oscura che era stata soppressa per qualche secondo si riaccese, con brutale ferocia. Di contraccolpo, inghiottì tutta la luce stellare emessa dall’Imperatore degli Dei Stellari e in un battito di ciglia coprì di nuovo il cielo e bloccò i raggi del sole, divorando tutta la luce del mondo.


In un solo istante, l’intera Città degli Dei Stellari cadde nel buio. Ritornò nella più totale oscurità, e se qualcuno avesse disteso una mano, non sarebbe riuscito neppure a vedere le proprie dita.


L’oscurità aveva inghiottito la luce, togliendo la vista a tutti e limitando notevolmente anche la loro percezione spirituale. Mentre tutti erano in preda al panico, finalmente venne completata la Formazione dei Dodici Dei Stellari, ma subito dopo ognuno di loro perse il contatto con gli altri a causa del buio. Quindi, non appena prese forma, venne subito infranta.


Le loro auree, precedentemente collegate, vennero separate l’una dall’altra e i sei Dei Stellari, che avevano già subito gravi ferite interne, subirono un altro violento contraccolpo, che gettò nel caos più totale la loro Energia Misteriosa, mentre la loro percezione spirituale veniva bloccata dall’oscurità. Jasmine era già scattata accanto ai sei Dei Stellari, e la Ruota della Calamità fra le sue mani emise un cupo, minaccioso e diabolico sibilo.


BOOOM!!


Una fiammata eruppe esplosivamente, creando un Dominio di fuoco che normalmente avrebbe incenerito ogni cosa nel raggio di cinquecento chilometri, ma che in quel momento venne soverchiato dall’oscurità al punto da raggiungere solo qualche chilometro di distanza. Fra la luce tremolante, si poteva vedere Jasmine con in mano quella Ruota Diabolica. Subito dopo, i suoi occhi neri, che emettevano un’oscurità così minacciosa da sembrare in grado di distruggere il mondo intero, che contenevano un odio sconfinato, giunsero a pochi metri dai sei Dei Stellari!


I sei erano già malmessi e in preda al panico, e in quell’istante rimasero scioccati. In ogni caso, erano pur sempre Dei Stellari, quindi sebbene fossero così increduli, reagirono per riflesso prima ancora di avere il tempo di pensare. Sei Dei Stellari, con sei diversi Poteri Divini, attaccarono contemporaneamente Jasmine.


Avevano rilasciato il loro potere nello stesso istante, cancellando ogni suono dal mondo. Tutto venne avvolto da uno spaventoso silenzio per parecchi secondi. L’unico rumore che si sentiva comunque era quello della risata folle dell’Infante Diabolico nel cielo, così inquietante da far gelare il sangue nelle vene a chiunque.


Perché, dopo essere stato sigillato per un milione di anni, finalmente il suo potere si era risvegliato, finalmente era tornato in vita!


“Huahahahaha… Hic, hic, hic, uuuuuuuuuu…”


BOOOM—


L’energia diabolica esplose di nuovo e un terrificante vuoto nero comparve intorno a Jasmine, annientando completamente… il potere di sei veri Dei Stellari, senza che neppure un attacco riuscisse ad avvicinarsi a lei. Per di più, contrattaccò quasi all’istante, rilasciando intorno a sé un anello di energia nera come la pece che si allargò di scatto verso l’esterno.


“Attenti!”


Quando l’anello nero li raggiunse, non vennero travolti da alcuna energia oscura. Al contrario, sembrò che qualcosa stesse trascinando le loro anime in un abisso oscuro, mentre il mondo di fronte a loro e tutte le loro certezze venivano inghiottiti dal buio…


Riip!!


Sul Dio Stellare del Fuoco si aprì una lacerazione nera, che andava dalla sua spalla sinistra al lato destro del suo petto. Tagliò brutalmente la sua carne, le sue ossa e i suoi organi interni per metà del suo corpo, spegnendo anche la luce del fuoco che si era riaccesa da poco.


BANG!!


La Ruota della Calamità colpì dritto al petto il Dio Stellare del Demone, e un raggio di energia nera trafisse spietatamente il suo corpo, da parte a parte…


“Rose!!”


Il Dio Stellare del Demone e la Dea Stellare della Giada erano fratelli gemelli, quindi le loro anime e le loro menti erano collegate. La grave ferita subita dal Demone permise alla percezione spirituale e alla mente di sua sorella di sfuggire all’oscurità. Tuttavia, il successivo raggio di energia nera colpì proprio lei, al centro della schiena.


Pffft!


Quello stesso raggio di oscurità fuoriuscì dal suo petto, facendole sputare una grande boccata di sangue.


BANG!!


Le lame della Ruota della Calamità penetrarono nel petto del Dio Stellare del Sole e, roteando, riempirono l’aria con fiotti di sangue nero e scarlatto…


Riiipp!!


Una lacerazione spaziale nera colpì orizzontalmente le gambe del Dio Stellare dell’Anima… era il Dio Stellare fisicamente più debole fra tutti e dodici, quindi vennero istantaneamente mozzate.


Jasmine cominciò improvvisamente a roteare su sé stessa e scagliò la Ruota, che colpì direttamente la Dea Stellare del Fascino. Nero e scarlatto si intrecciarono, mentre l’energia oscura penetrava nei fiotti di sangue che sprizzavano dal suo corpo perfetto e immacolato.


Sei secondi, cinque Ombre Spezzate del Dio Stellare, e i sei nemici persi nell’oscurità avevano ricevuto dalla Ruota della Calamità terribili ferite.


Inoltre, quei sei nemici non erano persone comuni. Non erano neppure normali Divine Master, erano Dei Stellari! Gli Dei Stellari erano ai vertici della Regione Orientale, il loro potere e il loro prestigio eclissavano quelli di qualsiasi Realm King dei Reami Inferiori, Intermedi e Superiori!


Quattro Divine Master di nono livello, e due di ottavo livello! Era una forza che non avrebbe dovuto avere pari al mondo, che nessuno avrebbe dovuto essere in grado di sconfiggere da solo. Ma per mano di Jasmine, con solo pochi attacchi erano stati messi subito in ginocchio.


Finalmente i sei Dei Stellari riuscirono a liberare la loro percezione spirituale dall’oscurità, ma intorno a loro non c’era altro che una raffica di energia diabolica ancora più fitta e minacciosa di un buco nero.


BOOOOOOOMM!!!!!


Grida d’agonia risuonarono nell’aria, grida d’agonia lanciate dagli Dei Stellari stessi. Quei sei Dei Stellari vennero tutti scaraventati in direzioni differenti, come pesi morti. Il Sangue Stellare e l’energia oscura si mischiavano, dipingendo di rosso e nero il cielo intero.


In lontananza, i tre grandi Imperatori Divini divennero all’improvviso terribilmente scuri in volto, mentre la speranza che era appena nata nei loro cuori veniva infranta senza pietà.


“Siamo stati troppo ingenui, come abbiamo potuto credere davvero che sarebbe stato facile risolvere la situazione…”


“Stiamo parlando della Ruota distruttrice di mondi che ha sterminato tutti gli Dei e i Diavoli, quindi anche se di sicuro ha recuperato solo un frammento del suo potere, è comunque… comunque…” l’Imperatore degli Dei Lunari inspirò a fondo, senza sapere cosa dire per parecchio tempo.


Aveva sconfitto sei Dei Stellari in un istante… sei Dei Stellari, sei Dei Stellari!!


Riiipp!!


La Ruota della Calamità lacerò di nuovo lo spazio, mentre tornava fra le mani di Jasmine. I suoi occhi neri come la notte erano ancora ben fissi sui sei Dei Stellari, e si stava preparando a dare loro il colpo di grazia. Ma in quell’istante, delle grida assordanti fecero tremare il cielo. Tutti e trentasei gli Anziani del Regno degli Dei Stellari erano avvolti dalla luce stellare ed erano disposti con precisione intorno a Jasmine, l’avevano circondata con una Formazione.


Trentasei Anziani, trentasei potenti Divine Master; era una forza d’attacco che la maggior parte delle persone non sarebbe stata in grada di immaginare neppure se avesse avuto a disposizione dieci vite.


“Non trattenetevi!” le grida roche e gutturali dell’Imperatore degli Dei Stellari li raggiunsero da lontano. Il suo volto era terribilmente scuro e la spada fra le sue dita emise di nuovo la luce delle dodici stelle incastonate sulla lama. Non si preoccupò minimamente delle sue ferite interne, che stavano peggiorando, e per la prima volta in assoluto incanalò follemente tutto il suo Potere del Dio Stellare Capo, senza badare alle conseguenze.


La Dea Stellare del Veleno era morta, il Dio Stellare della Forza era morto, il Dio Stellare dell’Origine era morto e la Dea Stellare del Massacro si era trasformata nell’Infante Diabolico in preda all’ira. E la Dea Stellare del Lupo non sarebbe mai più tornata dalla loro parte… i Dodici Dei Stellari, la cui forza e la cui fama un tempo facevano tremare il mondo, le colonne portanti del Regno degli Dei Stellari, ora erano rimasti solo in sei, escludendo l’Imperatore… ed erano stati tutti feriti gravemente.


Quell’abisso di energia oscura emanato da Jasmine si stava ancora espandendo, divorando il Regno con una rapidità incredibile. Era impossibile immaginare che quel luogo sacro, insuperabile e ammirato da tutta la Regione Orientale, o anche da tutto il Regno degli Dei, adesso era stato trasformato in un simile paesaggio infernale.


Era un incubo assurdo e orribile!


L’Imperatore non si preoccupò più dei sei Dei Stellari gravemente feriti, né di nessun altro. Doveva usare tutta la sua forza, a qualsiasi costo, anche sacrificando ogni cosa, pur di uccidere Jasmine. Altrimenti, il Regno degli Dei Stellari sarebbe stato davvero distrutto… distrutto completamente!


Ci fu un’esplosione abbagliante di luce stellare e la Formazione degli Anziani, che conteneva il potere di trentasei Divine Master, rilasciò un raggio di Energia Misteriosa in grado di distruggere il cielo e la terra. Una colonna di luce squarciò l’oscurità, illuminando il Regno degli Dei Stellari e innalzandosi nell’azzurra volta celeste… la maggior parte della Regione Orientale riuscì a vedere quella linea di luce bianca sollevarsi esplosivamente nel cielo, collegando completamente il cielo e la terra.


Tuttavia, quella colonna di luce riuscì a resistere solo per un breve istante, poi venne distrutta brutalmente.


Anche se Jasmine non sembrava crescere né invecchiare mai, il suo volto era ancora perfetto e meraviglioso, tanto che Yun Che fin dalla prima volta che l’aveva vista aveva capito che non l’avrebbe mai potuta dimenticare. I suoi capelli rossi erano diventati neri, così come i suoi occhi scarlatti, e linee di energia oscura si avvolgevano intorno alla sua pelle candida come la neve. Eppure, nulla di tutto questo era riuscito a diminuire la sua bellezza fatata e surreale. Al contrario, adesso era ancora più stranamente affascinante e seducente che mai, anche perché alcuni tratti minacciosi e spaventosi la rendevano ancora più attraente.


Il suo corpo esile e delicato danzava insieme alla Ruota della Calamaità… se Yun Che l’avesse vista, l’avrebbe sicuramente considerata la scena più bella del mondo, ma mentre ballava, incanalava il potere più temuto dell’universo.


Un gigantesco Dominio di oscurità diabolica si aprì improvvisamente al centro della Formazione, che aveva brillato così intensamente da illuminare il cielo. Con il Dominio al centro, innumerevoli raggi neri sfrecciarono rapidamente tutt’intorno, penetrando in tutta la Formazione. Prima ancora che sui volti dei trentasei Anziani potessero comparire stupore e terrore, l’immensa Formazione venne fatta a pezzi e completamente distrutta…


Non avevano ancora capito davvero quanto fosse terribile l’attuale potere di Jasmine. Neppure la barriera che conteneva i poteri connessi e concentrati di tutti gli Dei Stellari, di tutti gli Anziani e di innumerevoli Cristalli Profound era riuscita a trattenerla, quindi quella Formazione che avevano creato con tutte le loro forze non era altro che un sottile foglio di carta velina, per Jasmine.


La distruzione della Barriera Spirituale Assoluta delle Stelle aveva causato un profondo contraccolpo che aveva debilitato i loro corpi. Prima che la Formazione che avevano creato così prontamente potesse avere il minimo effetto, era stata già fatta a pezzi da Jasmine, e anche stavolta il contraccolpo travolse i trentasei Anziani, gettando nel caos più totale la loro Energia Misteriosa. Le loro auree divennero disordinate e il loro sangue circolò inversamente nelle loro vene e arterie, ma Jasmine aveva già creato una rete di lacerazioni nere, mentre la feroce Ruota assetata di sangue vorticava verso il basso.


PAH!!


Il corpo di un Anziano come poteva essere paragonato a quello di un vero Dio Stellare? Quando venne colpito dalla Ruota, uno degli Anziani venne immediatamente ucciso, mentre pezzi di carne e ossa spezzate neri come la pece volavano via dal suo corpo, avvolto dall’oscurità.


L’energia diabolica brillò di nuovo e Jasmine comparve all’istante in un altro punto della coltre d’oscurità. Raggi neri emersero dalla Ruota e fecero immediatamente a pezzi altri tre Anziani, che erano appena riusciti a raccogliere la loro Energia Misteriosa.


BAANG!!


Una lunga catena di metallo stellare si diresse verso la schiena di Jasmine, ma prima ancora che potesse avvicinarsi era stata già distrutta. Jasmine non si voltò neppure, ma una grande mano nera come la pece emerse improvvisamente dall’oscurità, afferrando l’Anziano che aveva attaccato. Un raggelante grido d’agonia riecheggiò tutt’intorno, ma l’Anziano non resistette per neppure un secondo prima di essere completamente ridotto a piccoli brandelli di carne da quella mano d’energia oscura.


BOOOMM!!


Parecchi raggi di luce stellare sfrecciarono verso Jasmine, ma non colpirono altro che un’immagine residua nera, che doveva ancora dissiparsi. Più in alto, la Ruota della Calamità dell’Infante Diabolico era avvolta da una coltre di energia diabolica che avrebbe potuto oscurare il cielo, e scese verso il basso, come un Diavolo con gigantesche e demoniache fauci spalancate… varie grida scioccate e terrorizzate risuonarono tutt’intorno, mentre altri quattro Anziani venivano completamente divorati dall’energia diabolica. Quando finalmente l’oscurità si dissipò da intorno a loro, erano stati già ridotti a quattro scheletri completamente marci e avvizziti.
                                


                                



