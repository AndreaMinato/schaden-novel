---
weight: 1350
title: Capitolo 1350 – []
pubDate: 2025-02-27T08:14:48.783Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor, a cui tanto per cambiare è tornata l'influenza</strong></em>






Che individuo straordinario era l’Imperatore dell’Eternità? In tutto il mondo, non c’era nulla che potesse scioccarlo al punto da lasciarlo completamente senza parole.


Almeno, fino a quel giorno.


Anche il capo dei quattro Imperatori Divini, l’Imperatore del Brahma, era rimasto pietrificato, come se avesse visto il fantasma di un dio… No, la giovane ragazza di fronte a lui era chiaramente un milione di volte più terrificante di qualsiasi spettro di un dio!


l'Energia Misteriosa nera oscurò di nuovo il sole e ricoprì i cieli, poi la risata singhiozzante dell’Infante Diabolico risuonò di nuovo nelle orecchie di tutti i presenti, ancora più rabbiosa e inquietante di quanto fosse prima. Jasmine sollevò un braccio, e un vortice d’oscurità cominciò a roteare intorno alla Ruota della Calamità, sotto agli sguardi increduli dei quattro Imperatori Divini. Una lacerazione nera strappò lo spazio, dirigendosi verso l’Imperatore dell’Eternità.


“…” L’Imperatore dell’Eternità, inaspettatamente, rimase immobile.


Negli occhi dell’Imperatore degli Dei Lunari comparve per un istante un bagliore d’incredulità e la Spada Divina del Palazzo Imperiale fra le sue mani venne avvolta da una luce viola, rilasciando un Dominio di energia lunare color porpora. Da ontano, sembrava che una luna viola stesse precipitando dalla volta celeste, verso la scura Ruota diabolica, con un boato fragoroso che fece tremare il cielo.


BOOOOM————


Il Dominio lunare color porpora venne istantaneamente tagliato in due dalla terrificante Ruota della Calamità. La Spada Divina del Palazzo Imperiale cadde dalle mani dell’Imperatore degli Dei Lunari, che venne anche scaraventato molto lontano, mentre i rivoli d’energia residui facevano sentire l’Imperatore del Brahma e quello degli Dei Stellari come se diecimila montagne li avessero schiacciati, scagliando anche loro a varie centinaia di chilometri di distanza.


Nel mezzo dell’area sprofondata nell’oscurità, Jasmine non continuò subito ad attaccare. La sua sagoma divenne sfocata e lei cadde velocemente dal cielo. Si fermò solamente trecento metri più in basso di dov’era prima. Anche l’energia diabolica emanata dalla Ruota sembrò distorcersi e diventare disordinata.


Prima era stata ferita dall’Imperatore del Brahma e poi aveva subito un colpo terribile dal Divino Calderone Prigione delle Bestie. Alla fine era riuscita a distruggerlo, ma per farlo aveva consumato una grande quantità di Energia Misteriosa e il suo corpo era ricoperto di tagli… soltanto la sua rabbia, il suo odio e il suo rancore non erano affatto diminuiti né si erano indeboliti.


Sollevò lo sguardo e di fronte ai suoi occhi vide l’Imperatore degli Dei Lunari… in un istante, le fiamme nere nei suoi occhi divennero ancora più intense e feroci.


L’Imperatore degli Dei Lunari… aveva causato la morte di sua madre, e aveva anche quasi fatto uccidere suo fratello. Era la persona che aveva odiato e desiderato uccidere più di chiunque altro. Era stato proprio lui a far nascere il suo odio, il suo rancore e il suo intento omicida sconfinato, che l’avevano spinta a diventare la Dea Stellare del Massacro.


Era una persona che doveva assolutamente uccidere prima di morire!!


Il suo odio e la sua rabbia, già immensi, divamparono ancora più ardentemente, e scattò verso l’Imperatore degli Dei Lunari. Coprì in un istante la grande distanza fra loro due e un raggio di luce nera brillò nel cielo, mentre la Ruota della Calamitò sfrecciava verso l’Imperatore degli Dei Lunari, colto di sorpresa, con un devastante potere distruttivo.


La pressione diabolica gli tolse il fiato e l'Energia Misteriosa oscura formò una terrificante punta diretta verso il suo cuore. L’Imperatore degli Dei Lunari si sentì come se fosse stato pietrificato dall’orribile sguardo di un Diavolo e non gli restasse alcuna via di fuga. Loro quattro avevano già circondato Jasmine, ma erano riusciti a rimanere sull’offensiva solamente per poco tempo. Dato che ora si trovava di fronte a lei da solo, non aveva semplicemente la forza necessaria per resisterle.


Bang! Bang! Bang! Bang! BAAANG… BOOOOOOOM!!


Il Dominio di energia lunare che aveva rilasciato con tutte le sue forze riuscì a bloccare quattro degli attacchi di Jasmine, ma al quinto collassò completamente e la Ruota lo colpì direttamente allo sterno, causando un’esplosione di abissale energia diabolica nel mezzo del suo petto.


“OOOOPH!”


L’espressione dell’Imperatore degli Dei Lunari venne distorta da dolore, e lui venne scaraventato verso terra. Ma Jasmine proseguì ad attaccare già nell’istante successivo, sferrando verso il basso un altro colpo con la Ruota della Calamità.


Gli occhi dell’Imperatore degli Dei Lunari si spalancarono drammaticamente e un bagliore viola comparve fra le sue dita. Richiamò a sé la Spada Divina del Palazzo Imperiale e sferrò un fendente con tutte le sue forze.


SZZZ!!


La luce lunare color porpora collassò come una saetta fatta a pezzi e la Ruota della Calamità spinse a lato la Spada Divina del Palazzo Imperiale, per poi colpire di nuovo l’Imperatore degli Dei Lunari al petto. L’Imperatore spalancò gli occhi, ma non cercò di fuggire disperatamente. Al contrario, il suo braccio scattò improvvisamente in avanti e un raggio di luce viola eruppe dalla punta della sua spada, facendo esplodere un Dominio lunare purpureo contro il petto di Jasmine.


BAAANG!!


L’Imperatore degli Dei Lunari sputò una boccata di sangue, mentre cadeva a terra. Anche Jasmine roteò a mezz’aria e, per un istante, sul suo volto comparve un pallore spettrale. Ma, subito dopo, si gettò in picchiata con una velocità senza pari, e le fiamme nere come la pece che bruciavano nei suoi occhi fecero dilatare rapidamente le pupille dell’Imperatore degli Dei Lunari.


CRASH!!


La Spada Divina del Palazzo Imperiale cadde di nuovo dalle sue mani e le lame della Ruota, ricoperte da vortici di energia diabolica, distrussero l’ultima barriera di Energia Misteriosa difensiva intorno a lui, lacerando la sua carne e affondando nel suo corpo da Imperatore Divino, facendo sgorgare una fontana di sangue dal suo petto… Ogni singola goccia era di uno scioccante, spaventoso e tetro colore nero.


I tratti del volto dell’Imperatore si distorsero e il suo braccio divenne di un viola ametista, e usò il potere nato dalla sua disperazione per respingere con un attacco Jasmine e quella ruota diabolica… tuttavia, prima ancora che potesse riprendere fiato, l'Energia Misteriosa oscura esplose di nuovo di fronte a lui.


Rip!


RIPPPP!!!


CRAAAAAAACK!!!


Le lame nere come la pece della Ruota vorticarono furiosamente, penetrando nel corpo dell’Imperatore degli Dei Lunari e aprendovi dappertutto lacerazioni sanguinolente, color inchiostro. Distrussero e straziarono i suoi muscoli, le sue vene, le sue arterie, i suoi tendini, le sue ossa e i suoi organi interni… con un sibilo assordante, che avrebbe fatto gelare il sangue nelle vene a chiunque. Fiotti di sangue nero cadevano come pioggia torrenziale, mentre quell’Imperatore Divino veniva spietatamente trascinato verso l’abisso della morte.


L’Imperatore dell’Eternità stabilizzò forzatamente le su ferite e accorse prontamente in soccorso. Una gigantesca mano invisibile penetrò attraverso il vuoto e colpì violentemente Jasmine.


Jasmine si lasciò sfuggire un debole grido e venne scaraventata verso terra come una meteora, ma… la Ruota della Calamità dell’Infante Diabolico sfrecciò bruscamente via dalle sue mani, disegnando un arco nero nel cielo e vorticando verso l’Imperatore degli Dei Lunari, per poi colpirlo direttamente al petto, già straziato e ricoperto di sangue. Le lame penetrarono da parte a parte, e un’esplosione di energia diabolica eruppe dalla sua schiena, facendone sgorgare un’altra fontana di sangue contaminato dall’oscurità.


“Argh… ghhhh…” La luce negli occhi dell’Imperatore degli Dei Lunari si offuscò. La sua bocca si spalancò, ma tutto ciò che ne fuoriuscì fu solo un rantolo terribilmente debole e rauco. Si accorse di star perdendo rapidamente i sensi e, con la coda dell’occhio, gli sembrò di intravedere alcuni familiari lampi di luce lunare. Gli parve di sentire delle grida preoccupate, provenienti da così lontano che era difficile distinguerle.


“Imperatore! Mio Signore!!”


Nei cieli a ovest, nove fasci di luce lunare, diversi l’uno dall’altro ma comunque incredibilmente intensi, si avvicinarono rapidamente, e ognuno di essi simboleggiava un differente Dio Lunare. Subito dopo essere arrivati nel Regno degli Dei Stellari, avevano cercato disperatamente il loro Imperatore, il più in fretta possibile, scioccati fin nel profondo del cuore e dell’anima. Ma quando lo trovarono, ciò che videre fu la Ruota della Calamità che squarciava il suo petto, facendo sgorgare ovunque fiotti di sangue.


Lo stupore e il terrore che li avevano travolti in quell’istante non erano affatto inferiori a quelli che avrebbero provato se i cieli e la terra fossero collassati.


Il Dio Lunare della Luna Dorata, il più veloce fra tutti loro, ovvero Yue Wuji, scattò repentinamente attraverso il cielo e riuscì a prenderlo al volo fra le braccia. Non appena il suo sguardo si posò su di lui, rimase così stupito che il suo cuore quasi si fermò.


Il petto dell’Imperatore degli Dei Lunari… era già stato trapassato da parte a parte e aperto in due. Il corpo dalla resistenza senza pari di un Imperatore Divino era stato davvero ridotto a una pila di carne nera e marcescente, e anche il sangue che macchiava le mani di Yue Wuji era di uno spaventoso colore scarlatto nerastro.


“Imp… Imperatore…” le braccia di Yue Wuji tremavano e riuscì a malapena a pronunciare quelle parole, con la voce terribilmente roca.


“Non… preoccupatevi per me…” disse debolmente l’Imperatore degli Dei Lunari. con le orribili ferite che aveva subito e l’energia diabolica insinuatasi nel suo corpo… se non fosse stato un Imperatore Divino, sarebbe morto già diecimila volte: “Svelti, uccidete… l’Infante… Diabolico…”


Mentre pronunciava quelle parole, l’energia diabolica intaccò il suo cuore e svenne di colpo… No, il suo cuore era già stato distrutto quasi completamente, e solamente il Potere Divino del Palazzo Imperiale, che l’aveva accompagnato per decine di migliaia di anni, lo manteneva ancora testardamente in vita, senza separarsi dagli ultimi bricioli della sua mente e della sua forza vitale.


Yue Wuji avvicinò una mano all’Imperatore degli Dei Lunari e lo avvolse in uno strato di luce lunare dorata. Sia per assicurarsi che non morisse, sia perché non osava lasciare che gli altri Dei Lunari lo vedessero in quelle terribili condizioni. Si voltò verso di loro e gridò a squarciagola: “Lasciate a me l’Imperatore! Ha già dato il suo ordine, uccidete subito l’Infante Diabolico a qualsiasi costo!”


Gli altri otto Dei Lunari capirono subito di avere altro a cui pensare. Più in là, dal lato opposto, l’Imperatore dell’Eternità e quello del Brahma avevano già ricominciato a combattere contro Jasmine, e la loro potenza incredibile faceva tremare continuamente il mondo.


Varie auree si avvicinarono rapidamente da nord e sud, in alto nel cielo, tutte straordinariamente forti. Per di più, ognuna di esse era molto familiare agli Dei Lunari!


“Sono i Guardiani del Regno dell’Eternità… e ben undici di loro!” disse in tono solenne uno degli Dei Lunari, ma subito dopo che ebbe finito di parlare, la sua espressione mutò rapidamente ancora una volta: “Laggiù, invece, ci sono gli Dei e i Monarchi del Regno del Brahma… tutti e tre gli Dei del Brahma!”


“Non distraetevi… avanzate!”


Le condizioni agghiaccianti del Regno degli Dei Stellari erano una vista orribile e spaventosa, ma in quel momento nessuno aveva tempo per fare anche una sola domanda. l'Energia Misteriosa degli otto Dei Lunari cominciò a risplendere, facendoli sembrare otto lune brillanti che sfrecciavano nel cielo, mentre attaccavano insieme Jasmine.


Gli otto Dei Lunari attaccarono contemporaneamente, con una forza devastante e sconfinata. Innumerevoli Domini e Formazioni di energia lunare colpirono Jasmine da angolazioni differenti, fu come se un violento uragano fosse esploso contro di lei. Quando l’Imperatore dell’Eternità poté finalmente riprendere fiato, unì le mani e la sua espressione si fece cupa e grave. Dalle sue labbra fuoriuscì un fischio delicato e acuto, poi le sue dita vennero avvolte da Energia Misteriosa verde. Dopodiché, sfrecciò attraverso il vuoto e in un solo istante colpì direttamente Jasmine.


CRACK!! SIZZZ!!


Una sfera di energia oscura esplose a mezz’aria, distruggendo tutti i Domini e le Formazioni di energia lunare. Quella scena fu così scioccante che tutti e otto gli Dei Lunari divennero terribilmente scuri in volto, facendo fatica a credere ai loro occhi. Ma in quello stesso istante, il pugno dell’Imperatore dell’Eternità, avvolto da Energia Misteriosa verde smeraldo, colpì violentemente Jasmine alla schiena.


Puuuuuuf——


Jasmine barcollò vistosamente e sputò subito una boccata di sangue nero, ma per qualche strana ragione non venne spinta via di neppure un passo. Al contrario, si voltò lentamente, con negli occhi un bagliore oscuro, facendo quasi collassare dalla paura il fegato e l’anima del prestigioso Imperatore dell’Eternità.


BOOOMM!!


La Ruota della Calamità colpì brutalmente il petto dell’Imperatore dell’Eternità… l’energia diabolica esplose contro di lui come acqua da una diga crollata, penetrando ferocemente nel suo corpo. Lui spalancò gli occhi e sia il suo volto sia ogni altro centimetro quadrato della sua pelle assunsero una sfumatura grigiastra. Poi, precipitò subito verso terra come una marionetta, senza reagire in alcun modo.


“Mio… Mio Signore!?”


“MIO SIGNORE!!!!!”


Proprio come gli Dei Lunari, anche i Guardiani del Regno dell’Eternità dopo essere finalmente arrivati avevano assistito a una scena così raggelante da farli quasi svenire.


RMMBB!


Lo spazio venne distorto fin troppo intensamente, mentre vari Guardiani scattavano follemente verso l’Imperatore dell’Eternità, lasciandosi alle spalle esplosioni di Energia Misteriosa assordanti quanto tuoni. Riuscirono a prendere al volo l’Imperatore dell’Eternità, ma non appena sfiorarono il suo corpo, lo sentirono così freddo da far sembrare che stessero toccando un cadavere rimasto sepolto in un inferno ghiacciato per mille anni.


“Non… preoccupatevi per me…” l’Imperatore dell’Eternità era così pallido da fare paura, ma si sforzò per continuare a parlare: “Quello è l’Infante Diabolico… è già ferita gravemente, e la sua forza… non è grande quanto poco fa… dovete eliminarla a qualsiasi costo… altrimenti… in futuro, sarà un grande problema.”


Prima ancora che l’Imperatore dell’Eternità potesse finire la frase, sputò un fiotto di sangue fresco, quasi completamente nero.


“Mio Signore, non si preoccupi, le assicuro che non la deluderemo!” rispose uno dei Guardiani, singhiozzando.


L’Imperatore degli Dei Lunari era svenuto, non era chiaro se fosse vivo o morto. L’Imperatore degli Dei Stellari era accasciato a terra, completamente ricoperto di sangue, e non sembrava più in grado di continuare a combattere. L’Imperatore dell’Eternità aveva ricevuto ferite terribilmente gravi su tutto il corpo… Nessuno avrebbe potuto immaginare che prezzo avessero dovuto pagare per ridurre in quelle condizioni l’Infante Diabolico.


Gli undici Guardiani si voltarono tutti di scatto. In alto nel cielo, molto lontano, l’Imperatore del Brahma e gli otto Dei Lunari stavano unendo le forze, occupati in una feroce battaglia contro l’Infante Diabolico. Ma anche se l’Imperatore dell’Eternità aveva detto che l’Infante era stato ferito gravemente e che non era più forte quanto prima, il suo potere era ancora così terrificante che loro stentavano a credere ai loro occhi.


Ogni raggio di luce lunare rilasciato dagli Dei Lunari, dal potere pari al loro, conteneva una forza sufficiente ad avvolgere un intero, vasto Reame Stellare. Ma in quel momento, i Domini lunari creati contemporaneamente da ben otto Dei Lunari, con tutte le loro forze, stavano davvero venendo deformati e da lampi ed esplosioni di energia oscura, che li stava facendo diventare gradualmente sempre più scuri… così scuri che sembravano sul punto di spegnersi.


Sssssssssssss!!


Con un sibilo assordante, l'Energia Misteriosa intorno a tre Dei Lunari si disperse e loro vennero scaraventati lontano, mentre fontane di sangue sprizzavano a mezz’aria. Fu proprio in quell’istante che dieci dei Guardiani spiccarono il volo, fendendo l’aria, e si unirono alla battaglia, lasciando solo uno di loro a proteggere l’Imperatore dell’Eternità.


RUUMMBB!!


Il cielo era già punteggiato da innumerevoli lacerazioni spaziali e si squarciò ancora una volta. Tutti si erano ormai dimenticati che quello era il Regno degli Dei Lunari, o forse era meglio dire che nessuno osava credere che il luogo in cui si trovavano fosse davvero quello. Un Imperatore Divino, otto Dei Lunari e dieci Guardiani… era uno schieramento spaventoso, eppure ognuno di loro aveva in volto un’espressione seria e cupa. Ansimavano costantemente, mentre respingevano, indebolivano e attaccavano con tutte le loro forze l’Infante Diabolico. Nessuno di loro osava trattenersi anche solo di poco.


Tuttavia, quello scontro amaro e disperato non continuò a lungo. Metà del cielo cominciò a collassare e un’altra aura scioccante divampò tutt’intorno, avvolgendo immediatamente l’Infante Diabolico.


Sette Monarchi del Brahma erano giunti dal Regno del Brahma… anche se in totale erano quindici e ne erano arrivati solo la metà, tutti rimasero scioccati siccome… incredibilmente, insieme a loro sette c’erano anche i Tre Dei del Brahma!


Anche se nessuno lo aveva mai annunciato ufficialmente, ogni praticante del mistero della Regione Orientale dentro di sé lo sapeva: i tre Dei del Brahma erano semplicemente al di sopra dei Monarchi del Brahma, degli Dei Stellari e degli dei Lunari, in quanto a forza e prestigio.


Il titolo di “Imperatore Divino” non indicava solamente che il detentore era il Realm King di un Reame Sovrano, ma anche che il suo potere fosse su un livello completamente diverso da quello di chiunque altro – indicava che era un Divine Master di decimo livello!


Era la vetta più alta che si potesse raggiungere anche per i Divine Master! Un Imperatore Divino era un sovrano assoluto fra tutti i sovrani.


Tra i quattro Reami Sovrani della Regione Orientale, sia il Regno degli Dei Stellari che quello degli Dei Lunari avevano un solo Divine Master di decimo livello a testa, ovvero rispettivamente l’Imperatore Xing Juekong e l’Imperatore Yue Wuya.


Il regno dell’Eternità ne aveva due: l’Imperatore Zhou Xuzi e il capo dei Guardiani, l’Onorevole Tai Yu.


Ma il Regno del Brahma ne aveva ben cinque – l’Imperatore Qianye Fantian, la Dea del Brahma Qianye Ying’er e… i Tre Dei del Brahma!


Considerando i Divine Master di decimo livello, ovvero gli individui al livello di un “Imperatore Divino”, il Regno del Brahma da solo ne aveva più degli altri tre Reami Sovrani della Regione Orientale messi insieme. Solamente basandosi su questo, era già chiaro e lungi da ogni dubbio che il Regno del Brahma meritava appieno di essere il capo dei quattro Reami Sovrani della Regione Orientale.







