---
weight: 1351
title: Capitolo 1351 – Un Istante di Luce
pubDate: 2025-02-27T08:14:48.783Z
tags:
    - atg
---


<em>Capitolo regolare,
0 capitoli in coda, 0/10,
-Schadenfreude</em>


Un bagliore nero si irradiò da ogni parte del corpo di Jasmine. La sua espressione era fredda e distaccata. Era completamente priva di emozioni, come se fosse una marionetta a cui era stato sottratto lo spirito.


Ma in realtà era molto consapevole di ciò che stava facendo... in effetti era lucida come non mai.


Sapeva chi era, dov'era, che sorta di potere stava scorrendo nel suo corpo. Inoltre era ancora più conscia di ciò che stava facendo, chi stava affrontando e uccidendo e poteva vedere chiaramente come si era ridotto il regno degli Dei Stellari a causa della sua ruota demoniaca.


Non si fermò, non esitò e sopratutto non ebbe il minimo rimpianto.


Il suo mondo era già crollato e d'ora in avanti sarebbe stato privo di colore. I quattro imperatori divini, gli Dei Stellari e Lunari, i guardiani, gli Dei e i Re del Brahma... Ora tutti questi guerrieri erano radunati qui e sapeva che sicuramente sarebbe morta qui.


Anche se non fosse stata uccisa, si sarebbe suicidata... Sicuramente non avrebbe lasciato che Yun Che si incamminasse nell'oltretomba da solo.


Sarebbero andati in paradiso, discesi all'inferno e si sarebbero reincarnati insieme.


Solo che, prima che accadesse tutto questo, voleva massacrare queste terre e annientare le vite più preziose della Divina Regione Orientale che lo avevano ucciso... e seppellirle con lui!


Luce diabolica, squarci spaziali neri, nebbia demoniaca... il mondo stava collassando e veniva squarciato più e più volte. Inoltre i corpi di questi guerrieri, che sarebbero dovuti essere i più robusti nell'universo, sarebbero stati feriti dalla Ruota dell'Infante Malvagio ogni volta che ci entravano in contatto. Ogni volta che l'artefatto danzata, avrebbe dipinto il cielo con piogge di sangue rosso.


Rip!


Il corpo di un Dio Lunare fu tagliato a metà da uno squarcio nero nello spazio!


Rip!


Un raggio di luce trapassò due Guardiani allo stesso tempo, l'energia diabolica invadeva e frantumava i loro meridiani e i loro organi interni...


RMMBB!!!


Un Dio Lunare e due Re del Brahma furono risucchiati dal dominio dell'oscurità e, non importava quanto si dimenassero, non riuscirono a liberarsi. Il campo di forza si contrasse fino al limite per poi esplodere, scaraventando i tre e facendoli gridare miserabilmente schizzando sangue.


Raggi di energia laceravano l'oscurità mentre attaccavano la ruota demoniaca e Jasmine. Gli ululati e le risate dell'artefatto iniziarono ad indebolirsi e l'immagine dell'Infante Malvagio gradualmente si offuscò. Jasmine non sapeva quanto potere le rimaneva, né quante ferite aveva ricevuto, ma non le importava... né badava alla sua sopravvivenza. L'unica costante era la sua presa sulla ruota demoniaca che rilasciava ancora una luce diabolica ancora più terrificante di un incubo, e intanto seppelliva un supremo Divine Master dopo l'altro nell'abisso della morte.


Boom! Boom! BOOOM!!


Tre raggi di luce verde che si fusero insieme esplosero contro Jasmine contemporaneamente. Dopo il grido roco dell'Infante Malvagio, Jasmine fu scaraventata via, la luce nera attorno al suo corpo si spense per un momento. Per la prima volta la ruota demoniaca le sfuggì di mano.


Gli occhi dell'Imperatore del Brahma brillarono e sputò sangue dalla bocca per spargerlo sulla sua spada dorata. La lama iniziò subito a brillare come il sole mentre stava cogliendo la rara opportunità per mirare alla vena vitale di Jasmine.


La ruota demoniaca aveva lasciato la presa della ragazza e la sua luce si era spenta. Ora che si era formata un'apertura nelle sue difese e non aveva la protezione dell'Infante Malvagio, era sicuro che il suo colpo sarebbe riuscito a distruggere la vena vitale di Jasmine.


La distanza di diversi chilometri fu percorsa in un attimo di secondo. Con un bagliore di luce dorata, la spada dell'Imperatore del Brahma Celesta aveva già raggiunto il plesso solare di Jasmine... Ma prima che potesse colpire, una pallida mano bianca aveva già afferrato la spada. La luce nera tornò a brillare e la lama sembrò congelarsi; non riuscì ad avanzare nemmeno di un millimetro. La potenza che l'imperatore stava per rilasciare pareva essere stata intrappolata in una gabbia oscura.


"Tu..." Mentre guardava gli occhi neri di Jasmine, che ricambiò lentamente lo sguardo, l'Imperatore del Brahma Celeste si sentì come se un fantasma mostruoso avesse terrorizzato la sua anima e si raggelò.


Il motivo per cui Jasmine era diventata così potente era a causa del risveglio della Ruota dell'Infante Malvagio delle Innumerevoli Tribolazioni.


Ma ciò tutti ignoravano era che non era stata catturata e trasformata dall'Infante Malvagio. Al contrario, era la padrona dell'artefatto!


Non era stata costretta a diventare l'Infante Malvagio, era la sua proprietaria!


Quindi il potere dell'artefatto era il suo! Anche se la Ruota Diabolica aveva lasciato la sua presa, avrebbe mantenuto il suo potere!


Sfortunatamente per lui, l'Imperatore se ne era reso conto troppo tardi e Jasmine colpì pesantemente il suo petto con l'altra mano... Quel palmo delicato circondato da una densa luce nera lo trafisse, schizzando fiotti di sangue.


Energia oscura che proveniva dall'abisso esplose dentro il suo corpo e il suo colorito diventò grigio scuro ancora più velocemente di quello dell'Imperatore dell'Eternità... Tuttavia fu anche in quel momento che i tre sigilli dorati... tre ammassi di potere terrificante che provenivano dai tre Dei del Brahma, esplosero simultaneamente alle spalle di Jasmine.


Bang bang bang!!


Questi tre raggi dorati scoppiarono contro la schiena di Jasmine, trapassandola... Lo sguardo dell'Imperatore del Brahma Celeste si spense e iniziò a cadere come un sasso. Jasmine invece fu scaraventata via lontano come una meteora, lasciando una scia di luce nera e schizzi di sangue.


"Imperatore Divino!"


I tre Dei del Brahma avevano unito le forze per ferire gravemente Jasmine. Ma dopo andarono a prendere al volo il loro capo. Il colorito dell'Imperatore era nero verdastro, ma comunque trovò la forza di gridare con severità: "Non occupatevi di me... sbrigatevi... e ucci... detela... Non possiamo lasciarla scappare! Sbrigatevi e andate!!"


Tutti e quattro gli imperatori divini avevano subìto gravi ferite. In effetti erano le condizioni peggiori in cui fossero mai rimasti in tutta la loro vita. Tuttavia il potere dell'Infante Malvagio aveva iniziato finalmente ad indebolirsi poco a poco. Ma avevano dovuto pagare un caro prezzo. Se avessero permesso al nemico di scappare, non solo i loro sacrifici sarebbero stati inutili, ma ci sarebbero stati innumerevoli problemi in futuro.


"Sì!"


Risposero velocemente i tre Dei del Brahma. Spinsero l'Imperatore del Brahma Celeste verso uno dei Re del Brahma mentre sfrecciavano in lontananza, irradiavano luce dorata dai loro corpi.


BOOOM!!


Una scia nera squarciò il cielo e Jasmine riemerse da una pila di macerie. La Ruota Diabolica delle Innumerevoli Tribolazioni era già tornata nella sua mano, ma nel momento in cui si alzò, barcollò intensamente. Poi vomitò più di dieci boccate di sangue nero... La sua vista aveva iniziato ad offuscarsi sempre di più.


<em>Anche io... alla fine ho raggiunto il mio limite...


No... devo ucciderne ancora di più... non ho ancora ucciso quel vecchio malvagio...


Sopratutto quel vecchio malvagio si merita di essere seppellito insieme a lui!!




Yun Che... Aspettami, presto mi unirò a te... </em>


Mentre sollevava lentamente la ruota demoniaca, la luce nera attorno a lei si attivò con forza. Eppure questo annerì l'ambiente attorno a lei e la figura di Yun Che fluttuò nella sua visuale sempre più fioca... Aveva affrontato il regno degli Dei Stellari per lei, si era immerso nel suo stesso sangue ed era stato ridotto in cenere a causa sua...


Ridotto in cenere... dalle fiamme...


All'improvviso, come se un fulmine fosse balenato nella sua mente, la luce tornò ad illuminare il suo sguardo.


Fluttuò in alto, ma non si precipitò verso i Re del Brahma o gli Dei Lunari che stavano provando a circondarla. Invece si girò e fuggì verso un'area vuota, all'orizzonte...


"Dannazione! Sta cercando di scappare!"


"Sbrigatevi ed inseguitela!"


"Non possiamo lasciarla scappare!!"


.....


In mezzo alle macerie, Caizhi osservò silenziosamente Jasmine e i suoi inseguitori. Nelle sue orecchie risuonavano ruggiti e ululati assordanti.


Fin dall'inizio aveva assistito al caos con fare stordito. Era priva di espressione e non aveva detto una sola parola, anche il suo sguardo era diventato vuoto come quello di Jasmine. Quasi nessuno le aveva degnato attenzione in questo regno degli Dei Stellari trasformato in un purgatorio dall'ombra oscura dell'Infante Malvagio.


Jasmine volò lontano, scomparendo all'orizzonte. Dopodiché Caizhi chiuse lentamente gli occhi... per molto tempo. Quando li riaprì, ciò che brillava nel suo sguardo era un freddo distacco e determinazione.


Si alzò e se ne andò silenziosamente. La figura di quella giovane dall'aspetto malizioso e delicato e il suo abito color arcobaleno danzò al vento... Ciò che li accompagnava era uno spirito spento e in frantumi.


In mezzo al caos e al panico, nessuno notò la sua partenza e ancora meno persone sapevano dov'era andata... In effetti nemmeno lei stessa lo sapeva.


Divina Regione Orientale, Regno della Canzone Glaciale, Sacra Sala della Fenice di Ghiaccio.


PING!!


Il rumore di un tintinnio risuonò nel mare spirituale di Mu Xuanyin.


"..." Le palpebre della donna tremolarono e la sua espressione si irrigidì. Gli spiriti danzanti attorno a lei rallentarono per poi fermarsi completamente... ma dopo cominciarono a muoversi con fare caotico.


Mu Bingyun, che stava conversando con lei, mostrò un'espressione scioccata. "Sorellona, cos'è successo?"


Mu Xuanyin si alzò lentamente. Guardò la neve fuori per poi dire con tono cupo: "Il cristallo spirituale di Yun Che... si è rotto."


"..." Mu Bingyun si alzò in piedi di scatto. "Cosa... hai detto?!"


"..." Mu Xuanyin chiuse gli occhi e rimase in silenzio per molto tempo.


La figura di Mu Bingyun divenne sfocata e si avvicinò a sua sorella: "Stai dicendo che Yun Che, lui... lui..."


"È morto." Disse Mu Xuanyin, il tono della sua voce era freddo e distaccato, privo di gioia o tristezza.


"Come... è morto?" Mu Bingyun ansimò e le sue labbra color ciliegia ora erano diventate pallide, come se fossero state ricoperte da uno strato di neve.


"È morto nel regno degli Dei Stellari, per la Dea Stellare del Massacro." Disse piano Mu Xuanyin. 


Nel momento in cui il cristallo spirituale si era infranto, gli ultimi pensieri e le immagini della persona morta sarebbero stati impressi nel cristallo spirituale. Così aveva visto chiaramente com'era morto... L'aveva visto più chiaramente di chiunque altro.


Mu Bingyun aprì bocca, ma solo dopo molto tempo riuscì a mormorare: "Non era nel regno del Dio Drago... Perché è andato all'improvviso nel regno degli Dei Stellari... Cos'è successo esattamente..."


"Ormai è morto, quindi non c'è bisogno di preoccuparsene ulteriormente." La voce di Mu Xuanyin era così cupa e fredda che sorprese sua sorella: "Non è stato ucciso da nessun altro. È andato a combattere con testardaggine nonostante sapesse che era destinato a morire... Così tante persone desideravano che sopravvivesse, così tanti hanno fatto del loro meglio per proteggerlo, eppure... ha scelto... di suicidarsi..."


"È un bene che sia morto... è meglio! Io, Mu Xuanyin, non ho un discepolo così stupido!"


Con un forte cenno della manica, Mu Xuanyin si girò e se ne andò.


"Sorellona..." Disse con tono preoccupato Mu Bingyun mentre guardava la schiena di sua sorella: "Stai... bene?"


"Per i prossimi anni mi isolerò nel Lago del Ghiaccio Infernale. Non disturbarmi anche se avverrà qualcosa di importante." Mu Xuanyin si fuse con il ghiaccio e la neve, facendo danzare i suoi capelli gelidi. "Inoltre, dato che Yun Che è già morto, allora fa finta che non sia mai esistito. D'oggi in avanti... non menzionarmi mai più il suo nome!"


Mentre finiva di parlare, scomparì in lontananza e i venti fuiori dal palazzo si intensificarono. Mu Bingyun rimase stordita per molto tempo e uscì dalla sala distrattamente per poi fissare confusa la fila di impronte lasciate nella neve.


Una persona nata nel Regno della Canzone Glaciale, accompagnata dal ghiaccio e dalla neve per tutta la vita non avrebbe mai lasciato un'impronta dietro di sé, nemmeno il più ordinario discepolo del palazzo della Fenice di Ghiaccio.




                                

