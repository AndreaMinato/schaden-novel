---
weight: 1353
title: Capitolo 1353 – []
pubDate: 2025-02-27T08:14:48.783Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>
<em><strong>-Alstor (ho commesso degli errori nella pubblicazione, è uscito prima il 1304 di questo, quindi per il 1304 andate indietro)</strong></em>






Yun Che era morto.


Aveva scioccato il mondo intero con un singolo scontro della Battaglia degli Dei, sconfiggendo Luo Changsheng, che fino a quel momento era stato il migliore tra i quattro Giovani Divini della Regione Orientale, e attraendo una Tribolazione di nove stadi, mai vista prima. Secondo una profezia del Regno del Mistero Celestiale, era il “Figlio dei Cieli”, l’Imperatore del Drago aveva cercato di adottarlo, l’Imperatore dell’Eternità gli aveva chiesto di diventare il suo discepolo diretto, e la Dea del Brahma si era abbassata di sua iniziativa a chiedergli di sposarla. Nel Regno degli Dei Lunari, aveva persino spinto l’Imperatrice a scappare via con lui, infangando l’onore e la dignità dell’intero Regno e gettandolo nel caos…


Fin da quando era comparso all’Assemblea Profound God, ogni singola cosa che aveva fatto aveva completamente e tremendamente scioccato il mondo intero, ogni sua impresa sembrava leggendaria. Soprattutto quando aveva infranto inaspettatamente e irrimediabilmente il monopolio storico dei Reami Stellari Superiori sulla Battaglia degli Dei, riempendo d’entusiasmo tutti i Reami Inferiori e Intermedi, orgogliosi di lui.


Eppure, dopo solamente poco più di un anno dalla Battaglia degli Dei, era morto… era morto nel Regno degli Dei Stellari, sepolto dal potere dell’Infante Diabolico.


Per di più, quella notizia non era basata su voci prive di fondamento. Era stato annunciato dal Regno dell’Eternità, un luogo della cui sincerità non si poteva dubitare!


In molti rimasero scioccati e sospirarono con dispiacere, quando lo seppero. Tuttavia, le persone non continuarono a pensarci molto a lungo. Perché un’altra notizia terribile era stata rivelata subito dopo, una notizia che aveva gettato nel caos l’intera Regione Orientale, anzi, l’intero Regno degli Dei.


L’Infante Diabolico si era risvegliato!


La Ruota della Calamità dell’Infante Diabolico aveva usato la Dea Stellare del Massacro come mezzo per risvegliarsi. Uno dei quattro Reami Sovrani, il Regno degli Dei Stellari, era quasi stato annientato dal suo potere e tutte le sue Guardie Stellari erano state uccise. Alla fine della feroce battaglia in cui si erano riuniti e avevano collaborato tutti gli individui più potenti della Regione Orientale, tutti e quattro gli Imperatori Divini avevano riportato gravi ferite. Per di più, erano addirittura morti due Dei Stellari, due Dei Lunari, tre Guardiani e un Sovrano del Brahma…


Semplicemente pensando a quei nomi, chiunque avrebbe provato nel cuore un rispetto sconfinato. Eppure, così tanti di loro erano davvero morti nell’arco di un singolo giorno.


Alla fine, l’Infante Diabolico era persino riuscito a sopravvivere e fuggire, facendo perdere le sue tracce.


Come se non bastasse, tutto questo era stato annunciato all’intera Regione dal Regno dell’Eternità, attraverso la Voce dell’Eternità.


L’intero universo tremò dal terrore e dallo stupore, quando la Voce dell’Eternità finì di parlare.


Tutti i Reami Sovrani e i Reami Superiori, e persino alcuni Reami Intermedi e Inferiori, inviarono innumerevoli praticanti del mistero a cercare segretamente una qualsiasi traccia dell’Infante Diabolico o un qualche indizio sulla sua attuale posizione.


La Ruota diabolica che un tempo aveva distrutto l’universo, la Ruota diabolica che aveva ferito gravemente quattro Imperatori Divini sebbene avessero unito le forze, con un potere che aveva trucidato dei Divine Master come se fossero cani inermi… Era impercettibile, ma fu come se un’ombra cupa fosse calata sulla Regione Orientale, anzi, sull’intero Regno degli Dei.


…………..


Regione Orientale, Regno degli Dei Lunari.


Nelle camere dell’Imperatore Divino, l’Imperatore degli Dei Lunari era sdraiato su un divano, circondato da più di dieci Formazioni Misteriose, mentre dell'Energia Misteriosa caotica si concentrava intorno a lui e lo avvolgeva. Avrebbe dovuto contrastare l’energia diabolica all’interno del suo corpo e guarire le sue ferite… ma in realtà, lo stava solo mantenendo forzatamente in vita.


All’interno di quella sua camera, si erano radunati tutti gli Dei Lunari, gli Inviati Lunari e i suoi discendenti. Tutti loro erano prostrati a terra, con espressioni spaventate e preoccupate. In fondo alla stanza, si poteva anche sentire il rumore dei singhiozzi dei suoi figli e nipoti, di tanto in tanto, a volte chiaro e a volte ovattato.


Il volto dell’Imperatore degli Dei Lunari rimase di un nero verdastro, sebbene il suo intero corpo fosse avvolto dall'Energia Misteriosa luminosa. Tuttavia, tutti coloro che avevano visto le sue reali ferite, persino gli Dei Lunari e gli Inviati Lunari, erano rimasti così scioccati da non avere più alcuna speranza.


Persino per un Imperatore Divino, quelle ferite erano fatali.


All’interno delle Formazioni Misteriose, l’Imperatore degli dei Lunari cominciò finalmente a riaprire gli occhi. Al loro interno comparve un bagliore viola, che un tempo sarebbe stato sufficiente a sottomettere in un istante qualsiasi essere vivente al mondo, ma che ormai era debole come quello di una piccola lucciola.


“Wuji.” Disse lentamente: “Rimani qui. Tutti gli altri, se ne vadano.”


“Onorevole Padre!” gridò il Principe Ereditario, Yue Xuange, di fronte a tutti gli altri, sollevando lo sguardo. Poi, disse con le guance rigate dalle lacrime e la voce tremante: “Questo figlio desidera restare con suo padre, la prego di non mandarmi via, Onorevole Padre.”


“Andatevene. Anche tu.” Rispose l’Imperatore degli Dei Lunari, con un debole e rigido cenno della mano.


“Onorevole Padre, questo suo figlio…” Yue Xuange voleva insistere, e singhiozzava a ogni parola.


“Andatevene! Coff… coff coff…” la voce dell’Imperatore degli Dei Lunari divenne improvvisamente più roca e poi venne colto da un doloro e intenso attacco di tosse, dovuto al disturbo dell’energia diabolica all’interno del suo corpo: “Questo Sovrano non è ancora morto… eppure tutti voi cominciate già a disubbidire ai miei ordini!?”


Anche se l’Imperatore degli Dei Lunari era ferito così gravemente da essere a un passo dalla morte, la sua forza era ancora quella di sempre, e quel grave grido di rabbia e dolore fece tremare tutti dallo shock. Yue Xuange chinò la testa in preda al panico: “Questo… questo figlio non oserebbe mai! Onorevole Padre, la prego di calmarsi, questo figlio se ne andrà subito.”


Tutti lasciarono la stanza molto rapidamente, e al suo interno rimasero solo due persone: L’Imperatore degli Dei Lunari e Yue Wuji. L’Imperatore degli Dei Lunari socchiuse gli occhi e inspirò a fondo, ma il suo viso stava diventando cinereo e ancora più cupo.


“Mio Imperatore, la Regina del Drago della Regione Occidentale potrebbe sicuramente salvarla, perché non vuole provare a chiederle aiuto?” chiese Yue Wuji, il Dio della Luna Dorata, con la voce tremante dal dolore. Diede una singola occhiata alle ferite dell’Imperatore degli Dei Lunari, ma subito dopo distolse lo sguardo. Non osava guardarle più a lungo.


“Non è che non voglio, solo che… ormai è davvero già troppo tardi.” Disse con grande fatica l’Imperatore degli Dei Stellari. Lui sapeva meglio di chiunque altro in che condizioni si trovasse. La distanza fra il Regno degli Dei Lunari e il Regno del Drago della Regione Occidentale era troppo vasta, quindi anche se la Regina del Drago Shen Xi avesse davvero accettato di soccorrerlo, lui non sarebbe stato comunque in grado di resistere abbastanza.


Del resto… il Palazzo Celestiale della Luna Evanescente, che sarebbe stato il modo più rapido per raggiungere il Regno del Drago, era stato donato a Yun Che da Xia Qingyue.


“Le verità preannunciate dal Regno del Mistero Celestiale non mi hanno mai mentito.” Disse l’Imperatore degli Dei Lunari, con una risata di autocommiserazione: “Pur essendo l’Imperatore di un Reame Sovrano, non posso comunque sfuggire al mio destino. A quanto pare, in fin dei conti tutti i miei preparativi degli ultimi anni non andranno sprecati.”


“Mio Imperatore…” Yue Wuji chiuse gli occhi, addolorato.


L’Imperatore degli Dei Lunari sollevò una mano, in cui teneva con orgoglio una perla lucida che emetteva uno strano bagliore. Quando vide quella perla, gli occhi di Yue Wuji si spalancarono improvvisamente.


“Wuji, questa è la Perla Brillante della Luna Imperiale, questo Sovrano… la affiderà a te, per il momento.”


Ma Yue Wuji non si avvicinò per prendere la perla. Al contrario, cadde improvvisamente in ginocchio e disse, in tono allarmato e spaventato: “Mio Imperatore, non sono affatto degno di una tale responsabilità, la prego di ritirare il suo ordine, mio Imperatore.”


La Perla Brillante della Luna Imperiale era l’artefatto più importante del Regno degli Dei Lunari. Era la fonte di tutti i Poteri Divini degli Dei Lunari, e il simbolo dello status di Imperatore degli Dei Lunari.


“Wuji, tu e io siamo fratelli da così tanti anni, quindi come puoi pensare che io non ti conosca fin troppo bene?” rispose gentilmente l’Imperatore degli Dei Lunari: “Non voglio… che sia tu a ereditare il titolo di Imperatore degli Dei Lunari. Piuttosto, desidero… che tu custodisca la Perla, così da poterla consegnare a Qingyue.”


“…” Yue Wuji sollevò lo sguardo, ma non sembrava troppo sorpreso. Solo che la sua espressione era incredibilmente più solenne e seria di prima: “Mio Imperatore, so molto bene che negli ultimi anni ha desiderato più di ogni altra cosa che Qingyue le succedesse e diventasse la prossima Imperatrice Divina. Ma… il piano che avevamo orchestrato per fingere che lei fosse l’Imperatrice è andato in fumo, e ora non ha più una strada sicura per salire al trono. Dopotutto, è nata nei piani d’esistenza inferiori e ciò che è successo durante il matrimonio ha anche suscitato l’ira dell’intero Regno. Persino renderla vostra figlia adottiva è stato estremamente difficile. Se le succedesse ed ereditasse la posizione di Imperatrice Divina, incontrerà grandi ostacoli e molta resistenza, quindi temo che…”


A quel punto, era molto probabile che Xia Qingyue si sarebbe trovata di fronte al dissenso dell’intero Regno. Come poteva una giovane ragazza di nemmeno trent’anni sopportare una tale opposizione al suo comando?


“Inoltre…” disse alla fine Yue Wuji, dopo un momento d’esitazione: “Forse, neppure Qingyue è disposta ad accettare.”


“Credi che questo Sovrano non sappia già tutto questo?” rispose l’Imperatore degli Dei Lunari, tenendo gli occhi chiusi: “Anni fa, mi promise che avrebbe finto di essere l’Imperatrice Divina e che avrebbe ereditato la mia posizione, solamente perché desiderava ripagare il debito di gratitudine che mi doveva. Tuttavia, l’anno scorso, quando è tornata dalla Regione Occidentale, ho percepito in lei l’improvviso desiderio di diventare Imperatrice Divina. Per di più, era anche molto determinata a riuscirci.”


“…?” Yue Wuji venne sorpreso da quelle parole.


“Questo cambiamento è avvenuto dopo che ha incontrato Yun Che. Quindi, ovviamente deve essere dovuto a quel ragazzo! Ma adesso, lui ha proprio dovuto andare a morire… Coff, coff coff…” per via dell’agitazione che faceva fatica a controllare, le ferite dell’Imperatore degli Dei Lunari si inasprirono e fu costretto a sputare parecchie boccate di sangue nero.


“Quindi… pur non sapendo se in questo momento Qingyue… voglia ancora diventare Imperatrice o no… Coff… coff coff…”


Questo era un segreto che l’Imperatore degli Dei Lunari aveva tenuto per sé. Quando riuscì finalmente a riprendere il controllo, il suo volto divenne leggermente meno grigiastro, ma così pallido da fare paura.


“Wuji.” Parlò di nuovo: “Usa una Giada dell’Immagina per registrare ciò che questo Sovrano sta per dire… le mie ultime volontà, il testamento che lascerò a tutti, in cui dichiarerò che intendo cedere la mia carica a Xia Qingyue. Se lei accetterà, allora consegnale la Perla Brillante della Luna Imperiale e mostra pubblicamente il mio testamento. Se lei rifiuterà, allora sarai tu a succedermi… anche se questo ti metterà in difficoltà e sarà per te un grande fardello, sei comunque mio fratello di sangue e dopo la mia morte sarai anche il più potente fra tutti gli Dei Lunari. A quel punto, sarai l’unico candidato che potrà ricevere il supporto del popolo.”


Le labbra di Yue Wuji tremarono, ma non cercò di negare o contraddire l’Imperatore degli Dei Lunari. distese una mano per prendere la Perla Brillante della Luna Imperiale e disse: “Giuro che non la deluderò, mio Imperatore, e che porterò a termine gli incarichi che mi ha affidato.”


Dopo che ebbero registrato il testamento, l’Imperatore degli Dei Lunari chiuse gli occhi per un po’, poi disse: “Fai venire qui Qingyue.”


…………………..


Le camere dell’Imperatore Divino erano avvolte da una freddezza desolata mai vista prima. Xia Qingyue entrò camminando lentamente, senza fare alcun rumore. Stava indossando delle semplici vesti lunari bianche e senza decorazioni, ma la sua eleganza era così meravigliosa che rese impercettibilmente quelle camere vuote e fredde un po’ più brillanti.


“Padre adottivo.” Si inginocchiò, salutando a bassa voce.


Quando vide arrivare Xia Qingyue, l’espressione dell’Imperatore degli Dei Lunari divenne molto più tranquilla. Ma ciò che disse fu eccezionalmente crudele: “Qingyue, Yun Che è morto.”


“… lo so.” Rispose Xia Qingyue, senza gioia o dolore nella voce.


La sua reazione fredda e distaccata fece corrugare la fronte all’Imperatore degli Dei Lunari. Dopo aver sospirato mentalmente, andò dritto al punto: “Wuji, vieni qui e fai ciò che devi.”


Yue Wuji venne colto alla sprovvista. Ma subito dopo, la sua espressione mutò bruscamente e gridò allarmato: “Mio Imperatore, possibile che lei voglia… No, è fuori discussione! Il Potere Divino del Palazzo Imperiale si può ereditare attraverso la Perla Brillante della Luna Imperiale, ma come possiamo… farlo forzatamente!?”


“Non dovete farlo!” Xia Qingyue aprì i suoi meravigliosi occhi e scosse la testa con determinazione: “Padre adottivo, le sue attuali ferite sono troppo gravi, se perdesse il suo Potere Divino del Palazzo Imperiale, di sicuro…”


“Volete tutti che questo Sovrano muoia pieno di rimpianti!?” gridò severamente l’Imperatore degli Dei Lunari, e le Formazioni Misteriose intorno a lui tremarono immediatamente per via della sua forza, facendolo contorcere dal dolore.


“Normalmente, un Potere Divino ereditato dalla Perla avrebbe bisogno di molto tempo per risvegliarsi all’interno delle Vene Misterioses del nuovo Dio Lunare. Ma Qingyue, per te sarà diverso.” Spiegò in tono incredibilmente determinato l’Imperatore: “Tu possiedi lo Splendido Fisico dei Nove Misteri, quindi una trasmissione diretta del Potere Divino come questa permetterà al potere del Palazzo Imperiale di raggiungere la sua massima forza nel minor tempo possibile, combinandosi persino alla tua attuale forza misteriosa. Ti permetterà anche di… superare questo Sovrano… in brevissimo tempo!”


“Questo è un miracolo della via del mistero, un miracolo che può essere possibile solo in teoria per i poteri degli Dei Lunari, ma che potrà diventare realtà esclusivamente in te. Potrai far risplendere al massimo il potere del Palazzo Imperiale, sarà un orgoglio… per cui questo Sovrano sarebbe disposto persino a morire diecimila volte, senza alcun rimpianto!”


Xia Qingyue inspirò a fondo, ma alla fine chiuse gli occhi e mormorò a bassa voce: “D’accordo.”


L’Imperatore degli Dei Lunari lasciò le Formazioni Misteriose che lo stavano mantenendo forzatamente in vita e si sedette di fronte a Xia Qingyue. Sotto loro due comparve una speciale formazione misteriosa, che cominciò a ruotare lentamente. Parecchio tempo dopo, sollevò lentamente un dito, e sulla sua punta cominciò a concentrarsi un punto di luce viola… era un puntino minuscolo, ma in un solo istante illuminò l’intera stanza, come se fosse sprofondata in un mare viola.


L’Imperatore degli Dei Lunari divenne subito incredibilmente pallido e stanco, ma il suo dito scattò in avanti come un fulmine, toccando delicatamente il centro della fronte di Xia Qingyue. La luce lunare viola si diffuse immediatamente dal punto di contatto, avvolgendo lei e il mondo intero.


Normalmente, si poteva ereditare il potere di un Dio Lunare solo dopo che questi era morto ed esso era tornato nella Perla Brillante della Luna Imperiale. A quel punto, una volta trovato il prossimo possibile erede, si doveva usare la Perla per trasmetterglielo.


Era lo stesso anche nel Regno degli Dei Stellari.


Quella trasmissione diretta era la prima nella storia del Regno degli Dei Lunari… e poteva essere realizzata solamente da qualcuno con lo Splendido Fisico dei Nove Misteri.


Il tempo passò rapidamente, in quel mondo viola. L’espressione di Yue Wuya era incredibilmente calma, con persino alcune tracce di soddisfazione. Tuttavia, lo sguardo di Yue Wuji, accanto a lui, era pieno di dolore, perché sapeva bene che suo fratello era riuscito a mantenersi strenuamente in vita solo grazie a quello stesso potere del Palazzo Imperiale, siccome le sue ferite erano davvero troppo orribili.


Per di più, non appena avesse perso quel Potere… sicuramente sarebbe anche morto.


Due ore…


Quattro ore…


Sei ore…


Otto ore…


CLAANG!!


A un certo punto, la luce viola si dissipò completamente nel giro di un istante.


Un velo di luce viola, luccicante e traslucida, cominciò a scorrere intorno al corpo di Xia Qingyue, fino alle punte dei suoi lunghi capelli che stavano danzando nell’aria, sebbene non ci fosse vento. I suoi meravigliosi occhi si aprirono e in fondo ad essi brillò un intenso bagliore viola, simile a un cielo stellato.


Il volto di Yue Wuya, seduto di fronte a lei, era completamente privo di colore. Persino il nero verdastro di prima era svanito nel nulla e i suoi capelli, solitamente neri con una sfumatura porpora, a un certo punto erano diventati grigi.


Abbassò lentamente il dito, poi… cadde immediatamente all’indietro.


“Mio Imperatore!” Yue Wuji accorse frettolosamente e supportò Yue Wuya con un braccio. Quando percepì la sua aura, così debole e flebile da ricordare gli ultimi raggi di un tramonto morente, sul suo volto comparvero dolore e disperazione.


“Padre adottivo…” Xia Qingyue si avvicinò rapidamente e si fermò di fronte a lui, pensando per un istante di poter usare il potere divino del Palazzo Imperiale che aveva appena ereditato per prolungare la sua vita. Tuttavia, Yue Wuya la fermò lentamente ma con decisione.


“Qingyue.” Yue Wuya sollevò lo sguardo e disse, con voce debole e distante: “Ti ricordi… ancora… il giorno… in cui ti ho trovata?”


Xia Qingyue annuì e mormorò, enfatizzando ogni parola: “Mi ricordo, non potrei mai dimenticarlo.”


“Quel giorno, quando ti sei ritrovata con le spalle al muro, pur di… pur di non venir profanata da qualcun altro, eri pronta… a toglierti la vita… sono intervenuto… ti ho salvata… e ho persino ucciso personalmente quelle persone… che erano solo al Divine Origin Realm…”


Quella era la prima volta in diecimila anni che si abbassava ad uccidere personalmente un piccolo gruppo di individui al Divine Origin Realm, che in confronto a lui non potevano essere considerati neppure spazzatura.


“Ma sapevi che… durante il nostro viaggio verso il Regno degli Dei… ho pensato così tante volte… di sfruttare l’occasione… e uccidere anche te!?”


Xia Qingyue: “…”


“”Perché… speravo che tu fossi la figlia di Wugou… perché lei ne sarebbe stata così felice… ma avevo anche paura, paura che tu fossi figlia di Wugou… figlia di Wugou… e di quell’uomo!”


“…” Xia Qingyue fece un profondo respiro.


“Qingyue… negli ultimi anni, non importava… quanto fossi buono con te, non importava quanto ti promettessi che non avrei mai fatto del male a tuo padre… tu non hai mai accettato… di dirmi anche solo una sillaba del suo nome… sognavi di tornare dove sei nata… ma non hai mai osato farlo… He… Hehe…” All’improvviso, Yue Wuya si abbandonò a una risata miserabile: “Lascia… lascia che te lo dica, oggi… hai fatto… hai fatto davvero benissimo… perché… perché… io lo odio… lo odio più di chiunque altri al mondo!!”


“Se tu avessi lasciato che io lo trovassi… l’avrei sicuramente ucciso… l’avrei sicuramente… ucciso con le mie stesse mani!!”


“…” Xia Qingyue distolse lo sguardo, con un’espressione ferita, ma fece del suo meglio per nasconderlo.


“Perché lui ha macchiato la mia Wugou, mi ha rubato la mia Wugou… se fosse stata una qualsiasi delle mie altre concubine… avrei anche potuto lasciarla a lui… avrei potuto lasciargli tutte le concubine che voleva… avrei potuto dargliele tutte… ma perché… perché doveva capitare proprio a Wugou… perché…”


Xia Qingyue si morse con forza il labbro inferiore, tremando leggermente dalla testa ai piedi. Voleva rispondere che suo padre non aveva fatto nulla di sbagliato… ma quella faccenda non aveva nulla a che vedere con ciò che era giusto o sbagliato, non aveva nulla a che fare con la razionalità.


“Io e Wugou… ci amavano da cento anni… e volevamo vivere e morire insieme… lei e tuo padre… sono stati insieme solo sette brevi anni… quando è tornata, aveva rescisso il matrimonio con tuo padre e non aveva riportato con sé nulla che c’entrasse con lui. Persino i vestiti che indossava… erano quelli del giorno in cui era stata ‘colpita dalla tragedia’ tutti quegli anni prima… ma perché… non mi ha mai permesso di cancellarle i ricordi di tuo padre… ha preferito lasciarsi sprofondare nel senso di colpa che provava verso entrambi, sopportando un dolore e un tormento senza pari, piuttosto che dimenticarlo… Perché… Coff… coff coff…”


Due lunghe righe di lacrime scesero lungo il volto di Yue Wuya. L’Imperatore di un Reame Sovrano stava davvero piangendo… No, ormai lui aveva ceduto a Xia Qingyue la Perla Brillante della Luna Imperiale e il Potere Divino del Palazzo Imperiale, quindi lui non era più l’Imperatore degli Dei Lunari. In quel momento era solo Yue Wuya, un uomo che finalmente poteva esprimere le sue emozioni senza preoccuparsi delle conseguenze, un uomo che poteva finalmente piangere, se lo desiderava.


“Lo odio… anche se sto per morire… vorrei ancora ucciderlo…” si lasciò sfuggire un’altra risata di autocommiserazione: “Ma quale Imperatore degli Dei Lunari… dall’inizio alla fine, sono… sempre stato solo… un uomo meschino ed egoista, perso nel suo dolore… e, ancora peggio, sono sempre stato… un mucchio di spazzatura che non è neppure riuscito a proteggere… le persone che amava di più… un inutile rifiuto senza neppure la forza di vendicarsi!”


“Mio Imperatore, nulla di tutto questo è stato colpa sua.” Disse Yue Wuji, scuotendo la testa: “I colpevoli sono i membri del Regno del Brahma…in futuro, se ne avrò anche solo la più piccola possibilità… giuro che troverò il modo di uccidere Qianye Ying’er!”


“Qingyue…” la voce di Yue Wuya era sempre più debole: “Se sei disposta a diventare l’Imperatrice degli Dei Lunari, prendi questa Perla… dalle mani di Wuji… il percorso che dovrai seguire per salire al trono sarà pieno di spine e ostacoli… ma tutto questo… diventerà il tuo più grande allenamento, sarà la tua più grande prova, un allenamento e una prova che ti trasformeranno in una vera Imperatrice Divina…”


“Se vuoi rifiutare… dopo la mia morte… potrai finalmente tornare… nel Reame Stellare in cui sei nata… proprio come desideravi… Ma… devi assolutamente… prenderti cura… di tua madre… e di’ a tuo padre da parte mia… che io… Yue Wuya… non lo perdonerò… mai… e poi… mai…”


La sua voce era debole come un eco lontano, e cominciò lentamente ad affievolirsi come vapore disperso nell’aria.


……………



