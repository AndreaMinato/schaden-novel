---
weight: 13550
title: Capitolo 1355 – Sognando il continente del Cielo Misterioso
pubDate: 2025-02-27T08:14:48.784Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor (scusate se ho pubblicato oggi, ho fatto qualche prova e ho capito perché martedì non mi si è pubblicato il capitolo)</strong></em>


La notizia della morte dell’Imperatore degli Dei Lunari suscitò ancora una volta grande scalpore nella Regione Orientale, già sotto l’ombra minacciosa dell’Infante Diabolico. Così, il terrore per l’Infante divenne ancora più intenso e diffuso.


Innumerevoli praticanti del mistero correvano qua e là come galline senza testa, coi cuori soffocati dalla paura e dalla sensazione di non poter sfuggire ad un tetro destino, cercando dappertutto una qualsiasi traccia dell’Infante Diabolico. I vari Reami Sovrani avevano mobilitato quasi interamente le loro forze. Dovevano sfruttare il momentaneo vantaggio dato dalle gravi ferite riportate dall’Infante Diabolico per trovarla ed eliminarla il più velocemente possibile.


Passarono i giorni e i praticanti del mistero esaminarono ogni centimetro quadrato di terra della Regione Orientale, eppure nessuno riuscì a trovare il minimo indizio sulla posizione del suo nascondiglio… non trovarono neppure una singola traccia.


Ogni giorno che passava senza notizie riguardo all’Infante Diabolico, significava che lei era guarita un po’ di più, quindi l’ansia che attanagliava i cuori di tutti gli abitanti della Regione Orientale, soprattutto quelli dei Reami Sovrani, crebbe costantemente. Tutti percepivano l’oscura ombra dell’Infante Diabolico diventare sempre più spaventosa…


Considerando che quell’incidente riguardava potenzialmente il destino dell’intera Regione Orientale, il primo Reame Sovrano a essere stato quasi interamente distrutto durante il disastro – quello degli Dei Stellari – tutto sommato non ricevette tanta attenzione quanta avrebbe dovuto.


Quello che prima era un Reame Sovrano si era trasformato in una landa arida e desolata. L’energia diabolica continuava ancora a consumare ogni cosa e il cielo era di un nero innaturale. Nessuno, mettendo piede in quel luogo, avrebbe mai creduto che un tempo fosse davvero il Regno degli Dei Stellari. In effetti, in molti avrebbero potuto pernsare di essersi addentrati per sbaglio nel buio, pericoloso e desolato territorio della Regione Settentrionale.


“Abbiamo ispezionato più di metà del Regno, ma abbiamo trovato soltanto circa duemila sopravvissuti, tutti vicini ai confini. Inoltre… quasi tutti loro sono stati contaminati dall’energia diabolica.”


Riferì con tristezza il Grande Anziano all’Imperatore degli Dei Stellari.


“E per quanto riguarda i Reami Stellari secondari?” domandò l’Imperatore.


Aster, la Dea Stellare della Giada, rispose: “La battaglia ha creato una gigantesca tempesta spaziale che ha avuto gravi conseguenze su tutti i Reami Stellari vicini. Tutti i nostri Reami Stellari secondari hanno subito danni notevoli.”


“…” Xing Juekong chiuse gli occhi, poi sollevò con rassegnazione una mano e fece un cenno: “Gli Anziani sopravvissuti devono continuare a cercare altri superstiti. Aster, per favore di’ agli altri Dei Stellari di continuare a cercare un nostro Reame Stellare secondario adatto alle nostre necessità.”


“D’accordo.”


Aster lanciò un’occhiata all’Imperatore degli Dei Stellari e gli chiese preoccupata: “Mio Imperatore, le sue ferite…”


“Sto bene.” Rispose con indifferenza Xing Juekong: “Vai.”


Aster aprì di nuovo la bocca. Voleva chiedere se dovessero cercare anche Caizhi, la Dea Stellare del Lupo, ma… alla fine, scelse di abbandonare quell’idea fin troppo ottimista.


Era impossibile che lei lo perdonasse, anche se erano padre e figlia…


I sei rimanenti Dei Stellari e i diciassette Anziani sopravvissuti se ne andarono di nuovo, ma Xing Juekong rimase seduto dov’era. Non solo non si era mai spostato da lì negli ultimi giorni, ma non si era neppure quasi mai alzato in piedi.


“Cough… cough cough…”


Xing Juekong si portò una mano al petto e tossì dolorosamente, mentre un fiotto di sangue nero che sembrava non avere mai fine dipingeva come inchiostro il terreno ai suoi piedi, rendendolo ancora più scuro. Anche se la Ruota della Calamità dell’Infante Diabolico aveva recuperato solo una piccola frazione della sua forza, era comunque ad un livello così alto che l’energia oscura all’interno del suo corpo sembrava un diavolo che stesse divorando senza sosta la sua carne e la sua energia vitale.


Il suo corpo era al livello di un Imperatore Divino. Lui avrebbe dovuto essere abbastanza forte da contrastare gli effetti dell’energia diabolica e curarsi, anche se molto lentamente. Tuttavia, le attuali condizioni del Regno degli Dei Stellari e la consapevolezza della ragione per cui era avvenuta quella tragedia gli rendevano molto difficile calmarsi, per non parlare del tormento interiore e della pressione psicologica che provava, ancora peggiori delle sue ferite fisiche. Come se non bastasse, negli ultimi giorni le sue condizioni erano addirittura peggiorate, come se il solo fatto che la sua Energia Misteriosa si rigenerasse più lentamente di quanto la consumasse non fosse già abbastanza grave.


Avrebbe davvero voluto calmarsi, ma semplicemente non ci riusciva. Quando apriva gli occhi, la prima cosa che vedeva di fronte a sé era il Regno degli Dei Stellari ormai devastato. Quando li chiudeva, veniva accolto dall’infinita oscurità e dall’odio sconfinato che aveva visto negli occhi di Jasmine…


Quando l’Imperatore dell’Eternità se n’era andato, gli aveva detto che avrebbe preferito morire nel Regno degli Dei Stellari, piuttosto che altrove. Tuttavia, considerando quanto stava peggiorando, forse aveva davvero profetizzato la propria morte. Doveva trovare un luogo dove potersi calmare, ma non poteva semplicemente accettare per nulla al mondo l’accoglienza del Regno dell’Eternità… era un Imperatore Divino. Non poteva accettare la carità di un altro Imperatore Divino, per nessun motivo!


Quindi, l’ultima scelta a sua disposizione erano i Reami Stellari Secondari del Regno degli Dei Stellari.


“Mm…”


L’energia diabolica all’interno del suo corpo si inasprì ancora una volta, e Xing Juekong fu costretto a puntare un dito verso il suo cuore per contrastarla con tutte le sue forze. Durante il processo, impallidì e divenne scuro in viso parecchie volte, ma alla fine riuscì a bloccare l’energia oscura, per poi sputare una boccata di sangue nero quasi come l’inchiostro.


Il suo volto recuperò un po’ di colore, e la sua aura si calmò leggermente, ma dovette ansimare faticosamente per qualche secondo.


Fu in quel momento che un raggio di luce azzurra come il ghiaccio comparve all’improvviso dal nulla, proprio di fronte a lui.


Quel freddo bagliore non era solo comparso senza preavviso, ma si trovava anche a meno di tre metri da lui.


Si trattava di una spada bianca e immacolata, avvolta da Energia Misteriosa blu, puntata dritta al cuore di Xing Juekong… con la velocità a cui stava viaggiando, quei tre metri non erano praticamente nulla.


Le pupille di Xing Juekong si restrinsero all’improvviso, ma le sue Vene Misterioses completamente vuote e i suoi arti terribilmente pesanti gli resero impossibile reagire in qualsiasi modo all’attacco. Quel freddo bagliore trafisse il suo cuore in un battito di ciglia.


“Hmmm!”


Con gli occhi spalancati e le pupille contratte, Xing Juekong rimase con lo sguardo fisso nel vuoto, mentre una donna con indosso delle vesti blu ghiaccio compariva di fronte a lui, stringendo ancora l’elsa della spada che lo aveva trafitto.


Shock, paura, incredulità, e molte altre emozioni attanagliarono il suo cuore… non aveva mai visto due occhi così freddi e minacciosi in tutta la sua vita, sembravano così gelidi da poter trasformare il mondo intero in un inferno di ghiaccio.


Anche se era sera stato ferito gravemente, era quasi senza forze, e molto distratto… era pur sempre l’Imperatore degli Dei Stellari. Quella donna non sarebbe mai dovuta riuscire a sfuggire alla sua percezione spirituale e ad arrivare a soli tre metri da lui!


Si era trattato di un attacco impossibile da individuare e assolutamente spietato, sferrato senza alcun preavviso… non era sicuro che se fosse stato nel pieno delle forze sarebbe riuscito a schivarlo, figurarsi in quelle condizioni.


Quella donna aveva due occhi incredibilmente freddi e un’eleganza che avrebbe oscurato quella di ogni cristallo di ghiaccio e distesa di neve al mondo.


“Realm… King… della Canzone… Glaciale… Mm!”


Si costrinse a dire il suo nome. Poi, un velo dighiaccio si diffuse dalla Spada della Principessa Glaciale e sigillò completamente i suoi muscoli, i suoi organi, il suo sangue, la sua Energia Misteriosa e, infine, anche le sue Vene Misterioses. Così, distrusse anche l’ultima speranza di ribellarsi dell’Imperatore Divino, ormai inerme.


Mu Xuanyin non rispose nulla e fissò minacciosamente Xing Juekong. Il freddo sguardo nei suoi occhi lasciava intendere chiaramente che si stava trattenendo con tutte le sue forze per non ucciderlo subito e tagliarlo nei più piccoli pezzi possibili.


Mu Xuanyin era rimasta nascosta lì accanto con il Riflesso Distruttore della Luna dal giorno precedente, aspettando l’occasione migliore per fare la sua mossa.


Quell’occasione si era presentata solo in quel momento, quando tutti gli Dei Stellari e gli Anziani se n’erano andati, abbastanza lontani da essere fuori dalla sua percezione spirituale. Poi, aveva sollevato la Spada della Principessa Glaciale e trafitto l’Imperatore di un Reame Sovrano, che nessuno aveva mai osato affrontare eccetto l’Infante Diabolico.


Il ghiaccio continuò a ricoprire l’Imperatore degli Dei Stellari, ancora e ancora, senza alcun rumore, finché non venne completamente congelato, all’interno e all’esterno del suo corpo. Persino la sua aura era diventata impossibile da percepire.


Non estrasse la Spada dal cuore dell’Imperatore degli Dei Stellari. Sollevò il blocco di ghiaccio con una raffica di vento freddo, per poi sfrecciare lontano nel cielo.


……………..


Regno della Canzone Glaciale, Lago del Ghiaccio Infernale.


Bang!!


Quanto la Spada della Principessa Glaciale venne estratta dal blocco di ghiaccio che imprigionava l’Imperatore degli Dei Stellari, questo cadde da una grande altezza e andò in mille pezzi. Anche se adesso l’Imperatore era libero, questo non significava che fosse sfuggito al gelido incubo in cui Mu Xuanyin l’aveva gettato. Restando a terra, impotente, l’Imperatore degli Dei Stellari si raggomitolò su sé stesso e cominciò a tremare senza controllo. Non si rialzò, anzi, riusciva a malapena a controllare i suoi arti…


Non aveva mai immaginato che potesse esistere un freddo così terribile, prima di allora, e ancora peggio, le sue Vene Misterioses da Imperatore Divino erano state sigillate così fermamente che non riusciva a rilasciare neppure un briciolo di Energia Misteriosa. Non riusciva a capire perché… aveva perso una grande quantità di Energia Misteriosa, ma aveva ancora il suo Potere del Dio Stellare Capo. Quindi, come poteva il Realm King del Regno della Canzone Glaciale, una Divine Master che non aveva neppure raggiunto la fase intermedia, essere riuscita a congelare fino a quel punto le sue Vene Misterioses?


Ancora più incomprensibile era il fatto che il Realm King di un piccolo Reame Stellare Intermedio avesse avuto il coraggio e la freddezza di attaccare lui, un Imperatore Divino, per di più riportandolo nel suo Regno… Quella donna non realizzava quali conseguenze avrebbero avuto le sue azioni!?


“Sai… chi sono… io…?” dovette balbettare quella semplice domanda, perché stava tremando troppo per parlare normalmente. Per quanto ci provasse, non riusciva a incanalare neppure un rivolo di Energia Misteriosa nelle sue Vene Misterioses ghiacciate per allontanare quel freddo glaciale che lo stava torturando.


“Non hai paura che… io faccia… annientare… il tuo… Regno della Canzone Glaciale…?”


Le sue parole non suscitarono alcuna reazione in Mu Xuanyin, ecceto una: rispose con un tono ancora più gelido del Lago del Ghiaccio Infernale stesso: “Xing Juekong, tu hai causato la morte del mio discepolo, Yun Che, e il risveglio dell’Infante Diabolico… eppure hai il fegato di mentire al mondo intero e sostenere che lui sia morto per mano dell’Infante Diabolico…”


Ogni sua parola era alimentata da odio e rabbia, e la mano con cui stava stringendo l’elsa della Spada della Principessa Glaciale tremava come una foglia. Era chiaro, dal bagliore erratico che avvolgeva la lama dell’arma, che stesse per perdere definitivamente il controllo: “Meriti di morire… diecimila… volte!”


“…” Xing Juekong era senza parole. L’unico modo in cui Mu Xuanyin poteva aver scoperto la verità era che avesse impiantato un Cristallo Spirituale dentro Yun Che. tuttavia, questo non gli impedì di balbettare incredulo, con le labbra viola: “Vuoi uccidermi… perché Yun Che… un insignificante discepolo del tuo Regno della Canzone Glaciale… è morto per mano mia!?”


Mu Xuanyin strinse ancora un po’ di più i denti: “Un insignificante discepolo del mio Regno della Canzone Glaciale? … è vero. Forse, era davvero solo un piccolo, giovane, insignificante praticante del mistero agli occhi di voi Imperatori Divini… e non importava quanto dimostrasse di essere straordinario, per voi restava sempre e comunque insignificante… Ma sapevi che… sapevi che…”


A quel punto, la sua aura era completamente in preda al caos, la sua voce tremava così tanto che non riuscì a dire nient’altro. Tuttavia, trafisse di nuovo l’Imperatore degli Dei Stellari, al centro delle Vene Misterioses, trattenendo a malapena e con grande fatica tutto il suo odio.


Dalla ferita sul corpo di Xing Juekong non sgorgò sangue, per via delle proprietà congelanti della Spada della Principessa Glaciale. L’Imperatore stesso non provò neppure alcun dolore.


“Imperatore degli Dei Stellari… questo titolo, probabilmente, è la cosa più importante della tua vita, no?” Inspirò a fondo mentre parlava: “Hai distrutto il corpo di Yun Che… la persona più importante… della mia vita… e quindi, in cambio io distruggerò tutto il tuo potere da Imperatore Divino… e ti farò capire cosa significa davvero soffrire!!”


“…” L’Imperatore degli Dei Stellari stava ancora tremando, ma si lasciò sfuggire una risatina grave e contorta, quando sentì quell’affermazione assurda: “Tu? Distruggere il mio potere da Imperatore Divino?”


Ma non appena l’Imperatore ebbe finito di parlare, all’improvviso, dalla Spada della Principessa Glaciale eruppe un’esplosione simile a quella di una stella blu, che lo fece diventare subito terribilmente scuro in volto. Anche se i suoi nervi erano completamente congelati e quasi insensibili, poté percepire chiaramente un dolore atroce alle Vene Misterioses, come se innumerevoli aghi le avessero trafitte e le stessero lacerando, ancora e ancora, nonostante fossero protette da un’Eredità Divina…


Ancora peggio, ciò che restava della sua Percezione Spirituale gli stava chiaramente dicendo che il potere intento a distruggere le sue Vene Misterioses era forte quasi quanto sarebbe stato il suo se fosse stato nel pieno delle forze!


Logicamente, era impossibile che il potere di un Divine Master di fase intermedia potesse distruggere le sue Vene Misterioses, neppure nelle sue attuali condizioni. Questo perché normalmente erano protette dal Potere del Dio Stellare Capo. Tuttavia, l'Energia Misteriosa che stava dilaniando le sue Vene Misterioses era a un livello che lui non avrebbe mai immaginato, neppure nei suoi sogni. L’Imperatore degli Dei Stellari cominciò a contorcersi e divincolarsi disperatamente, mentre sul suo volto compariva un’espressione distorta da una paura dieci, anzi, cento volte peggiore di quella che provava fino a pochi istanti prima: “No… no… Perdonami… no!! Sono l’Imperatore degli Dei Stellari… nessuno può farmi questo… No… posso farti avere qualsiasi cosa… No… no… Uahhh!”


BANG!!!


Ci fu un forte boato, seguito da un caotico vortice di luce, e le Vene Misterioses di Xing Juekong… le Vene Misterioses di un Imperatore Divino, vennero ridotte in pezzi. Non sarebbero mai più guarite, neppure avendo a disposizione tutta l’eternità.


Contemporaneamente, frammenti di luce stellare volarono via dal suo corpo… era il Potere del Dio Stellare Capo che, perso il suo ricettacolo, stava cominciando a volare verso il cielo, dove poi si sarebbe dissipato da qualche parte.


“…” L’Imperatore degli Dei Stellari rimase a terra e fissò la luce stellare del Potere del Dio Stellare Capo che stava lasciando lentamente ma inesorabilmente il suo corpo, con gli occhi grigi e disperati.


Le sue Vene Misterioses erano menomate. Il Potere del Dio Stellare Capo che l’aveva accompagnato per quasi tutta la sua vita si stava dissipando…


Per un praticante del mistero, non c’era niente di più crudele che perdere la propria forza misteriosa.


Tuttavia, la perdita delle Vene Misterioses era ancora peggiore.


Xing Juekong… fino a poco prima era un Imperatore Divino della Regione Orientale, ma in quel preciso istante, era caduto dalla vetta più alta al più profondo abisso possibile. Era diventato disabile.


Eternamente disabile.


Quello era mille, diecimila volte più crudele che ucciderlo senza esitazione…


“Uccidimi… ucci… dimi…” mormorò stordito, con lo sguardo fisso verso il cielo privo di colori. I suoi occhi erano diventati completamente opachi, al loro interno c’erano solamente grigio, disperazione, e il desiderio di suicidarsi.


“Ucciderti?” Mormorò freddamente Mu Xuanyin. Il miserabile stato di Xing Juekong non era ancora sufficiente a cancellare l’odio nel suo cuore: “Fidati, vorrei tanto, tanto ridurti in un milione di pezzi. Ma… non meriti una morte veloce e indolore!”


Il suo respiro continuò a diventare sempre più irregolare, e aveva il petto così gonfio da sembrare sul punto di sfuggire dalle sue vesti. Per forse la prima volta in vita sua, il suo meraviglioso volto assunse un’espressione malevola come non mai e mormorò: “Non ti ucciderò. Anzi, mi assicurerò che tu viva una vita molto, molto lunga!”


“Siamo nel Lago del Ghiaccio Infernale del Regno della Canzone Glaciale, il luogo in cui Yun Che ha trascorso più tempo in assoluto nel Regno degli Dei! ti congelerò e ti lascerò qui, così che tu possa venire torturato da un gelido dolore ogni volta che respiri! Il tuo corpo è ancora quello di un Imperatore Divino, quindi l’energia spirituale di questo luogo ti impedirà persino di lasciarti morire o suicidarti! Trascorrerai il resto della tua vita qui… in ginocchio… a pentirti… e ad espiare i tuoi peccati fino alla fine dei tempi!!”


Crack!


Subito dopo, Xing Juekong venne imprigionato in un blocco di ghiaccio, con un rumore assordante. Oltre lo strato di ghiaccio, i suoi occhi erano privi di colore, e rimase congelato in ginocchio, con davanti a sé il Lago. Non si sarebbe mai svegliato da quell’incubo eterno…


……………………


In un altro luogo.


La prima cosa che lui percepì nel mezzo dell’oscurità era la sua stessa coscienza, che stava lentamente recuperando. Poi, riprese a poco a poco anche il controllo dei suoi cinque sensi. Tuttavia, si sentiva come se il suo corpo pesasse una tonnellata.


<em>Dove… mi trovo?</em>


<em>Sono in paradiso… o all’inferno?</em>


<em>Heh… devo essere all’inferno, considerando che tipo di persona sono stato.</em>


Ben presto, un torpore doloroso lo colse in ogni parte del corpo, e le sue palpebre gli sembrarono incredibilmente pesanti. Quando cercò di aprire gli occhi, dei deboli raggi di luce quasi lo accecarono.


Cercò istintivamente di bloccare la luce con una mano, ma era così terribilmente pesante che non riuscì a sollevarla. Tutto ciò che riuscì a fare fu muovere leggermente le dita.


“Ah!”


Improvvisamente, nelle sue orecchie risuonò il grido sorpreso di una ragazza.


“Fratellone Benefattore… sei sveglio… sei sveglio, vero!?”


Non era un’illusione. C’era davvero una ragazzina accanto a lui che gli stava parlando con entusiasmo, allarmata e con la voce tremante.


Aprì la bocca e cercò di dire qualcosa, ma tutto ciò che fuoriuscì dalla sua gola fu solo un rantolo rauco, quasi impercettibile.


Tuttavia, quel rantolo e il tremito delle sue dita fecero gridare di nuovo dalla gioia la ragazza. Corse via senza preavviso, inciampando improvvisamente in qualcosa che non aveva notato per via della fretta. Poi, in lontananza parvero risuonare le sue grida entusiaste: “Padre… madre… fratello… venite, svelti! Il Fratellone Benefattore si è svegliato… si è svegliato!”


“…” Provò con tutte le sue forze ad aprire gli occhi.


<em>Dove mi trovo?</em>


<em>Se sono all’inferno, allora perché ho sentito chiaramente la vera voce di una ragazzina?</em>


<em>Non posso essere in paradiso, vero?</em>
                                


                                



