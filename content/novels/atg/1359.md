---
weight: 1359
title: Capitolo 1359 – Grigio
pubDate: 2025-02-27T08:14:48.784Z
tags:
    - atg
---


<strong>Capitolo regolare, 10 in coda, 0/10 donazione
-Alstor (Scusate ragazzi, ho avuto una settimana davvero infernale, ma da adesso in poi sarò più libero quindi non dovrei più commettere ritardi)</strong>






Quando aveva sedici anni, Jasmine aveva ricostruito le sue Vene Misterioses e gli aveva donato una nuova vita.


Quando aveva diciassette anni, aveva partecipato al torneo Ventoblu come rappresentante della Famiglia Imperiale Ventoblu, per Cang Yue, raggiungendo il primo posto e segnando la storia sia della Famiglia Imperiale sia dell’intera nazione.


Quando aveva diciannove anni, aveva distrutto da solo uno dei Quattro Grandi setta dell’Impero Ventoblu, la Setta Cielo Ardente.


Lo stesso anno, si era recato nell’Impero della Fenice e aveva partecipato al torneo delle sette nazioni, come rappresentante dell’Impero Ventoblu, sconfiggendo ancora una volta ogni genio di tutte e sei le nazioni avversarie da solo, stupendo così l’intero continente.


Quando aveva ventun anni, era sopravvissuto all’incidente dell’Arca Primordiale Misteriosa ed era giunto nell’Regno Demoniaco Illusorio. Durante la Grande Cerimonia dell’Imperatrice Demoniaca, aveva combattuto sei incontri di fila, accusato ferocemente sette Famiglie Guardiane, riunificato l’Regno Demoniaco Illusorio e mandato in frantumi i complotti del Duca Huai. Aveva salvato sia la Famiglia Yun sia la dinastia degli Imperatori Demoniaci, sull’orlo della distruzione.


Quando aveva ventidue anni, era tornato nel continente del Cielo Misterioso, aveva fatto irruzione con la forza nel setta della Fenice e li aveva costretti a porre fine alla guerra e a scusarsi, salvando dalla distruzione l’Impero Ventoblu.


Quando aveva ventiquattro anni, Xuanyuan Wentian era riuscito a raggiungere la Via Divina, ma lui alla fine lo aveva sconfitto e aveva salvato dalla catastrofe il continente del Cielo Misterioso e l’Regno Demoniaco Illusorio. Da lì in poi, era stato considerato da tutti la persona più straordinaria del pianeta.


Quando aveva venticinque anni, aveva seguito Mu Bingyun nel Regno della Canzone Glaciale e sconfitto ogni genio della setta della Fenice di Ghiaccio al Lago del Ghiaccio Infernale, diventando così il discepolo diretto di Mu Xuanyin.


Quando aveva ventisei anni, era scappato nel Regno Darkya completamente da solo, seminando poi il caos nel setta del suo Realm King, la setta dell’Anima Nera. Era stato anche complice indiretto della sua definitiva distruzione.


Quando aveva ventott’anni, aveva partecipato all’Assemblea Profound God, sconfitto i Quattro Giovani Divini della Regione Orientale e, infine, aveva anche attirato una Tribolazione di nove stadi. Aveva scioccato l’universo intero con le sue imprese, spingendo tutti gli Imperatori Divini presenti al momento a offrirgli rami d’ulivo.


Alla fine, quando aveva ventinove anni, o meglio, dieci giorni prima… si era introdotto da solo nel Regno degli Dei Stellari, attivato un potere proibito e, sebbene fosse solo un Divine King, aveva massacrato millecinquecento Guardie Stellari e ucciso uno dei loro Anziani.


………………


Tredici anni erano un periodo di tempo molto breve per un praticante del mistero. Nel Regno degli Dei, lo si poteva considerare a malapena un battito di ciglia durante la propria coltivazione. Eppure, Yun Che aveva impiegato solo otto anni a diventare il più forte del suo mondo, e solo altri quattro per stupire l’intero Regno degli Dei.


Dai piani d’esistenza inferiori al Regno degli Dei, e poi dai Reami Stellari Inferiori agli straordinari Reami Sovrani, ogni suo passo aveva scioccato il mondo intero. In effetti, non sarebbe stata un’esagerazione dire che aveva compiuto miracoli qualsiasi cosa facesse.


Aveva le Eredità Divine di cinque antichi Veri Dei, ovvero il Dio Malvagio, il Dio Drago, la Fenice, il Corvo Dorato e la Fenice di Ghiaccio. Possedeva anche tre arte misteriosa Divine, quelle della Dea della Creazione della Vita, del Dio dell’Ira e del Dio Stellare del Lupo. Una cosa del genere non solo non era mai accaduta prima, ma era letteralmente un miracolo irripetibile.


Alla fine, però, tutto ciò era morto insieme a lui, e sarebbe rimasto morto per sempre.


Fra l’altro, quello non era tutto ciò che aveva perso. Non aveva più il marchio rosso a forma di spada sul suo braccio destro, quindi non avrebbe mai più potuto evocare la Spada Colpo Celeste Nemesi dei Diavoli né rivedere Hong’er.


Per di più, anche la Perla del Veleno Celeste e He Ling, la ragazza degli Spiriti del Legno che aveva scommesso tutto ciò che le restava, trasformandosi nello Spirito della Perla per poter cercare vendetta…


Anche loro erano scomparse quando lui era morto nel Regno degli Dei.


Le Fiamme del Nirvana potevano essere riuscite a farlo risorgere nella sua forma più debole, ma era impossibile che potessero rianimare anche Hong’er e He Ling.


<em>Riuscii a salvare l’Impero Ventoblu per Yue’er perché ero abbastanza forte. Fu così che salvai anche il Nonno e Lingxi, che ritrovai mio padre e mia madre nell’Regno Demoniaco Illusorio, che incontrai Xue’er, che salvai sia la Famiglia degli Imperatori Demoniaci sia l’Regno Demoniaco Illusorio per Caiyi, e fu così che potei tornare all’continente Nuvola Azzurra dove trovai Ling’er e il mio Maestro…</em>


<em>Nonno… padre… madre… Yuanba… Yue’er… Lingxi… Xue’er… Caiyi… Ling’er…</em>


<em>Sono tornato…</em>


<em>Ma come farò a guardarvi tutti negli occhi, ora che sono solo un disabile…</em>


Nel Regno degli Dei, non aveva potuto tornare sulla Stella Polo Blu perché veniva sorvegliato da Qianye Ying’er e innumerevoli altre persone potenti. Se fosse stato impulsivo e avesse lasciato che i suoi nemici seguissero le sue tracce, sarebbe stata una tragedia per tutte le persone che amava e per la Stella Polo Blu stessa.


Ma adesso, era tornato nel migliore dei modi. Non aveva lasciato nessuna traccia e nessuno, nell’intero Regno degli Dei, aveva la minima idea del fatto che fosse ancora vivo.


La pressione e il pericolo rappresentato dal Regno degli Dei erano completamente scomparsi.


Ma…


Sollevò una mano, a poco a poco. Per la prima volta, riuscì ad alzarla fin sopra la sua testa, in alto nell’aria.


Il vento portò una foglia secca sul suo braccio. Non aveva più neppure una traccia di verde, e non faceva alcun rumore sebbene stesse volteggiando nell’aria.


Yun Che osservò in silenzio la foglia, sovrappensiero, con lo sguardo perso nel vuoto.


Da quando aveva incontrato Jasmine, i tredici anni successivi gli erano sembrati un sogno, un sogno da cui sfortunatamente si era svegliato.


Dopo essersi svegliato, aveva scoperto di essere ancora il solito debole, inutile Yun Che; disprezzato e deriso, un invalido che non poteva fare nulla se non affidarsi alla protezione di Xiao Lie e Xiao Lingxi.


Ma ancora più difficile da accettare era il fatto che tutti i suoi innumerevoli sforzi, tutta la sua determinazione, tutte le volte che era stato a un passo dalla morte, tutto ciò per cui aveva lottato… erano completamente scomparsi nel nulla.


Se fosse stato semplicemente questo il problema, gli sarebbe comunque rimasta la speranza. Avrebbe potuto ricominciare a lottare e a inseguire i suoi obiettivi, proprio come tredici anni prima…


Ma aveva perso anche la possibilità di sognare.


Il tempo passò senza che se ne rendesse conto. Il mondo di Yun Che era ancora grigio.


<em>Cosa mi resta, adesso che sono così?</em>


<em>La mia vita…</em>


<em>Ma quale vita?</em>


<em>Per tutta la mia vita, ho lavorato duro e sono diventato sempre più forte, ancora e ancora, per poter sopravvivere e avere una vita migliore. Però, ho anche incontrato alcune persone e trovato alcune cose per cui ero disposto a correre dei rischi, o addirittura a mettere in gioco la mia vita.</em>


<em>Ma adesso…</em>


<em>Sono tornato in vita, ma essere ancora vivo è tutto ciò che mi resta…</em>


“Fratellone Benefattore!”


Da lontano si sentì la voce di una ragazza. Era una voce sincera e melodiosa, ma non riuscì a suscitare alcuna reazione negli occhi di Yun Che.


Feng Xian’er atterrò delicatamente accanto a lui… stava usando una delle arte misteriosa principali della Via Mortale, la tecnica misteriosa fluttuante che persino chi era allo Stadio del Cielo Misterioso poteva utilizzare. Ma per Yun Che? Ormai era una folle speranza che non avrebbe mai, mai più potuto raggiungere.


Cercò di far rialzare in piedi Yun Che: “Sei rimasto qui già per parecchio tempo, ti prenderai un raffreddore se non torni a casa. Su, andiamo, va bene?”


<em>Un raffreddore…</em>


Fino a pochi giorni prima, sarebbe stato in grado di restare illeso nel mezzo di una tempesta così forte da sbriciolare intere montagne. Ma adesso, era caduto così in basso da dover fare attenzione a non prendere freddo…


“Lasciami da solo.” Spinse via la mano di Feng Xian’er con quel poco di forza che gli restava.


“Fratellone Benefattore.” Feng Xian’er strinse di nuovo il suo braccio: “Per favore, ascoltami, ti prego. Siamo tutti preoccupati per te. Non hai ancora mangiato nulal da quando ti sei svegliato, quindi sono sicura che hai già fame. La mamma ha cucinato un sacco di piatti deliziosi, oltre alla zuppa al bambù, sai…”


“Lasciami da solo!” il tono di Yun Che divenne improvvisamente più brusco. Feng Xian’er poteva anche aver cercato di essere il più gentile possibile, ma le sue parole per Yun Che erano state come gelide pugnalate. Rispose freddamente: “Non chiamarmi mai più Fratellone Benefattore… quell’uomo ormai è morto. Quello di fronte a te non è altro che… un inutile disabile. Lo capisci!?”


“…” Feng Xian’er aprì leggermente la bocca, scioccata. Era chiaro che la reazione di Yun Che l’avesse colta alla sprovvista. I suoi occhi divennero immediatamente lucidi, e si morse le labbra nel tentativo di non scoppiare in lacrime: “Fratellone Benefattore, ti prego, non… non fare così. Tu… migliorerai… sono sicura che migliorerai…”


“Non capisci.” Yun Che distolse lo sguardo: “Non capisci niente… vattene. Lasciami da solo.”


“Fratellone Benefattore, io…”


“Non riesci davvero a capire cosa intendo dire!” il tono di Yun Che divenne ancora più serio: “Vattene!!”


“Cough… cough cough…”


Una raffica d’aria fredda di montagna gli entrò nei polmoni, facendolo tossire violentemente e dolorosamente.


“…” La ragazza lo fissò, senza sapere cosa fare, mentre le lacrime che stava cercando così tanto di trattenere cominciavano infine a rigarle le guance. Non avrebbe mai dimenticato quella persona gentile e grandiosa, che era scesa dal cielo come un dio e l’aveva salvata dal pericolo. Da allora, aveva fatto tutto il possibile per trovarlo e avvicinarsi a lui…


Ma perché…


“No… tu non sei così…” Feng Xian’er scosse la testa, mentre le lacrime le rigavano silenziosamente il volto: “Anni fa, non hai avuto la minima paura di quei criminali, anche se eri ferito così gravemente… non hai esitato un istante, anche se sapevi che le Prove della Fenice erano così difficili…”


“Fratellone Benefattore…” si morse le labbra sempre più forte, fino a quanto tutte le sue emozioni non si trasformarono in un grido commovente: “Odio come sei diventato adesso!”


Feng Xian’er si voltò e volò via, coprendosi la bocca. Qualcuna delle sue lacrime cadde dal cielo.


“…” Yun Che chiuse gli occhi, e sulle sue labbra comparve l’accenno di un sorriso amareggiato e patetico.


<em>Heh… sono davvero stato così freddo con una ragazza che si preoccupa per me con tutto il suo cuore…</em>


<em>Ho sempre pensato di avere una grande forza di volontà, ma in fondo stavo solo mentendo a me stesso.</em>


Fu allora che un uomo alto si avvicinò a lui, camminando lentamente, per poi fermarsi accanto all’albero avvizzito.


“Scusa.” Disse Yun Che, esausto.


Feng Baichuan scosse la testa: “Non devi scusarti. È entrata in contatto con il mondo esterno solo due anni fa, e nel corso della sua vita non ha ancora mai vissuto grandi cambiamenti o affrontato vere difficoltà. Non mi sorprende che non riesca a capire.”


Yun Che: “…”


“Molto tempo fa, un nostro antenato fece un terribile errore e venne punito dal Divino Spirito della Fenice, che maledisse la sua discendenza. Nessuno di loro avrebbe mai potuto superare l’Stadio Elementare Misterioso. Dopodiché, quell’uomo condusse qui il suo Clan, per nascondersi dal resto del mondo. Anni fa, anche io ti dissi che lo fece per espiare i suoi peccati e proteggere i suoi discendenti, ma in realtà…” Feng Baichuan si lasciò sfuggire un debole sospiro: “Lo fece soprattutto perché dopo aver perso tutta la sua forza misteriosa, aveva perso anche ogni speranza.”


Yun Che: “…”


“Anche se non ho mai vissuto personalmente una situazione simile, le vette che avevi raggiunto erano ancora più alte di quelle a cui era arrivato il nostro antenato, e l’abisso in cui sei precipitato è ancora più buio. Ecco perché so che ti stai sentendo centinaia, anzi, migliaia di volte peggio di quel nostro antenato.”


“Il nostro antenato non si risvegliò mai da quell’incubo. Morì ancora giovane, preda della depressione.” Feng Baichuan si voltò verso Yun Che: “Ma di te, cosa ne sarà?”


“…” Yun Che non sapeva cosa rispondere.


Il cielo cominciava a scurirsi, mentre la sera si avvicinava. La brezza di montagna stava cominciando a diventare molto fredda.


“Eri già considerato l’uomo più forte del continente quando eri ancora così giovane, quindi sono sicuro che nel corso della tua vita hai attraversato innumerevoli pericoli e momenti difficili. Tuttavia, quella di fronte a cui ti trovi adesso potrebbe essere la più grande prova di tutte.”


“Mentre eri privo di senso, pronunciavi i nomi di così tante persone, quindi sono sicuro che nel tuo cuore hai ancora molti rimpianti e molte preoccupazioni. Se è davvero così… sono sicuro che non ti rassegnerai a sprofondare nell’oblio.”


“… lasciatemi un po’ di tempo.” Mormorò Yun Che.


Feng Baichuan annuì e si voltò, dandogli le spalle: “Non faremo sapere a nessuno che sei qui… fino a quando non sarai disposto a rivedere il resto del mondo.”


Il cielo diventava sempre più scuro. La luna era sorta prima ancora che Yun Che se ne accorgesse, e la sua luce lo illuminava filtrando attraverso le foglie secche dell’albero. In qualche modo, questo lo fece sentire ancora più solo e al freddo.


Dato che nessuno era venuto a disturbarlo dopo che Feng Baichuan se n’era andato, si limitò a restare lì, immobile, come se non fosse altro che un cadavere. I suoi occhi rimasero tutto il tempo fissi nel vuoto.


“Fratellone Benefattore…”


Fu allora che la voce di una ragazza risuonò accanto a lui ancora una volta. Aveva in mano una ciotola di zuppa e i suoi occhi arrossati facevano capire chiaramente che aveva pianto a lungo: “Mi dispiace, non avrei dovuto dirti quelle cose… per favore, non arrabbiarti con me, va bene?”


“…” Yun Che non mosse un muscolo.


La ragazza si avvicinò ancora di più e gli disse timidamente, come se fosse una bambina che aveva appena fatto qualcosa di sbagliato: “Ti sei appena svegliato, e non hai mangiato per giorni… questa è una nuova ciotola di zuppa che io e la mamma abbiamo preparato insieme. Per favore, bevine un po’, ok?”


Le labbra secche di Yun Che si aprirono leggermente: “Non ho fame.”


La sua voce era sia debole che roca.


Non aveva più un fisico divino che gli permetteva di sopravvivere senza acqua né cibo. Aveva sopportato il vento per tutto il giorno, e non aveva ancora mangiato né bevuto nulla. In quel momento, era ancora più debole di quando si era appena svegliato, e la sua vista si era offuscata ormai da parecchio.


Feng Xian’er non cercò più di fargli cambiare idea. Si inginocchiò accanto a lui e gli tenne compagnia in silenzio. Tenne la zuppa sulle ginocchia per tutto il tempo, proteggendola attentamente con la sua Energia Misteriosa per evitare che il vento la raffreddasse o della polvere finisse al suo interno.
                                


                                



