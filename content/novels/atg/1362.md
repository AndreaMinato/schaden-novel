---
weight: 1362
title: Capitolo 1362 - []
pubDate: 2025-02-27T08:14:48.785Z
tags:
    - atg
---


<em><strong>Il titolo ve lo metto alla fine del prossimo capitolo!</strong>
Capitolo sponsorizzato, ringraziamo Federico!
9 capitoli in coda (Federico), 0/10,
-Schadenfreude</em>


Feng Xian'er riportò Yun Che nella Catena Montuosa delle Diecimila Bestie. Fu solo quando non sentì più l'aura di Ling Jie che ritirò lo scudo di luce.


L'espressione di Yun Che era distaccata e indifferente.


"Non importa." Feng Xian'er lo consolò con un lieve sorriso. "Mio padre ci ha già avvertito di questo. Ha detto che il benefattore potrebbe avere bisogno di molti anni prima di lasciare questo posto. Ma è passato appena più di un mese. Quindi sei stato comunque davvero incredibile."


Yun Che alzò lievemente la testa, sospirando: "Quello che è appena successo fa parte delle orde di bestie profound di cui mi stavi parlando?"


"Sì." Disse Feng Xian'er annuendo: "Sono apparse non troppo tempo fa. In effetti non è passato nemmeno un anno da quando ci sono state. Sono avvenute nelle parti più orientali del regno, ma dopo si sono diffuse gradualmente verso ovest sempre più velocemente."


"Ho sentito che sta accadendo non solo nella nazione Ventoblu, ma anche nella parte orientale del Regno Demoniaco Illusorio."


Yun Che: "..."


"Ma non devi preoccuparti." Disse Feng Xian'er. "La Nazione Ventoblu è protetta dal setta della Divina Fenice, quindi ogni invasione è stata soppressa velocemente. Quindi non è davvero al livello di una calamità."


<em>Orde di Bestie Misteriose... che iniziano da est... e si stanno espandendo verso ovest.</em>


Ci pensò per un po', ma non riuscì a concentrarsi molto e presto gli passarono di mente.


Sennò gli sarebbe venuto in mente qualcosa sicuramente.


"Hai parlato di una Divina Fenice prima, ti stavi riferendo a Xue'er... vero?" Chiese Yun Che mentre ripensava a lei. Una donna dalla bellezza che poteva sconvolgere un'intera era e dall'amore infinito per lui... L'immagine fuggente che aveva intravisto prima di svenire nella Valle della Fenice aveva inciso un marchio indelebile nella sua anima.


"Mn." Feng Xian'er annuì, uno sguardo di profonda adorazione e ammirazione apparì nei suoi occhi a fenice: "La sorellona è entrata nel mitico Stadio Divino Misterioso tre anni fa e nel continente del Cielo Misterioso ha una reputazione leggendaria come la tua benefattore."


"Quel giorno, il fratellone e io abbiamo visto la dea, era davvero bella, ancora più bella di tutte le stelle nel cielo. Inoltre il fratellone e io sapevamo che era la fidanzata del fratellone... vero?"


"..." Lo sguardo di Yun Che si annebbiò a causa della tristezza. Xue'er era già riuscita ad entrare nella via del divino e l'aveva fatto già tre anni fa... il potere di Xuanyuan Wentian allora aveva già raggiunto quello della via del divino, ma era distorto ed era stato raggiunto con dei metodi irregolari. Era un processo che gli avrebbe impedito di fare progressi per il resto della vita e che avrebbe divorato continuamente la sua forza vitale. Lui invece aveva raggiunto la via del divino nel Regno della Canzone Glaciale.


Nel continente del Cielo Misterioso, nell'intera stella Polo Blu, Feng Xue'er era stata indubbiamente la prima ad entrare davvero nel Stadio Divino Misterioso.


Con lei lì, le orde di Bestie Misteriose o anche calamità ancora più serie sarebbero state facilmente domate.


L'Regno Demoniaco Illusorio aveva Caiyi, i suoi genitori e gli altri a proteggerlo...


Ma io...


Dopo non aver ricevuto risposta, Feng Xian'er guardò in avanti con gli occhi velati. Mormorò tra sé e sé: "Solo una fata come lei è degna del benefattore..."


Yun Che si sentì infilzare il cuore.


Lei era un'antica leggenda incarnatasi nel continente del Cielo Misterioso, la fenice divina e la sua bellezza poteva essere definita la numero uno nell'intero continente del Cielo Misterioso... Mentre lui al momento era solo un invalido. Non era più degno di stare al suo fianco, figuriamoci proteggerla o anche meritarsi del suo affetto e del suo amore.


Dato il suo corpo mortale e la sua incapacità di coltivare, anche se avessero usato montagne di elisir ed erbe spirituali, non sarebbe vissuto più a lungo di cento anni...


La prima dea di questo continente era sposata con un invalido...


Un soffio freddo lo investì, facendolo tossire dolorosamente.


"Ah?" Feng Xian'er si girò con ansia e rallentò frettolosamente. "Sto volando troppo veloce...? Rallentiamo un po'."


Yun Che scosse la testa.


<em>Durante la mia vita, molte volte avrei assunto una posizione di superiorità per dare consigli o deridere molti altri. Innumerevoli volte ho guardato con disprezzo la tristezza e la disperazione dell'altro. Allora era convinto che non sarebbe mai arrivato un giorno in cui sarei finito nelle stesse condizioni... Ma non mi sarei mai immaginato che avrei finito col rendermi conto che a volte vivere era molto più difficile che morire.


Se fossi stato ordinario per tutta la vita, allora sarei abituato a queste condizioni e forse potrei perfino apprezzarlo.


Ma tornare comune in una notte, dopo aver vissuto quel grande sogno di tredici anni è davvero crudele e insopportabile.</em>


"Oh, giusto." La voce di Feng Xian'er risuonò nelle sue orecchie: "Ora la dea è la maestra della setta della Divina Fenice. Dopo che il precedente capo, Feng Hengkong, le ha passato la sua posizione, si è concentrato a governare l'impero della Divina Fenice. Per questo la setta della Divina Fenice è diventato uno dei quattro grandi Luoghi Sacri del continente del Cielo Misterioso, eppure non è il capo dei quattro. Vuoi indovinare quale Luogo Sacro è il più potente tra i quattro?"


Yun Che: "..."


"È il palazzo immortale Frozen Cloud." Disse con un lieve sorriso Feng Xian'er. "Anche se la sua forza consolidata non può essere paragonata agli altri tre, il benefattore un tempo è stato il suo capo. È per questo motivo che nessuno questiona la sua posizione. Questo è il potere dell'influenza del benefattore."


"..." E pensare che il Palazzo Immortale Frozen Cloud è diventato un membro dei nuovi quattro Luoghi Sacri ed erano pure i capi.


Ma se tutti sapessero che sono già diventato un invalido, allora questa gloria speciale... sarebbe scomparsa come fumo.


I pensieri di Yun Che erano tutti negativi.


Era ben consapevole della sua tristezza e voleva davvero sbarazzarsene... eppure non aveva il potere di liberarsene.


Aveva impiegato solo tredici anni per raggiungere un livello che gli altri non avrebbero nemmeno osato sognarsi in cento vite... Eppure era decaduto nell'arco di un giorno.


Nessuno poteva immaginare che colpo fosse.


Dopo un po' rividero la barriera della fenice e, mentre Feng Xian'er si avvicinava, si formò automaticamente un buco nella protezione.


Dopo essere passati, i due tornarono nuovamente nelle terre del clan della Fenice.


Una volta che entrarono nella barriera, Yun Che si sentì come se il panico portato dall'essere uscito fosse stato bloccato e il suo cuore avesse recuperato molta della sua compostezza. Poi mostrò un sorriso freddo e pieno di sdegno nei confronti di sé stesso.


Feng Xian'er aveva tenuto d'occhio di nascosto Yun Che per tutto il tempo e si rattristò vedendo la sua espressione. Disse piano: "Benefattore, non so cosa posso fare per aiutarti. Ma... ma non importa cosa succederà in futuro, sarò... sempre al tuo fianco... finché non vorrai più vedermi..."


"..." Ultimamente aveva provato un po' di calore in gran parte grazie a Feng Xian'er.


In tutta la sua vita era stato guardato con rispetto, ammirazione, adorazione e lusinga, si era abituato a queste attenzione al punto da non notarle e non ne era minimamente scosso.


Tuttavia ora era in pessime condizioni e sarebbe rimasto così per sempre. Questo era soltanto una delle innumerevoli ragazze che aveva incontrato durante la sua vita. Eppure aveva concentrato tutta la sua attenzione e le sue cure su di lui senza nessuna riserva.


Durante questo periodo di tempo, la sua esistenza e la sua compagnia aveva disperso gran parte della tristezza di Yun Che. Se non fosse stato per lei, sarebbe sprofondato in una depressione ancora più intensa e per un periodo di tempo ancora più lungo...


Tuttavia al momento non sapeva come rispondere o ripagare a queste emozioni e intenzioni fin troppo preziose..


Feng Xian'er volò molto lentamente, temeva che il vento freddo avrebbe ferito Yun Che. O forse, era perché le piaceva la sensazione di poterlo proteggere e di potergli stare accanto.


Sotto di loro scorreva lentamente il paesaggio. Visto che aveva incontrato molte Bestie dalle Scaglie Blu, la via che aveva preso per tornare era diversa da quella che avevano usato prima. Yun Che non aveva mai visto l'area sotto e, mentre sorvolavano una piccola foresta di montagna piena di foglie secche, intravide una piccola foresta ancora color smeraldo.


Nel cuore del boschetto distinse lievemente la forma di una piccola casa di bambù delicata.


Una casa di bambù...


Yun Che incollò gli occhi su di essa e non riuscì a distoglierne lo sguardo per molto tempo.


Durante la sua vita nell'continente Nuvola Azzurra, dopo che aveva visto Su Ling'er morirle tra le braccia, si sarebbe sentito pieno di dolore ogni volta che avesse visto una capanna di bambù.


Anche se era riuscito a ritrovare Su Ling'er, la capanna di bambù era ancora speciale per lui e ogni volta che ne vedeva una, ne sarebbe stato toccato.


<em>Ling'er, come stai nel Regno Demoniaco Illusorio... Sei così intelligente, quindi sicuramente sarai diventata una dottoressa incredibile ormai.


Dopotutto quello era il tuo sogno anni fa.</em>


Mentre pensava a Su Ling'er, non poté trattenersi dal dire: "Voglio vedere quella capanna di bambù."


"Capanna... di bambù?" Feng Xian'er rimase un po' sbalordita da quelle parole, ma una volta che si rese conto di ciò che stava dicendo Yun Che, aprì la bocca per dire qualcosa. Ma vedendo l'espressione stordita di Yun Che, si rimangiò le parole che stava per dire e annuì: "Va bene."


Fluttuò lievemente a terra insieme a Yun Che. Ma non atterrò di fronte alla casetta di bambù, ma nella foresta vicina.


I movimenti di Feng Xian'er fecero aggrottare lievemente le sopracciglia di Yun Che, che diventò perplesso.


Le brezze fredde e fresche facevano danzare le canne di bambù verde bluastro ondeggiavano. Anche se erano di fronte alla foresta, Feng Xian'er non lo fece avanzare. Invece rimase fermo sostenendo Yun Che e la sua presa sembrava essere diventata molto più stretta di prima.


"Cosa c'è?" Chiese Yun Che, poteva sentire che la ragazza era diventata un po' tesa.


Feng Xian'er rispose: "Ci vivono delle persone in quella capanna e non sono membri del nostro clan."


"Oh?" Disse pensieroso Yun Che. "Vivevano qui da molto tempo? Non l'avevi menzionato prima."


"No." Disse Feng Xian'er scuotendo la testa: "Sono venute solo dopo che il benefattore se n'è andato anni fa."


"Dopo che me ne sono andato?" Disse con stupore Yun Che. "Ma hai detto che la barriera è stata eretta solo dopo che sono partito anni fa e solo le persone che hanno la stirpe della fenice possono attraversarla. Allora come... Che provengano dal setta della Divina Fenice dell'impero?"


"Questo... non lo so." Feng Xian'er scosse comunque la testa. "Perché non hanno mai interagito con noi. Un tempo abbiamo provato ad avvicinarci e aiutarle, ma siamo stati rifiutati ogni volta. Così i miei genitori hanno detto che in passato probabilmente hanno incontrato persone malvagie e così ora temono di entrare in contatto con le persone. Di conseguenza abbiamo deciso di non disturbarle più. Inoltre, sono passati così tanti anni, ma non solo non hanno lasciato questo posto, ma hanno lasciato raramente questa foresta."


"Tuttavia dovrebbero possedere la stirpe della fenice." Ipotizzò Feng Xian'er.


Yun Che aggrottò le sopracciglia: nell'intero continente, a parte il clan della fenice che viveva qui, gli altri erano tutti membri della setta della Divina Fenice. Ma perché sarebbero venuti qui? Inoltre, sentendo la storia di Feng Xian'er, sembra che respingessero ogni sorta di contatto con fare estremo.


Yun Che sembrava sovrappensiero: In tal caso, allora non disturbiamole, andiamocene."


Mentre ne parlava, gettò un'occhiata sulla stretta di Feng Xian'er e disse con fare scherzoso: "Che le donne isolate qui siamo davvero spaventose? Sembri davvero tesa."


Fu in quel momento che Feng Xian'er notò che lo stava stringendo e si rilassò per poi dire: "Non è così, è solo che... c'è un piccolo mostro davvero spaventoso lì e temo che ti ferirà senza volerlo."


"Piccolo mostro?"


Proprio mentre Yun Che stava facendo domande, una voce acuta di una ragazzina riecheggiò nella foresta: "Andatevene immediatamente da questo posto! Non potete avvicinarvi!"


Dopodiché una ragazzina uscì dalla foresta di bambù.


Sembrava avere circa dieci anni, indossava un semplice abito pulito e delicato. Anche se era piccola, i suoi capelli fluivano come una notte stellata, arrivando oltre la sua vita e danzando con la brezza. Il suo viso era bianco come la polvere e sembrava una scultura di giada, i suoi lineamenti erano davvero adorabili, ma i suoi occhi brillavano vigorosamente... una luce piena di minaccia e allerta.


Tuttavia era fin troppo adorabile, quindi anche se Yun Che aveva perso tutta la sua coltivazione, non sentiva nessun senso di minaccia provenire da lei, nonostante il suo sguardo feroce e la sua aura belligerante.


Feng Xian'er però aumentò la sua stretta. Anche il suo corpo si era irrigidito così tanto da fare del male a Yun Che.


Yun Che la guardò e disse con tono stupito: "Non può essere il piccolo mostro... di cui stavi parlando, vero?"
                                


                                



