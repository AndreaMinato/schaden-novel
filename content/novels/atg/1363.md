---
weight: 13630
title: Capitolo 1363 - []
pubDate: 2025-02-27T08:14:48.785Z
tags:
    - atg
---


<strong>Edit del 7 dicembre: La pubblicazione è saltata, perché alstor ha problemi di salute (non preoccupatevi, si riprenderà e così lo farà la pubblicazione) mi ha detto che oggi dovrebbe pubblicare i due regolari.</strong>


<em>Capitolo sponsorizzato, ringraziamo Federico!
8 capitoli in coda (Federico), 0/10,
-Schadenfreude</em>


"Piccolo mostro?!"


Prima che Feng Xian'er potesse rispondere, la ragazzina reagì come un gatto a cui era stata calpestata la coda e si arrabbiò: "Chi stai chiamando piccolo mostro?!"


"Eh..." Yun Che la esaminò e rise con sincerità: "Naturalmente non sto parlando di te. Sembri così adorabile, quindi come potresti essere definita piccolo mostro?"


"Umpf!" La ragazzina sollevò il nasino e sembrò compiaciuta del complimento.


"Qual è il tuo nome bambina?" Chiese Yun Che... Ma non notò di aver preso l'iniziativa nonostante la sua tristezza... Inoltre aveva iniziato istintivamente una conversazione con lei e il suo tono e il suo sguardo erano stranamente calorosi.


La bambina rispose con un tono severo e autoritario: "Sono Yun Wuxin, e chi sei tu esattamente? Perché sei venuto qui?! Che tu non sappia che è il nostro territorio?"


"Yun Wuxin?" Yun Che non rispose alla sua domanda, invece sorrise lievemente dicendo: "Che strano... uh, intendo, che bel nome. Chi è stato a dartelo?"


"È stata mia madre naturalmente!" Disse la bambina, i suoi occhi luminosi erano pieni di vigilanza. Il suo sguardo continuava a scorgere i piedi di Yun Che e Feng Xian'er, come se stesse avvertendo loro con gli occhi di non fare nessun passo avanti.


"Wuxin... perché tua madre ti ha dato un nome del genere?" Chiese di nuovo Yun Che, si stava anche interessando al nome di una bambina che aveva incontrato per la prima volta.


Sembrava che ci fosse una strana forza inspiegabile che lo spingeva a fare domande...


Feng Xian'er guardò Yun Che e rimase sbalordita per un po'... perché Yun Che stava mostrando un sorriso gentile mentre fissava la bambina.


Yun Che aveva sorriso nell'ultimo mese, ma l'aveva sempre fatto forzatamente, e dalla sua espressione trapelava evidente tristezza. Ma in quel momento il suo sorriso era naturale e caloroso.


Feng Xian'er rimase completamente stordita da ciò che aveva visto e per un momento si dimenticò di trascinare Yun Che via... allontanandosi da questo piccolo mostro, che sembrava adorabile, ma che in realtà era estremamente pericoloso.


La bambina mostrò un'espressione severa e solenne mentre cercava di assumere una posizione potente e minacciosa: "Mia madre ha detto che tutto in questo mondo è pieno di amarezza e dolore. Se uno non vuole cadere nella disperazione, bisogna liberarsi di ogni speranza ed emozione. Bisogna liberarsi di un cuore prima di rimuovere la speranza, e bisogna essere privi di speranza prima di poter svuotarsi di ogni tristezza e poi liberarsi da ogni rimpianto!"


"..." Yun Che rimase sbalordito da quelle parole, ma poi scoppiò a ridere: "Ahahah, signorina, capisci cosa significano quelle parole?"


Feng Xian'er: "..." (Eh?)


La domanda di Yun Che sbalordì la bambina, che dopo ruggì con rabbia: "Io... i-io, naturalmente le capisco! Chi sei esattamente?! Perché sei qui?! Sei un qualche tipo di malvagio pericoloso?!"


"Ti sembro malvagio?" Chiese con un sorriso Yun Che, ma dopo il suo sorriso scomparì.. <em>Aspetta un minuto, il suo cognome è Yun?</em>


<em>Non è Feng?


Inoltre... nel Regno Demoniaco Illusorio, la famiglia Yun era famosa, ma nel continente del Cielo Misterioso le persone di cognome Yun erano molto rare.</em>


La bambina guardò Yun Che con serietà, poi sollevò le sopracciglia e iniziò a ridere: "Wa! Zio, sei davvero debole! Eheheheh..."


Zi...o...


Le labbra di Yun Che fremettero quando sentì queste parole. In quanto numero uno in quanto a bellezza nel continente del Cielo Misterioso, nel Regno Demoniaco Illusorio e nelle Divine Regioni Orientali e Occidentali, questa era la prima volta che qualcuno lo chiamava così. Mostrò subito un'espressione ancora più indignata e infuriata della bambina e disse stringendo i denti: "Zio? Hai mai visto uno zio elegante e splendido come me?!"


Mentre parlava, si sfiorò con noncuranza le guance... ma sentì una barba folta e una pelle molto ruvida.


Rimase immediatamente sbalordito.


Da quando aveva praticato l'arte del Dio dell'Ira, il suo corpo era stato nutrito costantemente dalle energie spirituali della terra e del cielo. Ogni pollice della sua pelle era duro come l'acciaio ed era anche bianca e perfetta, inoltre non importava quanto fossero gravi le sue ferite, non avrebbero lasciato un solo segno nella sua pelle.


Così dall'esterno era sempre sembrato un ventenne e avrebbe mantenuto lo stesso aspetto anche se fossero passati altri mille o diecimila anni.


Ma dopo la sua resurrezione, non aveva più forza misteriosa, né un fisico divino, e l'energia spirituale non lo depurava e non lo temprava più. Inoltre l'aura torbida dei piani inferiori, i venti montani che soffiavano ogni giorno, l'indebolimento del suo corpo... e in particolare il suo grande turbamento lo avevano fatto invecchiare.


Quindi, durante questo breve mese, sembrava fosse invecchiato più di dieci anni.


La bambina gli fece la linguaccia quando sentì le sue parole spudorate: "Sei davvero svergognato! E pensare poi che un uomo grosso come te sarebbe stato così debole e avrebbe avuto bisogno di una donna a sostenerlo, è ancora più svergognato!"


Se l'avesse detto qualcun altro, questo gli avrebbe inferto indubbiamente un duro colpo, ma di fronte allo sdegno della bambina, Yun Che scosse la testa e rise: "Bene, bene, bene. Hai proprio ragione. Sono debolissimo e svergognato. Vedi, sono così debole che non posso rappresentare nessun pericolo per te, vero? Quindi potresti farmi entrare a dare un'occhiata dentro la foresta di bambù?"


"Impossibile!!"


L'espressione di Yun Wuxin cambiò in un istante e il suo sguardo che era diventato un po' gentile, recuperò un po' della sua precedente... ferocia? Lo indicò mentre lo avvertiva: "Questo è il nostro territorio e nessuno può avvicinarsi. Sennò... non farò più la brava! Vi avverto, non pensate di potermi maltrattare perché sono ancora piccola, sono davvero forte!"


"Benefattore." Feng Xian'er trascinò Yun Che, se il giovane avesse posseduto ancora la sua percezione divina, avrebbe sentito che Feng Xian'er aveva già rilasciato la sua Energia Misteriosa e l'aveva usata per proteggerlo da un attacco in arrivo: "È meglio se torniamo indietro, altrimenti... sarà pericoloso."


"...?" Yun Che sorrise lievemente e disse: "Sicuramente non sarà il piccolo mostro che hai menzionato, no?"


Feng Xian'er: "..."


Non ascoltò le parole della giovane, il cuore iniziò a sussultare senza motivo. Invece fece un piccolo passo verso la capanna di bambù.


"Non puoi avvicinarti qui!!"


Questo piccolo passo sembrò calpestare il cuore della bambina, che gridò. Fu in quel momento che le canne di bambù ondeggiarono violentemente... Come se un forte vento le avesse scosse.


"Ah!" Feng Xian'er gridò con sorpresa e si mise subito di fronte a Yun Che. Fu in quel momento che un suo piede entrò nella foresta di bambù.


L'espressione di Yun Wuxin cambiò lievemente. In quell'istante il suo braccio bianco e morbido che non era ancora maturato... spinse in avanti come per riflesso condizionato.


BZZZZ!!!


Un esplosione soffocata e profonda risuonò nella terra silenziosa.


Feng Xian'er non arretrò affatto mentre rilasciava tutta la sua Energia Misteriosa per proteggere Yun Che... Durante lo scoppio, lo spazio attorno a loro si distorse e sia lei che Yun Che furono scaraventati all'indietro fuori dalla foresta.


"Oof..." Yun Che tremò e quasi vomitò sangue. Feng Xian'er lo aveva già abbracciato agitata: "Stai bene? Ti sei ferito da qualche parte?"


In quel momento, la ragazza che aveva fatto un attacco di riflesso ritirò la mano con fare agitato. Quando vide il pallido Yun Che, il suo sguardo si riempì di paura. Fece frettolosamente un po' di passi avanti... poi si ritirò immediatamente mentre balbettava: "S-stai bene? I-io non l'ho fatto apposta... Chi... ti ha detto di non ascoltarmi..."


Yun Che si premette una mano al petto mentre sentiva un dolore straziante, ma non vi prestò attenzione. I suoi occhi erano ancora fissi sulla ragazzina e sembrava stesse guardando un mostro assurdo.


Prima... aveva formato chiaramente una distorsione nello spazio!


Anche se l'elemento dello spazio nella Stella Polo Blu non poteva essere paragonato a quello del Regno degli Dei, sicuramente non era così facilmente deformabile. Per poter creare una così chiara distorsione bisognava avere coltivato fino all'Stadio Imperatore Misterioso.


Tuttavia questa ragazzina di fronte a lui aveva solo dieci anni d'età al massimo, eppure... era all'Stadio Imperatore Misterioso?!


Nella nazione Ventoblu, un potere del genere equivaleva a quello di un grande maestro di un setta! Il numero uno nel continente anni fa, Ling Tianni, era un Trono di sesto livello.


Inoltre, per proteggerlo, Feng Xian'er aveva usato tutte le sue forze. Nonostante questo era stata comunque scaraventata via dal colpo di riflesso della bambina... Questo significava che la coltivazione di questa bambina era superiore a quella di Feng Xian'er?


Non era solo un Trono, forse era negli stadi intermedi o avanzati dello Stadio Imperatore Misterioso!


"Tu... quanti anni... hai?" Chiese Yun Che balbettando.


"Undici." Rispose la ragazzina con agitazione, ma il suo sguardo brillante era ancora vigile e cauto.


Yun Che sussultò, un Trono di undici anni... nell'intero continente del Cielo Misterioso e perfino nel Regno Demoniaco Illusorio non era mai accaduto un caso del genere, figuriamoci nella Nazione Ventoblu!


A questa età, le Vene Misteriose della maggior parte dei coltivatori si erano appena formate ed erano riuscite a stento ad iniziare a coltivare... Quando lui aveva undici anni, si nascondeva dietro le gambe di Xiao Lie e non aveva nemmeno capito cos'era la via del mistero.


Ma la bambina di fronte a lui poteva deformare lo spazio con un solo colpo di palmo!


Da quando un tale piccolo mostro era apparso nel continente del Cielo Misterioso?!!


Mmmh? Piccolo mostro?


Non c'era da meravigliarsi che Feng Xian'er l'avesse chiamata così. E non si limitava solo ad esserlo...


Rendendosi conto che Yun Che stava bene, la ragazzina riuscì a rilassarsi un po', ma la sua espressione divenne molto tesa. "Zio, sei davvero, davvero debole! Umpf, ora sai quanto sono potente, vero? Se hai paura, dovresti andartene ora. Sennò... sennò... mi arrabbierò davvero."


"Benefattore, andiamo." Disse con tono urgente Feng Xian'er. L'improvviso attacco della bambina l'aveva riempita di ansia e paura.


Yun Che era agitato, ma non insistette. Invece annuì lievemente.


Mentre si girava, diede alla bambina un'altra occhiata... Per qualche strano motivo, non voleva separarsi da lei.


<em>Strano, perché mi batte così tanto il cuore quando la vedo?


Che la sua forza mentale sia molto forte mentre la mia sia troppo debole?</em>


Quando vide che i due se ne stavano andando, Yun Wuxin sospirò di sollievo e solo dopo la sua piccola figura delicata scomparì nella foresta.


In un istante, la foresta ondeggiò e un lieve vento iniziò a soffiare portando la voce limpida, ma gentile di una donna.


"Xin'er, stavi coltivando?"


"No madre." Era la voce della bambina. "C'era uno strano zio che voleva entrare nella capanna, ma l'ho già cacciato via."


Dato che si erano allontanati, Yun Che normalmente non sarebbe riuscito a sentirle visto che non era più percettivo come prima.


Ma questa raffica di vento freddo era soffiata verso di lui, facendo risuonare le loro voci.


Quella voce celestiale portata dal vento era lieve e debole come della nebbia, ma folgorò Yun Che sul posto...





