---
weight: 1367
title: Capitolo 1367 – Una Scelta?
pubDate: 2025-02-27T08:14:48.786Z
tags:
    - atg
---


<em><strong>Capitolo Sponsorizzato! Grazie mille Federico! 6 in coda, 0/10 donazione</strong></em>


<em><strong>-Alstor</strong></em>






Yun Wuxin spalancò immediatamente gli occhi. Saltò via dall’abbraccio di Chu Yuechan, rialzandosi in piedi di scatto. Senza dire una sola parola, distese rapidamente una mano e la appoggiò al petto della madre. Un rivolo di Energia Misteriosa incredibilmente delicato avvolse la vena vitale di Chu Yuechan, calmando al tempo stesso la sua aura caotica e regolando il suo flusso sanguigno.


Si concentrò con attenzione, ma era stata colta così alla sprovvista da essere impallidita: “Mamma, fra poco… fra poco starai meglio…”


Il sangue caldo schizzato sulla mano di Yun Che conteneva vaghe tracce di un’energia glaciale e anomala. In preda all’orrore e allo stupore, Yun Che barcollò vistosamente in avanti e si inginocchiò a terra. Non riuscì a rialzarsi in tempo, perciò, afferrò prontamente il braccio di Chu Yuechan. Strinse i denti e cercò con tutto sé stesso di calmarsi, ma le sue mani tremavano comunque senza controllo.


Chu Yuechan era di un pallore spaventoso, ma la sua espressione era più calma di quella di Yun Che. Si pulì delicatamente gli angoli delle labbra e disse: “Non preoccuparti, mi succede di tanto in tanto. Sto già meglio.”


“…” Yun Che non disse nulla, ma le dita con cui stava afferrando il braccio di Chu Yuechan cominciarono a stringere e allentare la presa a intervalli irregolari. Anche se aveva perso tutta la sua forza misteriosa, come minimo gli restavano le sue eccezionali conoscenze mediche e anatomiche.


La sua aura e la sua energia vitale erano estremamente deboli e gelide!


Capì velocemente la situazione… Chu Yuechan aveva coltivato una arte misteriosa dell’elemento del Ghiaccio per tutta la vita, quindi l’energia gelida riempiva il suo corpo. Anche se aveva distrutto la sua arte misteriosa, l’energia gelida accumulatasi dentro di lei per decine di anni non poteva dispersi in poco tempo. Ma, considerando che all’epoca la sua forza misteriosa era all’Stadio Imperatore Misterioso, l’energia gelida non avrebbe potuto causarle alcun danno e le sarebbe bastato guidarla delicatamente per farla disperdere in fretta.


Tuttavia, in seguito Chu Yuechan era stata ferita gravemente mentre era incinta e aveva usato tutta la sua Energia Misteriosa per proteggere Yun Wuxin, ancora nel suo ventre, al punto che persino le sue Vene Misterioses erano avvizzite ed erano morte, e poi aveva dovuto addirittura affrontare il parto…


Di conseguenza, aveva perso tutta la sua forza misteriosa e il suo corpo si era indebolito molto. L’energia gelida al suo interno era diventata inevitabilmente una maledizione che stava corrodendo la sua energia vitale.


La buona notizia era che, sebbene Chu Yuechan non avesse più alcuna forza misteriosa, c’erano ancora alcune tracce dell’Aura del Dio Drago dentro di lei, ecco perché era riuscita a sopportare quella condizione per tutti quegli anni. Ma anche così…


Distolse leggermente lo sguardo e guardò la piccola mano che Yun Wuxin stava premendo contro il petto della madre. A quel punto, era ormai più che convinto che se lei non avesse sviluppato una notevole forza misteriosa già a pochi anni di età, diventando più forte così velocemente, Chu Yuechan anni prima sarebbe sicuramente già…


Lasciò andare il braccio di Chu Yuechan e tirò mentalmente un piccolo sospiro di sollievo. Dopodiché, provò sia tranquillità che una vaga paura. La sua tranquillità derivava dal fatto che Chu Yuechan non era incurabile, e la paura da quello che se fosse giunto solo qualche anno più tardi avrebbe trovato una Yun Wuxin sola e abbattuta.


Il colorito di Chu Yuechan finalmente migliorò visibilmente e solo allora Yun Wuxin ritrasse attentamente la mano. Poi, chiese in tono agitato: “Mamma, stai meglio? Ti fa ancora male da qualche parte?”


Chu Yuechan scosse la testa e accarezzò dolcemente i lunghi capelli della figlia, con nello sguardo sia un amorevole calore sia… una riluttanza alla separazione. Sapeva meglio di chiunque altro in che condizioni si trovava. Sapeva che non le restava molto tempo ed era già estremamente grata per il fatto che i Cieli fossero stati così pietosi da concederle abbastanza tempo da accompagnare Yun Wuxin fino ai suoi undici anni e rivedere Yun Che. Tuttavia, non voleva ancora lasciarli. A parte questo, non provava alcun dolore o rimpianto.


“Wuxin, non preoccuparti, la mamma starà bene.” Disse Yun Che.


Quelle parole fecero voltare di scatto la bambina verso di lui. Anche Chu Yuechan sollevò lo sguardo e lo fissò stupita, spalancando i suoi meravigliosi occhi.


“Papà, stai dicendo… la verità?” chiese a bassa voce la ragazzina, riuscendo a malapena a trattenere le lacrime.


“Certo.” Rispose Yun Che, con un lieve sorriso: “La mamma non ti ha mai detto che tuo papà è un medico straordinario?”


“Un medico… straordinario?” ripeté cantilenando Yun Wuxin, ma Yun Che non capì se perché non gli credesse o perché quelle due parole l’avessero stupita.


“C’è davvero un modo?” nei meravigliosi occhi di Chu Yuechan comparve un bagliore speranzoso.


Yun Che annuì e osservò tranquillamente madre e figlia: “Possiedi il Potere del Dio Drago che ti ho trasmesso, quindi anche se non hai più alcuna forza misteriosa l’energia glaciale non ha potuto distruggere così facilmente la tua energia vitale. Conosco un metodo che ti permetterà di guarire completamente e, anche se non funzionasse, ci sono comunque Ling’er e il mio Maestro nelle arti mediche… il mio Maestro è il più grande dottore del mondo, solo lui è degno del titolo di ‘Medico dei Miracoli’. Al momento, vive nell’Regno Demoniaco Illusorio e, finché ci sarà lui, sicuramente non potremo solo farti tornare in perfetta salute, ma anche ricostruire completamente le tue Vene Misterioses avvizzite.”


Non stava affatto esagerando con quelle affermazioni, perché non intendeva consolarla o darle conforto. Considerando le capacità di Yun Gu, ne era sicuramente in grado.


Anni prima, la Piccola Imperatrice Demoniaca si era ritrovata in condizioni cento volte peggiori di quelle di Chu Yuechan, tanto che persino Yun Che non aveva idea di cosa fare. Ma a Yun Gu erano bastate poche parole e, con l’aiuto di Su Ling’er, avevano salvato la Piccola Imperatrice Demoniaca da morte certa.


Però, era un vero peccato che Yun Che non potesse più utilizzare la Perla del Veleno Celeste. Altrimenti, gli sarebbe bastato prendere una goccia di uno dei nettari spirituali che gli erano stati donati da Shen Xi. Non avrebbe solamente permesso a Chu Yuechan di guarire completamente in pochi minuti, ma avrebbe anche portato la sua forza misteriosa direttamente alla Via Divina.


Dopotutto, si trattava di tesori leggendari che avrebbero fatto venire l’acquolina in bocca persino ai Reami Sovrani. Tesori che i Realm King di Reami Stellari comuni non erano neppure degni di guardare da lontano, per non parlare degli abitanti dei piani d’esistenza inferiori. Eppure, Shen Xi gli aveva donato tutte le scorte di quelle risorse che aveva accumulato nell’arco di centinaia di migliaia di anni.


Quando sentì le parole di Yun Che, gli occhi brillanti come stelle di Yun Wuxin si illuminarono e le lacrime che stava trattenendo a fatica cominciarono infine a cadere a terra come pioggia: “E’ vero… è vero…”


“Un padre non ingannerebbe mai sua figlia.” Yun Che le accarezzò dolcemente la testa.


“Tuo papà è davvero un medico geniale, ed è per questo motivo che ci incontrammo la prima volta.” Disse a bassa voce Chu Yuechan. Anni prima, lui aveva percepito il veleno gelido nel suo corpo semplicemente rivolgendole un’occhiata da lontano. Solo che lei non si sarebbe mai aspettate che quel breve istante, apparentemente come tutti gli altri, avrebbe cambiato la sua vita: “Se lo dice lui, allora è vero.”


“Mamma, starai meglio e…. sarai per sempre… con me?” per Yun Wuxin, quelle parole erano senza dubbio le più belle del mondo, così belle che per un istante si accorse di non riuscire a crederci… era come se stesse sognando.


Yun Che accennò un sorriso, ma provò un dolore atroce al cuore… sua figlia aveva solo undici anni, ma per tutto quel tempo aveva sicuramente sopportato in silenzio l’ansia e il dolore di poter perdere la madre da un giorno all’altro. Per una bambina come lei, era incredibilmente crudele.


Per questo motivo, aveva sempre impedito assiduamente e attentamente a chiunque di mettere piede nel boschetto di bambù, siccome non voleva che nessuno torcesse anche un solo capello a sua madre.


“Certo, sarà per sempre con noi.” Yun Che la guardò negli occhi, annuendo con determinazione: “La mamma sarà sempre al tuo fianco, anche fra mille anni o diecimila anni, non ti abbandonerà mai.”


“Allora, papà… anche tu resterai per sempre con noi, vero?” la sua voce era ancora più bassa, e Yun Che si specchiava nei suoi occhi lucidi… che contenevano anche un bagliore brillante e meraviglioso.


Le figlie idolatravano sempre il padre. Non avevano bisogno di un motivo per farlo, era una sorta di istinto naturale. Nel cuore di una figlia, ogni piccola qualità del padre veniva amplificata enormemente, a volte anche di dieci o cento volte… anche se suo padre, di fronte a lei, sarebbe rimasto per sempre invalido, nel suo cuore era già diventato un individuo straordinario.


“Certo.” Yun Che annuì di nuovo, anche se…


Prese per mano Chu Yuechan e Yun Wuxin, guardando lontano, senza più alcuna esitazione o tristezza nel cuore: “Yuechan, Wuxin, andiamo via di qui insieme. Il mondo esterno non è più pericoloso. È pieno di amici e famigliari che ci proteggeranno. Il Maestro e Ling’er ti aiuteranno a guarire del tutto, Xue’er e Caiyi si assicureranno che Wuxin cresca come si deve… portiamo Wuxin a casa, così potrà conoscere la sua famiglia e le sue origini. Suo nonno e sua nonna saranno di sicuro felicissimi…”


“Quando mia madre seppe della tua storia, anni fa, scoppiò a piangere e mi implorò di trovarti a qualsiasi costo… anche se con così tanti anni di ritardo, finalmente potrò… togliere questo pesante fardello dal suo animo…”


“Il mondo esterno, il nonno… la nonna…” la luce nello sguardo solenne di Yun Wuxin divenne ancora più brillante, ma poi cercò silenziosamente di nasconderla non appena si voltò verso la madre…


“D’accordo.” Senza esitare, Chu Yuechan fece un piccolo cenno d’assenso… che fece riaccendere quel bagliore sfavillante negli occhi della figlia.


……………….


Rovine della Fenice, all’interno dei Terreni di Prova.


Gli occhi scarlatti della Fenice si aprirono lentamente nell’oscurità di fronte a Yun Che. Si era recato di nuovo in quel luogo e, quando vide quegli occhi, si inchinò solennemente e rispettosamente: “Spirito della Fenice, vorrei ringraziarti per la seconda vita che mi hai donato. Solo che ormai sono un semplice mortale, quindi non so davvero come ripagarti e tutto ciò che posso fare è solo promettere che ricorderò per sempre il mio debito.”


Quegli occhi scarlatti rimasero fissi su di lui per qualche istante e, poi, la voce della Fenice risuonò nell’oscurità: “Il tuo stato emotivo e mentale è già cambiato. A quanto pare, le hai già trovate.”


Yun Che sollevò lo sguardo e rispose, con un tono in un certo senso rassegnato: “Come mi aspettavo, sapevi già che lei era mia figlia.”


“Non solo ha ereditato da te un’Aura della Fenice pura e intensa grazie al tuo Sangue dell’Origine, ma dentro di lei c’era anche l’aura del Dio Drago e… un briciolo di quella del Dio Malvagio. L’unica possibilità era che fosse tua figlia.” Commentò lo Spirito della Fenice.


“Perché non me l’hai detto fin dall’inizio?” domandò Yun Che, anche se… conosceva già la risposta, più o meno.


“Cadere dalla più alta delle vette al più profondo degli abissi è un destino crudele e doloroso, ma ha temprato e rafforzato il tuo cuore e la tua mente. Maggiore la tristezza che fosse rimasta nel tuo cuore, maggiore sarebbe stata la felicità che avresti provato nel trovarle. In effetti, se fosse stato possibile, avrei sperato che impiegassi ancora un po’ più di tempo a trovarle…”


Yun Che scosse la testa e rise con amarezza: “Se ci avessi impiegato ancora più tempo, temo che sarei finito sull’orlo del baratro.”


“Oggi, sono venuto a dirti addio.” Il tono di Yun Che si fece più serio: “Anche se la mia vita è stata breve, la Fenice è stata molto generosa con me. Anche se non potrò mai più utilizzare le sue Fiamme, Wuxin ha ereditato il mio Sangue della Fenice. In futuro, sicuramente saprà far risplendere delle Fiamme della Fenice ancora più straordinarie delle mie.”


“Heh heh…” Lo Spirito della Fenice ridacchiò, solo che in confronto alla voce possente e compassionevole che aveva fino a qualche anno prima, quella risata lasciava trapelare la sua profonda fragilità: “Anche il tempo a mia disposizione sta per esaurirsi, quindi temo che non potrò vedere quel giorno. Tuttavia…”


Si fermò per un breve istante, poi riprese a parlare con estrema lentezza e attenzione: “Sei davvero… felice di tornare a una vita ordinaria?”


“…” Yun Che si irrigidì e solo dopo una ventina di secondi riuscì finalmente a rispondere, con un lieve sorriso sulle labbra: “Troverò una speranza, e anche se davvero non riuscissi a trovarla, mi accontenterò. Perché ora ho al mio fianco così tante persone molto più importante dei miei poteri.”


“…” A quel punto, lo Spirito della Fenice cadde improvvisamente in silenzio, ma la luce nei suoi occhi scarlatti continuò a tremolare debolmente. Era come se… stesse riflettendo su qualcosa.


Quel solenne silenzio si prolungò parecchio.


Proprio quando Yun Che stava per dire qualcosa, la voce dello Spirito della Fenice risuonò improvvisamente tutt’intorno: “Forse c’è un modo per risvegliare ancora una volta i tuoi poteri.”


Quelle parole fecero sobbalzare all’istante Yun Che… Poi, il suo volto che era rimasto impassibile quando aveva detto che “si sarebbe accontentato” cominciò a tremare senza controllo, piuttosto intensamente, e disse: “Stai… dicendo la… verità?”


“Qual è questo modo…. Qual è questo modo!?”


Sì, era vero che aveva accettato la sua situazione.


Ma… ne era soddisfatto?


Come poteva esserne soddisfatto!?


“Come ti ho già detto, le Fiamme del Nirvana hanno praticamente resuscitato solo la tua vita, ma tutti i tuoi poteri sono rimasti morti. In altre parole, sono ancora nel tuo corpo. Solo che sono morti con te, senza però risorgere.”


“Si può sapere qual è questo modo!?!?” gridò bruscamente Yun Che, in tono grave, impaziente: “Svelto, dimmelo! Non mi importa quanto sia difficile, troverò sicuramente una soluzione per farcela!”


“Non è difficile. Al contrario, si potrebbe dire che… è tremendamente facile. Solo che, per te… sarebbe una scelta fin troppo crudele.”


“…??” le parole dello Spirito della Fenice lasciarono Yun Che pietrificato dallo stupore. Ricordava chiaramente che lo Spirito della Fenice gli aveva detto che nessun potere al mondo poteva risvegliare le sue Vene Misteriose del Dio Malvagio, a meno che si utilizzasse un’altra goccia del suo Sangue Indistruttibile… eppure, adesso gli stava dicendo che il modo per farlo era tremendamente facile?
                                


                                



