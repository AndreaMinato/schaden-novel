---
weight: 13690
title: Capitolo 1369 – Stella Scarlatta
pubDate: 2025-02-27T08:14:48.786Z
tags:
    - atg
---


<em>Capitolo regolare!
6 capitoli in coda (Federico), 0/10,
-Schadenfreude</em>


"Xian'er non oserebbe disubbidire ad un suo ordine Lord Divina Fenice, come potrei accettare che mi faccia... una richiesta." Feng Xian'er si inchinò profondamente nel panico.


"Sì, puoi farlo." Disse lo spirito. La luce nel suo sguardo si stava indebolendo anno dopo anno, proprio come la sua voce che stava diventando sempre più solenne: "Desidero che tu lasci questo posto per rimanere a fianco di Yun Che finché potrai."


"Ah?" Feng Xian'er ne fu sorpreso all'inizio, ma poi si ricordo della cosiddetta "richiesta" dell'anima della fenice e fu colta ancora di più dal panico: "È stato un ottimo benefattore per me. Non potrei mai fargli del male."


"Non ti sto chiedendo di danneggiarlo, figuriamoci cospirare contro di lui."


"Allora... mi stai chiedendo di proteggerlo, Lord Divina Fenice?" Si rilassò lievemente quando sentì la sua rassicurazione.


L'Anima della Fenice disse: "Non ha bisogno della sua protezione, è in ottimi rapporti con tutti i coltivatori più potenti di questo continente. Tuttavia c'è una cosa che solo tu puoi fare."


"Solo... io?" Feng Xian'er ripeté confusa queste parole...


.....


Il mondo oltre la barriera della fenice era quello esterno per Yun Wuxin. Era un mondo in cui non aveva mai messo piede finora.


Feng Xian'er portava Yun Che, mentre Yun Wuxin portava Chu Yuechan. In alto nel cielo, l'aria era completamente diversa... Yun Wuxin sembrava entusiasta come un uccello appena uscito dalla sua gabbia e si guardò attorno respirando avidamente questa atmosfera diversa.


"Alla fine siamo partiti." Chu Yuechan fissò in lontananza con un'espressione piena di emozioni contrastanti.


Per un'altra persona, una vita priva di desideri nel palazzo immortale Frozen Cloud o anni di isolamento nel clan della Fenice potrebbero essere sembrati una prigione, ma Chu Yuechan ci si era abituata da molto tempo. In effetti temeva proprio ciò che il futuro avrebbe riservato.


Alla fine Yun Wuxin era il motivo principale per cui aveva deciso di partire con Yun Che.


"Piccola Fata." Yun Che sapeva cosa pensava. Disse piano: "Starò sempre con te."


All'improvviso una presenza pericolosa si avvicinò a loro.


Era un'aquila gigante verde. Stava sollevando una tempesta e l'obiettivo dell'attacco era proprio loro.


Feng Xian'er si tese e si mise subito di fronte a Yun Che, ma al contrario, l'uomo non sembrò minimamente preoccupato.


"Eh?" Yun Wuxin indicò l'aquila.


La tempesta si disperse immediatamente e fu bloccata da un potere irresistibile.


Yun Wuxin esaminò l'aquila con serietà per poi chiedere: "Cos'è quello? È così bello, ma è anche molto feroce."


Yun Che sorrise: "Quello è un Falco Tempesta Feroce. Molto tempo fa sono caduto qui perché mi stava inseguendo.


"Eh?" Yun Wuxin rimase un po' a bocca aperta quando lo sentì. Poi disse con un po' di rabbia: "Ti ha inseguito prima papino? Dev'essere un uccello cattivo!"


Indicò di nuovo il Falco Tempesta Feroce e la povera creatura iniziò a precipitare verso il basso fino a sparire dalla vista di Yun Che.


"Ahahahahah," Yun Che rise fragorosamente, ma poi si accigliò.


Prima aveva visto le Bestie dalle Scaglie Blu. Ora era il Falco Tempesta Feroce. Per qualche motivo erano cambiati così tanto che sembrava fossero stati influenzati da una strana energia.


Aspetta un momento... influenzati?!


Se c'era qualcosa che poteva mutare la natura di una creatura vivente, poteva essere solo l'Energia Misteriosa dell'oscurità!


Tuttavia questo era il continente del Cielo Misterioso, e nessuno a parte lui la possedeva dopo che Fen Juechen e Xuanyuan Wentian erano morti. Inoltre il Nido Diabolico Moon Slaughter vicino al Palazzo Supreme Ocean era bloccato costantemente, quindi l'energia diabolica non dovrebbe essere trapelata nelle vicinanze. Anche se non fosse stata bloccata, questo posto sarebbe stato fin troppo lontano per soccombere sotto la sua influenza.


Mentre Yun Che rifletteva, un bagliore rosso attirò la sua attenzione all'improvviso.


Guardò istintivamente verso est e vide una stella scarlatta.


Ora era giorno e il suo bagliore era più che sufficiente per mettere in ombra qualunque stella o luna. Era visibile ad occhio nudo e sembrava una luce penetrante. Quando Yun Che la fissò direttamente, si sentì come se un paio di aghi avessero trafitto i suoi occhi. Anche il suo cuore e il suo spirito si stavano agitando, pieni di un dolore indescrivibile.


Quello è...


"Eh? Mamma, guarda! È di nuovo quella stella rossa."


Yun Che si stava ancora riprendendo dal suo stupore, quando Yun Wuxin sussultò. Poi la stella rossa svanì nel nulla.


<em>Stella rossa... ha detto di nuovo?!</em>


"Cos'è quella luce rossa? Appare di frequente?" Chiese Yun Che girandosi.


Feng Xian'er gli rispose: "La chiamiamo Stella Scarlatta. Abbiamo iniziato a vederla sei mesi fa, ma non si fa vedere mai per molto tempo prima di svanire nuovamente. Tuttavia non sappiamo ancora cosa sia, nonostante ci siano molte dicerie che affermano che sia un segno di buona fortuna."


Yun Che: "..."


"In realtà non si sta mostrando solo nel continente del Cielo Misterioso. Il fratellone e io l'abbiamo vista una volta mentre esploravamo l'Regno Demoniaco Illusorio." Aggiunse Feng Xian, per poi mormorare tra sé e sé: "Di recente sembra che si stia rivelando sempre più frequentemente."


"Sei mesi fa..." Yun Che si accigliò per poi chiedere all'improvviso: "Non è il momento in cui le Bestie Misteriose hanno iniziato ad agitarsi?"


"Ah?" Feng Xian'er fu colta alla sprovvista: "Io... penso di sì. Le due sono connesse in qualche modo?"


"..." Yun Che rimase in silenzio per un momento per poi sorriderle e dire: "È solo un'ipotesi. Vabbè, andiamo."


"Oh giusto, perché la Divina Fenice ti ha evocato, Xian'er?" Chiese senza pensare Yun Che.


"Al riguardo..." Feng Xian'er inchinò lievemente la testa per poi rispondere piano: "Non voglio nasconderti niente, ma... il Lord Divina Fenice mi ha detto di non dirlo a nessuno, quindi... mi dispiace..."


Yun Che fece un cenno frettoloso e disse: "Va bene, va bene. Deve averti convocato per qualcosa di importante. È colpa mia per aver chiesto senza pensare."


Feng Xian'er sembrò sul punto di rispondere, ma alla fine decise di tacere.


La Catena Montuosa delle Diecimila Bestie era la dimora di molte creature, e la maggior parte di esse era diventata violenta per qualche motivo. Non appena lo videro, iniziarono immediatamente ad attaccare il gruppo.


Furono attaccati dodici volte prima di uscire dall'area.


Fortunatamente, la maggior parte delle Bestie Misteriose in questo luogo erano allo Spirito Misterioso o all'Stadio della Terra Misteriosa. Qualunque livello superiore era estremamente raro. Considerando la potenza di Feng Xian'er e Yun Wuxin, era impossibile che queste creature impazzite minacciassero il gruppo.


Quando lasciarono finalmente la Catena Montuosa delle Diecimila Bestie, Yun Che si rese conto che le Bestie Misteriose territoriale avevano lasciato il loro territorio per qualche motivo. Non solo alcuni villaggi vicini erano stati distrutti, anche le strade ufficiali si erano svuotate. Non trovarono nemmeno una persona anche se era pieno giorno.


"È così anche negli altri posti?" Chiese Yun Che.


"Mm." Feng Xian'er annuì: "L'area influenzata di più è stata la Terra Desolata. La zona del disastro si estende per centinaia di chilometri di diametro e nessuno osa avvicinarsi troppo. Nonostante le bestie agitate siano state soppresse già diverse volte, si dice che stiano diventando sempre più tumultuose. Se continuerà così, probabilmente anche ogni Bestie Misteriose della Terra Desolata diventerà violenta."


Se fosse vero, l'unica soluzione possibile sarebbe stato massacrare ogni Bestie Misteriose della Terra Desolata.


Quella zona era ampia quattrocento chilometri... era il posto più pericolo della Nazione Ventoblu, dove vivevano innumerevoli creature. I mostri della Catena Montuosa delle Diecimila Bestie non potevano reggere il confronto. Molto tempo fa, Chu Yuechan era quasi morta a causa di due Draghi dei Fiumi laggiù.


Se la setta della Divina Fenice non avesse aiutato la nazione Ventoblu, allora queste orde avrebbero causato una grande catastrofe.


<em>Cosa diavolo sta succedendo?!</em>


Mentre Yun Che stava spiegando la cultura e le usanze della nazione Ventoblu a Yun Wuxin, il gruppo sentì all'improvviso il ruggito di diverse Bestie Misteriose e il rumore di un oggetto che stava tagliando velocemente l'aria.


Yun Che capì facilmente che era il rumore di fendenti.


Feng Xian'er si fermò e spiegò a Yun Che: "È quel Ling Jie che abbiamo incontrato l'altroieri."


"Ling Jie?" Chu Yuechan lo guardò di sottecchi: "Il secondo giovane maestro della Villa della Spada Celestiale?"


Allora, Ling Jie aveva combattuto contro Yun Che durante il torneo Ventoblu. Aveva dimostrato di essere più talentuoso di suo fratello Ling Yun, ad appena sedici anni, sbalordendo tutti.


"È lui." Rispose Yun Che: "Sta vagando per il mondo negli ultimi anni per migliorare la sua coltivazione e aiutarmi a trovarti. Desidera espiare le colpe della madre."


Chu Yuechan: "..."


"Gli devo anche io diversi favori. Quando sono andato dal clan del Cielo Ardente, era preoccupato per la mia sicurezza e ha viaggiato per molto tempo solo per aiutarmi a combattere... Quando suo nonno, Ling Tianni ha provato ad uccidermi, ha rischiato la vita per ostacolarmi... E quando sono andato fino alla Nazione della Divina Fenice per partecipare al Torneo delle Sette Nazioni, mi ha seguito ancora una volta per sostenermi, mettendosi in pericolo. Obiettivamente parlando, non possono essere considerati davvero grandi favori, ma sono comunque azioni incredibilmente preziose e pure per me."


Yun Che sospirò piano per poi continuare con un'espressione piena di emozioni contrastanti: "È stato il motivo per cui ho deciso di non uccidere Xuanyuan Yufeng nonostante abbia saputo delle atrocità che ha fatto."


"Dovremmo evitarlo?" Chiese Feng Xian'er. Era chiaro che Yun Che non era stato disposto a vederlo l'altro giorno.


"No, va bene." Yun Che sorrise. "È raro incontrarlo così; non possiamo andarcene senza salutare.


Ling Jie ovviamente non era qui per coltivare visto che il suo livello era di gran lunga superiore a quello delle creature del posto. Il vero motivo per cui era rimasto in quest'area negli ultimi due giorni era per salvare le persone capitate per errore in quest'area, proprio come quando era apparso come un fulmine quando Feng Xian'er e Yun Che erano stati attaccati dalle Bestie dalle Scaglie Blu quel giorno.


Crack!!


Un fendente abbagliante lasciò dei marchi neri nello spazio e ammassi di Bestie Misteriose inferocite caddero a terra, ridotte a pezzi. Quando l'ultima creatura rilasciò il suo ultimo grido, l'uomo vide Yun Che.


Ling Jie si irrigidì, come se fosse caduto in trance.


"Da quanto tempo piccolo Jie. Il tuo aspetto non è cambiato dall'ultima volta che ci siamo incontrati." Yun Che gli sorrise mentre Feng Xian'er lo portava a terra.


Ling Jie rimase stordito per diversi secondi per poi balbettare incredulo: "Yun... Yun... Ah, no... Tu... sei davvero..."


"Sono solo passati cinque anni dal nostro ultimo incontro, no? Ti sei già dimenticato di me?" La sua reazione divertì Yun Che.


"N-no..." Ling Jie scosse frettolosamente la testa. Alla fine dopo essersi accertato di    non stare sognando, si avvicinò con entusiasmo: "Boss, sei... sei davvero tu? ho sentito che sei andato in un piano superiore e tu... tu... sei appena tornato da un altro mondo? Ma... ma sembri..."


Naturalmente Ling Jie non sentiva nessuna aura misteriosa provenire da Yun Che... Anche se il divario tra di loro poteva essere così vasto da non poter percepire l'energia dell'altro, questo non avrebbe spiegato perché la pelle di Yun Che sembrava così ruvida o le sue pupille così spente...


"Mn." Yun Che annuì. "Sono andato in un altro mondo. In effetti sono tornato non molto tempo fa. Per quanto riguarda le mie attuali condizioni... beh, come puoi vedere, ho perso tutta la mia Energia Misteriosa e praticamente sono un invalido."


Scioccato, Ling Jie non poté credere alle sue parole, figuriamoci accettarle. Mormorò: "Come... come può..."


Ling Jie spostò lo sguardo di lato e vide Chu Yuechan... In quel momento la sua Spada dello Yang Celeste gli cadde di mano e tremò come se fosse stato colpito da un fulmine. L'arma che non aveva mai lasciato le sue mani cadde a terra con un clangore.


"Fata... Yuechan?" Ancora una volta rimase congelato sul posto. in effetti il suo sguardo diventò ancora più agitato.


Chu Yuechan un tempo era stata la bellezza numero uno della Nazione Ventoblu. Suo padre era stato ossessionato da lei come un pazzo e sua madre si era ingelosita così tanto da essere diventata folle... Era anche la donna che sperava di trovare perfino nei suoi sogni.


"Mn," Yun Che sorrise, "Finalmente l'ho trovata."


Thump!!


Ling Jie si inginocchiò pesantemente a terra e iniziò a piangere: "Fata Yuechan, il figlio della colpevole, Ling Jie... è qui per scusarsi per conto di sua madre!"


Ling Jie batté la testa a terra dopo averlo detto. Dato che non aveva protetto la fronte con Energia Misteriosa, il sangue iniziò a schizzare sul terreno polveroso, nel secondo in cui lo fece.
                                


                                



