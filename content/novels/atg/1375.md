---
weight: 13750
title: Capitolo 1375 – Tagliare ogni Legame
pubDate: 2025-02-27T08:14:48.788Z
tags:
    - atg
---


<em><strong>Capitolo regolare, 3 in coda, 0/10 donazione</strong></em>


<em><strong>-Alstor</strong></em>






Nel cielo sopra la città Imperiale dei Demoni, la Piccola Imperatrice Demoniaca osservò in silenzio la riunione fra Yun Che e i suoi genitori, senza disturbarli.


“Non c’è davvero alcun modo di fargli recuperare la sua forza misteriosa?” domandò a Su Ling’er, accanto a lei.


Su Ling’er rispose a bassa voce: “Non ci sono assoluti in questo mondo. Solo che le sue Vene Misterioses sono fin troppo speciali, quindi temo che le probabilità siano davvero basse. Forse… il Maestro troverà un modo.”


Su Ling’er aveva pronunciato la seconda metà della frase a voce molto bassa. Aveva appena controllato le condizioni di Yun Che. Era sicura che anche Yun Gu, se fosse stato con loro, avrebbe detto di non poter fare nulla.


L’espressione della Piccola Imperatrice Demoniaca si incupì leggermente e aprì bocca solo dopo un lungo silenzio: “Se alla fine non ci sarà davvero nulla che possiamo fare, dovremo comunque dare fondo a ogni nostra risorsa e tentare ogni metodo per prolungare la sua vita… a qualsiasi costo.”


Poteva accettare che Yun Che fosse rimasto menomato, perché potevano comunque proteggerlo e assicurarsi che nessuno gli torcesse neppure un capello. Ma non poteva accettare che un giorno sarebbe morto prima di lei… un corpo ordinario implicava anche una durata della vita ordinaria.


“Mn…” Su Ling’er fece un piccolo cenno d’assenso, ma non promise esplicitamente che avrebbe funzionato. Distolse lo sguardo e lo puntò verso il basso, poi sussurrò: “Avevo sentito dire già anni fa che la Sorellona Yuechan un tempo era la donna più bella dell’Impero Ventoblu, e a quanto pare è vero.”


“Umpf, in fin dei conti, lui si approfittò comunque di lei.” Commentò la Piccola Imperatrice Demoniaca, sbuffando.


Su Ling’er non poté che trattenersi dal ridere e rispose: “Già. Fa sempre così, e l’ha fatto soprattutto con te, la Piccola Imperatrice Demoniaca. Si è approfittato di tutto ciò che avevi, specialmente di ciò di cui non avrebbe dovuto approfittarsi.”


“…” la meravigliosa Piccola Imperatrice Demoniaca si voltò di scatto. Il suo sguardo era leggermente confuso e agitato. Ovviamente sapeva cosa Su Ling’er intendesse dire… dopo aver sposato Yun Che, all’inizio aveva creduto che le restassero solo tre anni di vita e il suo più grande desiderio era stato di avere un figlio con lui, così da far sopravvivere la dinastia imperiale. In quel periodo, Yun Che le aveva detto in tono serio e sincero che per averne uno il prima possibile dovevano provarci di continuo, facendole anche cambiare continuamente posizione e convincendola che dovevano anche fare l’amore in più luoghi diversi…


In quanto a relazioni fra uomo e donna, la Piccola Imperatrice Demoniaca all’epoca era una tabula rasa. Per di più, Yun Che era il medico geniale la cui fama aveva scioccato l’intero Regno Demoniaco Illusorio, era in grado di curare qualsiasi malattia. Naturalmente, aveva creduto ciecamente alle sue parole. Così, durante quel periodo… lei, la prestigiosa Piccola Imperatrice Demoniaca, ogni giorno era stata messa da Yun Che in pose e posizioni così vergognose che persino le prostitute di un bordello di seconda categoria le avrebbero trovate troppo indecenti. Per di più, lo ascoltava e lo assecondava con straordinaria ubbidienza, non importava quanto fossero eccessive le sue richieste…


Solo dopo che lui era partito per il Regno degli Dei e lei, Feng Xue’er e Su Ling’er avevano parlato un po’ da ragazze a ragazze, aveva scoperto di essere stata in realtà profanata e umiliata da Yun Che ogni singolo giorno!


“Umpf! Oh, aspetta e vedrai come mi occuperò di lui!” disse la Piccola Imperatrice Demoniaca, a denti stretti.


“Va bene, va bene,” Su Ling’er nascose il suo sorriso con una mano: “Allora, per stanotte lo lascerò a te. Farai meglio a farti restituire tutto ciò di cui si è approfittato in passato.”


“Oh, giusto. Questa è la preferita del Fratellone Yun Che, lo fa impazzire…” avvicinò le labbra all’orecchio della Piccola Imperatrice, sussurrandovi il finale della frase.


“~！@#￥%...” il volto di giada della Piccola Imperatrice Demoniaca assunse immediatamente un’affascinante e leggera sfumatura rossastra. Dopodiché, si voltò di scatto e fuggì a gambe levate.


“Hehe…” Su Ling’er ridacchiò, sogghignando. Ma quando si voltò, la sua espressione si fece gradualmente molto seria.


“C’è sicuramente un modo.” Mormorò, fra sé e sé.


………………..


Divina Regione Orientale, Regno della Canzone Glaciale, Sacra Sala della Fenice di Ghiaccio.


Mu Xuanyin discese dal cielo, pieno di fiocchi di neve. Aveva uno sguardo freddo e pensieroso, mentre entrava lentamente nella Sala, e non si accorse neppure che Mu Bingyun era già al suo interno.


“Sorellona!” quando vide che sua sorella era tornata, Mu Bingyun si avvicinò a grandi passi e le chiese: “Sei riuscita a trovare la sua famiglia?”


“… sì, l’ho trovata.” Rispose Mu Xuanyin, in tono piuttosto distaccato.


“Gliel’hai detto?” Mu Bingyun giunse accanto a lei. Le due sorelle rimasero immobili, e insieme dipinsero all’istante il dipinto più meraviglioso che si potesse vedere nel Regno della Canzone Glaciale.


“No.” Quando Mu Xuanyin rispose, il suo tono divenne piuttosto delicato e sfuggente.


Mu Bingyun capiva sua sorella meglio di chiunque altro al mondo. Anche se già dal suo sguardo aveva intuito che c’era qualcosa di strano, non le chiese nulla. Al contrario, fece un piccolo cenno e commentò: “Se non sai come dare loro la notizia, Sorellona, lascia che vada io al posto tuo.”


“No, te lo proibisco!” Mu Xuanyin rispose in tono tagliente subito dopo che Mu Bingyun ebbe finito di dare voce ai suoi pensieri.


“Perché?” le chiese, leggermente accigliata.


“Ti ho detto che te lo proibisco, quindi non hai il permesso di andare!”


Dopo aver pronunciato quelle parole, Mu Xuanyin si accorse di quanto fosse agitato e brusco il suo tono. Chiuse leggermente gli occhi e la sua voce si fece più delicata: “Anche se Yun Che è morto, l’impatto che ha avuto sul Regno degli Dei negli ultimi anni è stato fin troppo grande, perciò in molti cercheranno di scoprire i suoi segreti per ancora parecchi anni. Come se non bastasse, il suo viaggio nel Regno degli dei è iniziato proprio nel nostro Regno della Canzone Glaciale, quindi è probabile che in molti abbiano gli occhi puntati su di noi. Io posso usare il Riflesso Distruttore della Luna, quindi nessuno si accorgerà dei miei spostamenti… tuttavia, se tu ti recassi su quel pianeta e qualcuno seguisse le tue tracce, potresti finire col metterlo in pericolo.”


“…” Mu Bingyun la fissò in silenzio, ma non aspettò di incrociare il suo sguardo. Si limitò a sospirare con rassegnazione e rispondere: “Capisco.”


La stupenda fata si voltò e se ne andò lentamente… ma quando fu a pochi passi dall’uscita della Sala, si fermò e chiuse pazientemente gli occhi, sussurrando: “Sorellona, te ne sei accorta? In tutta la vita, non mi hai mai nascosto nulla. Ma negli ultimi anni, quando c’era di mezzo lui, evitavi sempre l’argomento o mi dicevi delle mezze verità…”


Mu Xuanyin: “…”


“Siamo sorelle di sangue, siamo l’unica famiglia l’una dell’altra. Puoi nascondere la verità a tutti gli altri, puoi mentire anche a te stessa… ma credevi davvero che io non mi sarei accorta di nulla?”


L’espressione di Mu Xuanyin si fece combattuta.


“Anche se era un ragazzo, anche se eravate Maestra e discepolo…” Mu Bingyun sollevò leggermente lo sguardo e osservò i la neve che volteggiava nel cielo, illuminata coi colori dell’arcobaleno, poi pronunciò delle parole a cui lei stessa faticava a credere: “Con il potere di un Dio della Creazione, ha affrontato senza paura il Drago Cornuto della Prigione Infernale per salvarti. Ha anche impiegato solo tre anni a sconfiggere i quattro Giovani Divini. Per di più, ha gettato nel caos l’intero Regno degli Dei Stellari e ha spinto la Dea Stellare del Massacro a diventare l’Infante Diabolico… era un uomo straordinario. Credo che persino a te potesse piacere uno come lui. Ma, d’altro canto…”


Il petto di Mu Bingyun si gonfiò e sgonfiò, sotto la sua candida veste. Ma non finì la frase. Al contrario, riprese a camminare verso l’uscita.


“Non è morto.” La voce di Mu Xuanyin la raggiunse alle spalle.


Mu Bingyun si fermò improvvisamente ancora una volta e si voltò di scatto: “Cos’hai detto!?”


“Non è morto,” ripeté Mu Xuanyin, con ancora gli occhi chiusi: “Su quel pianeta chiamato Stella Polo Blu, l’ho rivisto.”


Mu Bingyun si avvicinò rapidamente alla sorella, con l’aura piuttosto disordinata: “Ma il suo Cristallo Spirituale si è chiaramente infranto e tu hai persino visto coi tuoi occhi come è morto e chi l’ha ucciso. Come può…”


“Non lo so.” Mu Xuanyin scosse la testa: “Ma quello era lui, non posso essermi sbagliata. Solo che ha perso tutta la sua forza misteriosa. Forsa ha usato una qualche tecnica segreta per sfuggire alla morte e ritornare nel luogo in cui è nato. Ma il prezzo da pagare, devono essere stati tutta la sua forza misteriosa e tutte le sue Eredità Divine.”


Anche se ciò che aveva detto era semplicemente inconcepibile, Mu Xuanyin era così sicura che Mu Bingyun non potette che crederle: “Quindi, l’hai…”


“Non l’ho incontrato.” La anticipò Mu Xuanyin. Quando alla fine si voltò verso Mu Bingyun, aveva uno sguardo incredibilmente calmo: “Sta bene, laggiù. Anche se ha perso la sua forza misteriosa, è in perfetta salute. Ha al suo fianco i suoi genitori e i suoi parenti, che lo amano e lo proteggono, ha amici, ha le sue mogli, ha persino una figlia adorabile… tutte le persone più forti e le donne più belle di quel pianeta sono dalla sua parte. Non ci sono pericoli, non ci sono nemici, non c’è nessuno che possa rappresentare una minaccia per lui.”


“E, soprattutto, laggiù non ha una Maestra come me, una Maestra sempre severa e spietata nei suoi confronti, una Maestra che lo metta sotto pressione e lo rimproveri tutto il tempo. Ogni giorno che trascorre sul suo pianeta d’origine, è centomila volte meglio di ogni singolo giorno che ha trascorso nel Regno degli Dei.”


“Quindi, perché dovremmo disturbarlo di nuovo?”


“Ma…”


“Non ci sono ma.” Lo sguardo di Mu Xuanyin si fece ancora più freddo e determinato: “Credere che la Dea Stellare del Massacro sia ormai morta, in effetti, lo farà soffrire per tutta la vita. Ma considerando le sue attuali condizioni, scoprire che è ancora viva sarebbe un destino ancora più crudele. Credo che anche lei, se sapesse che Yun Che è ancora vivo, spererebbe di sicuro che lui non scopra mai che è sopravvissuta e che non cerchi mai più di ritrovarla.”


Mu Bingyun aprì leggermente la bocca, ma quando vide l’espressione glaciale di Mu Xuanyin, non seppe cosa dire.


“Considerando ciò che ha vissuto negli ultimi anni, questa è senza dubbio la conclusione migliore per lui. Lasciamolo vivere tranquillamente sul suo pianeta, che fin dal principio non avrebbe mai dovuto lasciare. Potrà avere una vita senza problemi o preoccupazioni, senza pericoli né tragedie. Non dovremmo trascinarlo di nuovo nel groviglio di faide e lotte di potere del Regno degli Dei, né dovremmo ricordargli nulla degli anni che ha trascorso qui… in fin dei conti, questa è la cosa migliore per lui…”


Mentre riflettevano su quelle cupe considerazioni, entrambe le sorelle rimasero in silenzio.


Secondo Yun Che, Jasmine non si era mai trasformata nell’Infante Diabolico, era già morta. Per di più, secondo l’intero Regno degli Dei, lui era morto… in effetti, era la conclusione migliore per Yun Che. Avrebbe potuto vivere una vita senza pericoli, senza alcun attaccamento o rimpianto per il Regno degli Dei.


Solo che…


“Sorellona, ne sei davvero sicura?” domandò in un sussurro Mu Bingyun. Il cuore di ghiaccio di Mu Xuanyin, che aveva resistito per diecimila anni, era stato sciolto da Yun Che in così poco tempo… il dolore che stava provando in quel momento era enorme, tanto quanto per lei era difficile innamorarsi.


“Da oggi in poi, non visiterò mai più quel pianeta, e neppure tu hai il permesso di andarci. Fingi semplicemente che lui non sia mai esistito.” Disse, a voce bassa con risolutezza. Poi si voltò verso lo stagno gelido al centro della Sala Sacra: “Dopo essertene andata, dai questi tre annunci all’intero setta.”


“Primo, il Lago del Ghiaccio Infernale è stato utilizzato per prepararci all’Assemblea Profound God. Di conseguenza, ha perso una grande quantità di energia spirituale. Da oggi in poi, nessuno ha il permesso di entrare nel Lago del Ghiaccio Infernale per i prossimi mille anni, neppure gli Anziani, i Maestri di Palazzo o i discepoli della Sala Sacra!”


“Secondo, Yun Che ormai è morto, quindi nessun membro della setta dovrà mai più pronunciare il suo nome. Altrimenti… chiunque egli sia, verrà punito severamente!”


“Terzo, Mu Feixue diventerà la mia discepola diretta. Fra sette giorni si terrà una riunione solenne e svolgeremo la cerimonia ufficiale.”


“…” dopo aver ascoltato tutto ciò che Mu Xuanyin aveva da dire, Mu Bingyun fece un piccolo cenno con il capo e se ne andò lentamente.


Prima di raggiungere l’uscita, guardò fuori. Vide che stava ancora nevicando, ormai non smetteva da parecchi mesi. Mu Bingyun si fermò ancora una volta e lanciò un’occhiata silenziosa a Mu Xuanyin, ancora di spalle. Sospirò con tristezza, ma alla fine non disse nulla. Si limitò ad andarsene senza alcun rumore.


Mu Xuanyin chiuse delicatamente gli occhi e rimase immobile. Un candido Fiore Spirituale delle Piume Glaciali galleggiava al centro del gelido specchio d’acqua nel mezzo della Sala Sacra.


Nelle fredde acque del Lago del Ghiaccio Infernale, non sarebbe mai appassito.


…………………..


In quanto “Signore dei Demoni” dell’Regno Demoniaco Illusorio e “Maestro Spirituale Yun” che aveva salvato il continente del Cielo Misterioso, Yun Che non era solo una leggenda agli occhi di tutti i praticanti del mistero. Era ormai diventato una celebrità in tutti e due i continenti, non c’era una singola persona, dagli anziani ai bambini, che non sapeva chi fosse.


La notizia che Yun Che era tornato da un mondo misterioso in un piano d’esistenza superiore si diffuse come un incendio fuori controllo. Ma, al tempo stesso, anche molte voci secondo cui aveva perso la sua forza misteriosa ed era ritornato un comune mortale si diffusero rapidamente.


Dato che ormai aveva accettato la sua condizione, al punto da essere pronto a rimanere invalido per il resto della vita e da non cercare di sfuggire alla realtà, non impedì mai a nessuno di diffondere quelle voci. Anche quando le persone che incontrava gli chiedevano delle sue condizioni, non cercava di mentire o evitare l’argomento.


I suoi genitori erano al sicuro, la sua Famiglia era tornata al suo antico splendore, aveva mogli stupende e una figlia, non aveva nemici né preoccupazioni… in confronto ai pesanti fardelli e ai grandi pericoli che aveva affrontato nel Regno degli Dei, una vita come quella ai suoi occhi era ovviamente piacevole e perfetta. Soprattutto per quanto riguardava le donne al suo fianco, erano così belle che chiunque altro non avrebbe mai sognato di sposarle tutte neppure se avesse avuto a disposizione diecimila vite.


In effetti, la sua vita era così felice che notava a malapena lo scorrere del tempo.
                                


                                



