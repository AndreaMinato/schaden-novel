---
weight: 1379
title: Capitolo 1379 – La Legge del Nulla?
pubDate: 2025-02-27T08:14:48.788Z
tags:
    - atg
---


<em><strong>Capitolo regolare, 16 in coda, 4/10 donazione</strong></em>


<em><strong>-Alstor</strong></em>






Quando anni prima Xiao Lingxi gli aveva tradotto il Manuale di Sfida alle Leggi Naturali parola per parola, si era davvero sentito come se la stesse ascoltando leggere un tomo sacro ad alta voce; non aveva capito neppure metà di quello che aveva sentito. Solamente dopo quei pochi secondi, in cui aveva sentito la sua anima reagire leggermente, aveva cominciato a sospettare che potesse trattarsi di una Formula Profound, piuttosto che di una scrittura sacra.


In quanto a comprensione della via del mistero, se Yun Che avesse affermato di essere il migliore dell’universo, nessuno avrebbe osato contraddirlo. Le sue capacità di comprensione erano così straordinarie che si poteva dire ne fosse spaventato lui stesso. Dalla Purple Cloud Art della Famiglia Yun all’Ode della Fenice e alle Cronache del Corvo Dorato, arte misteriosa lasciate da due Veri Dei…


Chiunque altro avrebbe avuto bisogno di innumerevoli anni di studio, nonché di intuizioni fortuite, prima di poter raggiungere uno stato di illuminazione per anche un singolo istante. A Yun Che, invece, bastava semplicemente qualche occhiata a una Formula Profound per sprofondare in quello stato… tutti coloro che l’avevano visto accadere, da Jasmine a Xia Qingyue, Yun Qinghong, Mu Xuanyin, Caizhi e Shen Xi… tutti loro ne erano rimasti profondamente scioccati.


Si poteva praticamente affermare che Yun Che sarebbe stato in grado di imparare qualsiasi arte misteriosa esistente, se lo avesse voluto.


In passato, Jasmine gli aveva persino detto con un tono incredibilmente bizzarro: “Neppure l’antico Dio Malvagio ne era capace.”


C’era una sola eccezione… e si trattava proprio del frammento del Manuale di Sfida alle Leggi Naturali che Xiao Lingxi aveva tradotto, che lui aveva persino imparato a memoria. Tuttavia, non riusciva a cavarne un ragno dal buco.


Per questo motivo, si era convinto ancor più del fatto che fosse davvero una qualche antica scrittura, misteriosa e difficile da comprendere, così negli anni precedenti non vi aveva più ripensato.


Fino a quel giorno, in cui quella scrittura di cui si era quasi dimenticato lo portò in un mondo incredibilmente misterioso.


Illuminazione. Uno stato estremamente raro e prezioso, nella via del mistero, che in molti non sperimentavano per neppure un istante ogni mille anni. Eppure, Yun Che vi era già entrato parecchie volte in vita sua.


Quando anni prima aveva coltivato forzatamente l’Ode della Fenice, si era sentito come se il suo cuore e la sua anima fossero sprofondati in un mondo infuocato, riuscendo a percepire con incomparabile chiarezza le Leggi del Fuoco uniche della Fenice.


Quando aveva compreso la Divina Arte Fine Gelida, si era sentito come se si fosse ritrovato in un gelido inferno, e ogni angolo della sua anima e delle sue Vene Misterioses era stato raggiunto da Leggi del Ghiaccio di altissimo livello…


Quando aveva studiato le Cronache del Corvo Dorato, nel mondo della sua anima era comparso un gigantesco, antico e spaventosamente forte Corvo Dorato, che volando in circolo faceva piovere fiamme apocalittiche sull’intero universo…


Il mondo dell’Illuminazione di ogni arte misteriosa era dominato dalle sue Leggi e dai suoi principi, in cui sprofondavano il cuore e l’anima del praticante del mistero. Si trattava anche di un momento prezioso, in cui si poteva davvero entrare in contatto con il cuore della arte misteriosa… che si trattasse di un mondo di fiamme, di fulmini, di spade, di distruzione…


Ma, in quel momento, il mondo in cui erano sprofondati il cuore e l’anima di Yun Che era incredibilmente… vuoto. Un mondo di nulla.


Era un gigantesco mare d’oscurità… No, una sensazione che non proveniva da nessuna parte, e che però non poteva ignorare, gli diceva chiaramente che quella non era oscurità. Al contrario, era il più totale e completo “vuoto”. Non c’era vita, non c’era morte, non c’erano suoni, non c’erano neppure un tempo o uno spazio.


Non poteva percepire l’esistenza di nient’altro. Anzi, a dire il vero non riusciva a percepire neppure la propria.


<em>Che posto è questo…?</em>


Sembrava che in quel luogo ci fossero solo un’eterna oscurità, un eterno vuoto, un eterno silenzio, e che lui si trovasse al centro esatto di quel mondo completamente vacuo. Non sapeva dove si trovasse, né cosa stesse succedendo, né tantomeno come andarsene.


Ma la buona notizia era che la sua mente era ancora lucida, e riusciva a pensare.


<em>Cosa diavolo sta succedendo? Come ho fatto a ritrovarmi improvvisamente in un mondo come questo? Possibile che ci sia un foro, vuoto, nella mia anima?</em>


All’improvviso, in quel mondo vuoto comparve un bagliore.


Era una persona, che sembrava distante quanto l’orizzonte, ma al tempo stesso così vicina da poter essere toccata. Era sfocata e illusoria come un sogno, effimera come la nebbia. Ma dalla sua sagoma indistinta, Yun Che riuscì a capire vagamente che si trattava di una donna. Per di più, sembrava completamente nuda…


<em>Chi sei… cos’è questo luogo…</em>


Avrebbe voluto farle quelle domande, ma non riusciva a parlare.


Tuttavia, in quell’istante la voce della donna riecheggiò in quel mondo fino a un istante prima completamente vuoto:


“Questo luogo è l’origine dell’universo, l’inizio del Caos Primordiale, e anche di tutte le Leggi e i Princìpi dell’universo.”


Yun Che non riusciva a descrivere quella voce. Era una voce femminile, molto gentile e melodiosa, ogni sua parola sarebbe stata in grado di catturare all’istante l’anima di qualsiasi essere vivente. Era così bella da far dubitare che potesse esistere davvero una voce del genere… non avrebbe dovuto esistere neppure in un sogno o in paradiso…


<em>Chi… sei…</em> Cercò disperatamente di pensare Yun Che. Riusciva a percepire che la donna poteva leggere la sua mente.


Ma lei non rispose, e ogni angolo dell’anima di Yun Che venne di nuovo raggiunto da quella voce così stupenda da fare paura…


“La Legge dell’Acqua, la Legge del Fuoco, la Legge del Vento, la Legge del Fulmine, la Legge della Terra… queste sono le cinque principali Leggi Elementari del Caos Primordiale.”


“La Legge della Luce, ovvero della vita, e la Legge dell’Oscurità, ovvero della morte, sono Leggi Elementari di livello ancora più alto, al di sopra di quelle dei Cinque Elementi.”


“La Legge dello Spazio, che governa le dimensioni, e la Legge del Tempo, che governa la reincarnazione, sono le Leggi Supreme del Creato, al di sopra di quelle degli Elementi.”


“E all’origine di tutte queste Leggi, c’è la Legge che sta al di sopra anche delle Leggi Supreme… la Legge del Nulla.”


“…” Yun Che si sentiva come se stesse ascoltando un qualche misterioso testo sacro.


“Finalmente, un essere vivente ha sperimentato vita e morte, ha viaggiato attraverso le dimensioni e attraverso la reincarnazione stessa, entrando così in contatto con la Legge del Nulla, a cui neppure gli Dei della Creazione stessi si erano mai avvicinati.”


Yun Che: <em>La Legge… del Nulla?</em>


“Tu che sei entrato in contatto con la Legge del Nulla, non riesco già più a vedere chiaramente il tuo destino. Vai, e trova le altre due parti del Manuale della Sfida alle Leggi Naturali, attenderò con impazienza il giorno in cui potrò… incontrarti <em>per davvero</em>.”


WAAAH –––


La donna avvolta dalla luce scomparve nel nulla, e anche il mondo vuoto di fronte a lui svanì improvvisamente senza alcun rumore. All’istante, Yun Che vide di fronte a sé i volti preoccupati di Xiao Lingxi, Su Ling’er e gli altri.


Quando lo sguardo di Yun Che tornò a brillare, Feng Xue’er si lasciò sfuggire un gridolino sollevato: “Fratellone Yun, finalmente ti sei svegliato.”


Yun Che scosse la testa, con un’espressione confusa.


“Cos’è successo, di preciso?” chiese Su Ling’er: “Un attimo fa, sembrava che fossi improvvisamente entrato in uno stato d’illuminazione, ma…”


<em>Illuminazione…</em> Yun Che corrugò le sopracciglia, sorridendo.


Lo stato del cuore e dell’anima in cui si era appena ritrovato era stato senza dubbio quello dell’illuminazione.


Aveva avuto un’improvvisa illuminazione per via del testo del Manuale di Sfida alle Leggi Naturali…


Ma non aveva chiaramente più alcuna forza misteriosa, e le sue Vene Misterioses stesse erano morte, quindi come poteva avere un’illuminazione? Come se non bastasse, quando anni prima aveva ancora la sua forza misteriosa, quei versi del Manuale non gli avevano fatto guadagnare nulla, eppure adesso che era in quello stato… leggendoli, aveva avuto improvvisamente un’illuminazione?


“La Legge del… Nulla…” mormorò Yun Che, senza rendersene conto.


“La Legge del Nulla?” Feng Xue’er e gli altri vennero stupiti da quelle parole. Non capivano cosa significassero, né le avevano mai sentite prima.


Yun Che sollevò lo sguardo e finalmente tornò lucido. Quando vide che tutte le ragazze intorno a lui erano terribilmente preoccupate, sorrise e le confortò frettolosamente: “E’ tutto a posto, probabilmente un attimo fa sono davvero entrato in uno stato simile all’illuminazione. Stavo riflettendo su una Formula Profound che ho letto qualche anno fa. Non ero riuscito a comprenderla, sul momento, ma per qualche strano motivo adesso l’ho improvvisamente capita.”


“Allora stai davvero bene.” Finalmente Xiao Lingxi si abbandonò a un sospiro di sollievo, portandosi una mano al petto.


Feng Xue’er annuì con il capo, ma aveva le sopracciglia leggermente inarcate… lei non era Xiao Lingxi, che conosceva molto poco la via del mistero. Ciò che Yun Che aveva appena detto andava contro ogni logica basilare della via del mistero… L’illuminazione era possibile solo attraverso la via del mistero… dato che Yun Che non aveva alcuna forza misteriosa, come aveva fatto a raggiungere l’illuminazione? Da dove era arrivata?


Tuttavia, dato che lui aveva già fornito la sua spiegazione, naturalmente lei non indagò ulteriormente.


“Fratellone Yun Che, adesso ti devi riposare. Dopodiché, ti esaminerò come si deve. Altrimenti, tutte loro non potranno stare tranquille.” Disse Su Ling’er, con un leggero sorriso.


“Uh… va bene.”


Yun Che tornò nella sua stanza e si mise a letto. Su Ling’er si inginocchiò accanto a lui, massaggiandolo delicatamente dalla testa ai piedi… non appena lui chiuse gli occhi, avvolto dal silenzio, quel testo bizzarro e quella voce proveniente dal vuoto cominciarono a risuonare senza sosta nella sua mente.


Le Leggi dello Spazio e del Tempo erano quelle di livello più alto in assoluto nella via del mistero. Questo non valeva solo nell’Era attuale. Anche nell’antica Era degli Dei, quelle due Leggi erano considerate le più basilari dell’universo. Soprattutto la seconda, considerando che i Veri Dei in grado di controllare anche solo leggermente la Legge del Tempo si potevano contare sulle dita delle mani.


Ma, in quel mondo vuoto, la distante ed eterea voce femminile aveva parlato di una Legge del “Nulla”.


Gli aveva detto che era al di sopra persino delle Leggi dello Spazio e del Tempo… e che era l’origine di tutte le Leggi e i princìpi alla base dell’universo?


Se qualcuno avesse detto una cosa del genere, chiunque l’avesse sentito l’avrebbe considerata una totale cazzata… ma la voce in quel mondo vuoto aveva uno strano fascino, che spinse Yun Che a credere ciecamente alle sue parole, o, per meglio dire, che lo fece sentire come se qualcosa lo stesse costringendo a credervi.


Era come se ogni singola frase pronunciata dalla donna si fosse trasformata in un filo invisibile, penetrato nel profondo della sua anima senza che lui potesse opporre resistenza o ignorare la cosa. I fili erano diventati parte della sua concezione del mondo, fin dai suoi princìpi più basilari . Erano allo stesso livello di concetti fondamentali, come “Io sono un uomo” e “Posso muovere le mie dita”.


<em>Finalmente, un essere vivente ha sperimentato vita e morte… ha viaggiato attraverso le dimensioni e attraverso la reincarnazione stessa…</em>


<em>La Legge del Nulla…</em>


<em>La… Legge… Del… Nulla…</em>


Una sensazione incredibilmente vaga e offuscata avvolse la sua mente, e per quanto cercasse di concentrarsi non riusciva a mettere bene a fuoco quell’idea. Era come se fosse proprio di fronte a lui, ma per quanto cercasse di distendere una mano, non riuscisse a raggiungerla.


<em>La Legge del Nulla… si può sapere cos’è?</em>


Esatto, quella voce aveva detto che il Manuale della Sfida alle Leggi Naturali era diviso in tre parti. Probabilmente lui aveva ottenuto solo la prima e, se fosse riuscito a trovare le altre due, avrebbe potuto scoprire cos’era realmente la Legge del Nulla?


<em>Aspetta un momento! Chi… era quella donna, esattamente?</em>


<em>Perché ha detto di essere impaziente d’incontrarmi? Non era semplicemente una voce spirituale in quel mondo vuoto… che esista davvero, da qualche parte nell’universo?</em>


<em>Perché sono riuscito a entrare nel mondo dell’Illuminazione del Manuale, anche se non ho chiaramente più alcuna forza misteriosa?</em>


Yun Che chiuse gli occhi, terribilmente confuso e con innumerevoli domande… mentre rifletteva, si addormentò senza rendersene conto.


…………..


Forse perché quello strano stato d’Illuminazione aveva esaurito gran parte delle sue energie, Yun Che stavolta cadde in un sonno profondo. Quando si svegliò, il cielo era già scuro. Si tirò su a sedere sul letto e si stiracchiò pigramente. Si sentiva riposato.


A quel punto, la porta della stanza si aprì delicatamente e Xiao Lingxi entrò senza fare rumore. Stava portando a Yun Che degli abiti puliti. Quando vide che si era svegliato, i suoi occhi si illuminarono subito: “Piccolo Che, sei già sveglio.”


“Mn, mi sono appena svegliato.” Yun Che si alzò dal letto e guardò Xiao Lingxi. Le parole di Su Ling’er riaffiorarono subito nella sua mente. In quello stesso istante, un impulso al quale non aveva intenzione di resistere sorse in tutto il suo corpo, che non prendeva parte ad attività lussuriose già da ben sedici ore. Scattò improvvisamente in avanti e Xiao Lingxi si lasciò sfuggire un gridolino dallo stupore, poi lui la spinse contro la porta che aveva appena chiuso.


Il corpo di Yun Che premeva con forza contro il soffice petto di Xiao Lingxi, e anche il suo volto sfiorava quasi quello di lei. Lei sentiva chiaramente il suo caldo respiro sul viso. A quel punto, disse timidamente, con la mente in preda a una totale confusione: “Piccolo Che… Oomph!”


Non appena Xiao Lingxi parlò, Yun Che premette energicamente le proprie labbra contro le sue. Tutto ciò che stava cercando di dire venne ridotto a gemiti impotenti. Dopodiché, Xiao Lingxi gridò di nuovo dalla sorpresa, ma Yun Che l’aveva già afferrata per la vita, e subito dopo la spinse sul letto.
                                                


                                



