---
weight: 1380
title: Capitolo 1380 – Qualcosa Non Va
pubDate: 2025-02-27T08:14:48.789Z
tags:
    - atg
---


<em><strong>Capitolo regolare, 16 in coda, 4/10 donazione</strong></em>


<em><strong>-Alstor (avevo detto che l'avrei pubblicato ieri sera, ma... non so come commentarlo... ecco, diciamo che non ce l'ho fatta a finire di rieditarlo dopo cena...)</strong></em>


Yun Che non era mai stato il tipo da perdere tempo in parole senza passare ai fatti. Tuttavia, per Xiao Lingxi non provava altro che emozioni uniche e speciali. Era il suo tesoro più prezioso e che più desiderava proteggere, avrebbe fatto di tutto per impedire che provasse anche il minimo dolore.


Di conseguenza, anche se Xiao Lie aveva già da tempo acconsentito personalmente alla relazione fra loro due, anche se era chiaro ed evidente agli occhi di tutto quello che c’era fra loro, e anche se Xiao Lingxi non lo avrebbe mai respinto con decisione, Yun Che non aveva comunque mai desiderato veramente di possederla.


Persino le due donne ai vertici dei due continenti, la Piccola Imperatrice Demoniaca e Feng Xue’er, erano cadute fra le mani perverse di Yun Che, eppure Xiao Lingxi era ancora casta.


Quello che Su Ling’er aveva detto quel giorno a Yun Che aveva avuto chiaramente un grande impatto su di lui.


Le labbra di Xiao Lingxi erano soffici come petali e brillanti come rugiada… a quel punto, entrambe le mani di Yun Che scesero fino alla sua cintura.


Xiao Lingxi cominciò a gemere, il suo respiro si fece più pesante e ansimante. Le sue sopracciglia si stavano inarcando delicatamente, la sua pelle stava acquisendo dappertutto una tonalità rossastra. Il suo sguardo sembrava perso nel vuoto, estasiato. Yun Che le aveva già tolto la cintura e stava slacciando i bottoni di giada della sua gonna, uno dopo l’altro. Fece scivolare la sua mano libera sotto le sue vesti, accarezzando lentamente le sue curve.


Il contatto fisico tra la pelle di Yun Che e la sua fece tremare Xiao Lingxi, che spalancò gli occhi e cominciò a gemere ancora più forte. Non oppose resistenza, era solo un po’ tesa e tremante.


Yun Che le sfilò la biancheria intima, e una strana sensazione si diffuse in tutto il suo corpo. Quelle due mani che la stavano “profanando” diventarono sempre più calde, finché lei non si rese conto che Yun Che l’aveva spogliata di tutti i vestiti, e che il suo perfetto corpo di giada era completamente esposto, sotto di lui… il suo bacino cominciò a oscillare delicatamente da solo, mentre il suo respiro si faceva ancora più affannato. Era rossa in volto, e chiuse gli occhi.


Ma all’improvviso, sentì Yun Che fermarsi bruscamente… e per parecchio tempo, non era una semplice e breve pausa.


Xiao Lingxi riaprì lentamente gli occhi. Yun Che aveva entrambe le mani sui suoi seni, ma era immobile, era una scena così strana da essere incomprensibile…


“Piccolo Che…” sussurrò dolcemente, con un tono che avrebbe sciolto il cuore di chiunque.


Yun Che tremò dalla testa ai piedi e si allontanò improvvisamente da Xiao Lingxi, poi si voltò e corse via.


“Bang!”… una volta uscito dalla stanza, chiuse la porta sbattendola.


Calò il silenzio. La calda e sensuale atmosfera che si era creata si stava raffreddando rapidamente, acquisendo persino una sfumatura raggelante. Xiao Lingxi, completamente nuda, si coprì con una coperta, nascondendo il suo corpo candido come la giada, con un’espressione delusa e rassegnata.


Sapeva perfettamente che tutte le ragazze al fianco di Yun Che erano bellissime e straordinarie, soprattutto Feng Xue’er e la Piccola Imperatrice Demoniaca. Erano entrambe meravigliose, e forse nessuna donna di nessuno dei due continenti avrebbe mai potuto sperare di tener loro testa.


Persino nella Città Imperiale dei Demoni, molte famiglie nobili e alcune delle altre Famiglie Guardiane avevano più e più volte visitato la Famiglia Yun, esprimendo apertamente il desiderio di instaurare un legame attraverso dei matrimoni politici, accettando anche che le ragazze da loro offerte restassero solo concubine o addirittura servitrici personali di Yun Che… e si trattava sempre di figlie di aristocratici e di sovrani. In quanto a talento, forza misteriosa, famiglia di provenienza, status sociale, bellezza e ogni altro aspetto, Xiao Lingxi, fin dal principio, non era affatto paragonabile a loro.


Eppure, Yun Che non aveva mai accettato nessuna di quelle proposte di matrimonio…


Per di più, Xiao Lingxi sapeva benissimo di poter essere considerata la più ordinaria fra tutte le ragazze al fianco di Yun Che… sotto ogni aspetto.


Feng Xue’er era ormai conosciuta come Dea Fenice, mentre la Piccola Imperatrice Demoniaca era la sovrana dell’intero Regno Demoniaco Illusorio. Cang Yue era l’Imperatrice dell’Impero Ventoblu, mentre Su Ling’er era la discepola personale del Medico dei Miracoli. Chu Yuechan un tempo era considerata la donna più bella dell’Impero Ventoblu, e aveva persino avuto una figlia da Yun Che…


In quanto a lei, non aveva niente da offrire, eccetto i suoi sentimenti e l’affetto che avevano maturato crescendo insieme.


Persino Feng Xian’er, che si limitava a seguirlo sempre e a servirlo, restando semplicemente la sua servitrice personale… era comunque superiore a lei sotto ogni punto di vista.


Xiao Lingxi percepiva l’amore che Yun Che provava per lei, misto anche a una sorta di affetto unico… persino la più grande barriera psicologica ed emotiva fra loro era caduta, quando Xiao Lie aveva dato loro la sua benedizione. Per di più, Mu Yurou e Yun Qinghong la amavano e la trattavano bene. Persino le altre ragazze, ovvero Feng Xue’er, la Piccola Imperatrice Demoniaca, Cang Yue e Su Ling’er, la trattavano come una di loro…


Ma Yun Che non l’aveva mai sfiorata.


In effetti, questo la faceva soffrire molto.


In effetti, Su Ling’er se n’era accorta e, dal momento che era la sua migliore amica, aveva spesso dato suggerimenti in merito a Yun Che.


Ma ora, lui si era semplicemente allontanato ed era corso via senza preavviso. Questo fece provare una terribile stretta al cuore a Xiao Lingxi.


Yun Che si aggiustò frettolosamente i vestiti e scattò rapidamente verso il cortile, scontrandosi quasi con Su Ling’er.


“Fratellone Yun Che, cosa succede?” quando vide l’espressione agitata di Yun Che, Su Ling’er non poté nascondere la sua sorpresa.


Yun Che prese rapidamente per mano Su Ling’er: “Ling’er, ti stavo giusto cercando per chiederti una cosa…”


Prima di continuare, si guardò furtivamente intorno. Solo dopo essersi accertato che non ci fosse nessuno lì vicino, disse in tono frettoloso, in preda al panico: “Ho un grosso problema, un attimo fa… un attimo fa… io e Lingxi… stavamo davvero per… ma all’improvviso… si è ammosciato di colpo e non ha più avuto nessuna reazione!”


“Nessuna… reazione?” Su Ling’er sbatté le palpebre, confusa, poi realizzò all’improvviso cosa Yun Che intendesse dire e distolse lo sguardo, scoppiando a ridere.


“Non c’è niente da ridere!” Yun Che non era scuro in volto come lo era normalmente da arrabbiato. Era un uomo, era una persona straordinaria, un tempo era stato così forte da poter ridere in faccia ai Cieli, eppure di fronte a una donna… e per di più, di fronte alla sua meravigliosa e stupenda Xiao Lingxi… all’improvviso, non era riuscito a farlo!


Questo sarebbe stato sufficiente a spaventare e far vergognare qualsiasi uomo… in tutta la sua vita… anzi… in entrambe le sue vite, non gli era mai successo. Anche nei mesi precedenti, sebbene avesse perso tutta la sua forza misteriosa, si era comunque goduto senza alcun freno sia la Piccola Imperatrice Demoniaca che Feng Xue’er, ogni giorno.


“Forse è perché… perché ora che non ho più la mia forza misteriosa, dato che l’ho comunque fatto per tutto l’anno, ho esaurito la mia energia Yang?” la voce di Yun Che cominciò a tremare.


Non importava quanto fosse forte o prestigioso un uomo, se si fosse trovato in una situazione come quella, sicuramente si sarebbe lasciato prendere dal panico. Evidentemente, Yun Che non faceva eccezione.


“Assolutamente no.” Rispose con sicurezza Su Ling’er: “Anche se hai perso la tua forza misteriosa, fisicamente stai comunque meglio di chiunque altro. Se non riuscissi a dire con certezza che sei in perfetta salute, temo che non sarei degna di essere discepola del Maestro.”


“Ma… Ma…” Yun Che continuò a lamentarsi, in preda al panico. Lui stesso era più che esperto nelle arti mediche, lui e Su Ling’er insieme sarebbero riusciti più che facilmente a risolvere qualsiasi problema di salute, eppure ora aveva davvero il problema di “non riuscire a farlo”!


“Fammi dare un’occhiata.” Su Ling’er distese le sue dita di giada, sfiorando l’addome di Yun Che e scendendo lentamente verso il basso. Man mano che scendeva, la sua espressione cominciò a diventare strana.


L’energia Yang di Yun Che non si era affatto indebolita. Al contrario, era estremamente attiva, sembrava quasi sul punto di esplodere. Evidentemente, aveva iniziato a darsi da fare con Xiao Lingxi ed era stato eccitato per parecchio, finché proprio all’ultimo istante si era bloccato.


Su Ling’er sorrise. Afferrò improvvisamente una mano di Yun Che, premendola contro il proprio morbido petto. Sollevò lo sguardo e lo fissò con aria seducente, dicendo in tono civettuolo: “Fratellone Yun Che, adesso Ling’er… vuole…”


Prima ancora che finisse la frase, in una frazione di secondo Yun Che si sentì sul punto di esplodere, come se una palla di fuoco fosse scoppiata dentro di lui. Afferrò Su Ling’er con la mano che aveva ancora libera e spinse il proprio corpo contro di lei, bloccandola energicamente al muro… ma subito dopo, lei lo spinse via delicatamente.


“Non avevi detto che ‘non riuscivi a farlo’? Stai cercando di ingannarmi in piena luce del giorno, vuoi fare il prepotente con me?” Su Ling’er aveva uno sguardo cristallino e scoppiò a ridere fragorosamente.


In quel momento, Yun Che non aveva solo avuto una “reazione”, ma si era praticamente trovato sul punto di implodere. Il suo panico scomparve del tutto, divenne un milione di volte più sicuro di sé di quanto non fosse già prima, ma non poteva importargliene di meno. Scattò rapidamente in avanti ancora una volta, premendosi di nuovo contro Su Ling’er.


Su Ling’er si voltò agilmente, sfuggendo dalle sue braccia. Ridacchiò: “Evidentemente stanotte non ti è bastata… forza, vai dalla tua Lingxi.”


Non appena ebbe finito di parlare con quel tono suadente, scomparve nel nulla, avvolta da un lampo di luce… Yun Che, nelle sue condizioni, non sarebbe riuscito a inseguirla neppure se avesse avuto altre dieci gambe.


Yun Che sogghignò e inspirò a fondo, poi tornò di corsa nel suo cortile.


La porta della sua stanza si spalancò violentemente, spaventando Xiao Lingxi, che aveva appena iniziato a rimettersi i vestiti. Lei gridò dalla sorpresa, ma subito dopo Yun Che la spinse con forza contro il letto. Le strappò subito la biancheria che si era appena rimessa attentamente.


……………..


“Piccolo Che, cosa… Oooohhh…” subito dopo averlo chiamato per nome, le sue parole si ridussero a un gemito.


Venti secondi dopo, Yun Che uscì di nuovo dalla stanza, col volto scuro come legno carbonizzato.


Su Ling’er si era fermata nel cortile per spiare, e vide Yun Che uscire dalla stanza. Scese lentamente dal cielo, vide la sua espressione, e gli chiese a bassa voce: “Fratellone Yun Che, da quando sei diventato… così… veloce?”


“Haah…” Yun Che si portò una mano alla fronte, abbandonandosi a un lungo sospiro: “Non è che ho finito in fretta… è che all’improvviso… non sono più riuscito a farlo, di nuovo.”


“…” Stavolta, Su Ling’er non rise, ma rifletté attentamente. Cercò di consolarlo con una spiegazione improvvisata: “Te lo assicuro, non c’è assolutamente niente che non va nel tuo corpo, soprattutto per quanto riguarda la tua virilità. Se ti stai trovando in questa situazione, forse si tratta di una questione psicologica. Sono sicura che anche tu lo sai bene, Fratellone Yun Che.”


Fisicamente stava bene, era in perfetta salute. Con Su Ling’er sarebbe sicuramente riuscito a proseguire, ma con Xiao Lingxi… aveva fallito… per due volte.


L’unica spiegazione, era che il problema fosse psicologico.


Dato che era stato il discepolo di Yun Gu, naturalmente Yun Che aveva considerato quella possibilità, ma il punto era che non avvertiva assolutamente nessuna barriera psicologica quando si trovava con Xiao Lingxi…


Anni prima, aveva persino osato prendere l’iniziativa con la Piccola Imperatrice Demoniaca, che l’avrebbe potuto uccidere innumerevoli volte con un solo dito… Aveva osato persino farlo con una donna come Shen Xi, e anche dopo aver saputo che l’uomo più potente del Caos Primordiale, l’Imperatore del Drago, era follemente innamorato di lei, non aveva comunque avuto alcun problema a ripetere l’atto.


Quindi, perché avrebbe dovuto avere quel problema con Xiao Lingxi?


Se davvero c’era un problema, da dove aveva origine? Se davvero era una questione psicologica, non avrebbe dovuto essere lui stesso il primo a rendersene conto?


Guardando l’espressione confusa di Yun Che, Su Ling’er lo consolò di nuovo: “O forse, ti è capitato proprio perché ho suggerito che potesse essere un problema psicologico, e quindi non sei riuscito a prepararti in tempo per il secondo tentativo. A questo bisogna sommare anche quanto ci tieni a lei e il fatto che ora sei molto agitato. Forse, domani andrà tutto bene.”


“…” Yun Che annuì, con un’espressione un po’ più tranquilla.


“Dovresti andare a confortare la Sorellona Xiao Lingxi. In queste condizioni, sono sicura che devi averla fatta spaventare.” Disse sorridendo Su Ling’er.


“Credo che sia meglio se la consoli tu.” Yun Che si portò di nuovo una mano alla fronte: “Adesso non saprei come guardarla in faccia… credi che… Lingxi mi disprezzerà, per questo?”


“…” Su Ling’er scosse la testa: “Certo che no. Anche se tutti gli abitanti del mondo ti disprezzassero, la Sorellona Lingxi ti amerebbe comunque.”


“Non intendo questo. Non sto parlando di questo genere di disprezzo… intendo… intendo… intendo…” Yun Che si strinse la testa fra le mani: “In… in ogni caso… adesso devo andare subito da Xue’er!”


“Va bene, va bene.” Su Ling’er non seppe cos’altro rispondere. Capiva cosa Yun Che aveva realmente intenzione di fare… se fosse andato dalla Piccola Imperatrice Demoniaca o da Chu Yuechan, l’avrebbero sicuramente preso a schiaffi fino a scaraventarlo via. Solamente Feng Xue’er avrebbe accettato di soddisfarlo senza preavviso, anzi, non l’avrebbe mai respinto in nessuna situazione e in nessuno momento.


Yun Che fece due passi in avanti, poi si voltò di scatto, con un’espressione seria e tetra: “Non devi farne parola con nessuno.”


“Lo so.” Rispose Su Ling’er, ridacchiando.
                                


                                



