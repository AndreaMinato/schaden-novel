---
weight: 1386
title: Capitolo 1386 - Speranza...
pubDate: 2025-02-27T08:14:48.790Z
tags:
    - atg
---


<h3 style="text-align: center;">*Ding ding* <em><strong>Inizia l'OFFERTA DI NATALE!</strong> Fino al 7 gennaio, ogni 20 euro faremo un capitolo in più (per un totale di tre)!
Per donazioni, cliccare sul link: <a href="https://www.paypal.me/AlbertoMaggi" target="_blank" rel="noopener noreferrer">https://www.paypal.me/AlbertoMaggi</a></em></h3>
<p style="text-align: center;"><em>Per più informazioni sulla serie, cliccare su: <a href="https://www.novelleleggere.com/category/against-the-gods/" target="_blank" rel="noopener noreferrer">https://www.novelleleggere.com/category/against-the-gods/</a></em></p>
<p style="text-align: center;">---</p>
<em><strong>Capitolo sponsorizzato, ringraziamo Federico F.!</strong>
12 capitoli in coda (2 Federico F. + 10 Federico S.), 0/10,
-Schadenfreude</em>


"Tu..." Lin Qingrou mostrò stupore, ma poi forzò un sorriso sgradevole: "Eheheheh... Non mi immaginavo davvero che un mondo così misero nascondesse una sorpresa così grande e piacevole!"


Ma era ben consapevole che era più uno shock spaventoso.


Le fiamme della fenice normalmente erano eccezionalmente tenui, ma in quel momento erano violente e feroci come quelle del Corvo Dorato di Yun Che. Inoltre l'aura emessa da Feng Xue'er era ad un livello così elevato da essere spaventoso... Una sensazione terrificante invase il corpo di Lin Qingrou, facendola temere di guardare negli occhi Feng Xue'er per troppo tempo. Indubbiamente questo le fece provare ancora più allarme.


Feng Xue'er si arrabbiava raramente e questa era la seconda volta che aveva provato intento omicida nei confronti di qualcun altro. Stese la mano e le fiamme nel suo palmo sfrecciarono dritte verso il petto di Lin Qingrou...


"Ma sicuramente non puoi essere così ingenua da pensare... di poter essere una mia degna avversaria?" Disse con un freddo sorriso Lin Qingrou. Tuttavia, sia le sue parole che il suo atteggiamento erano completamente privi della compostezza e del disprezzo di prima... Al contrario, ora erano contagiati da una lieve apprensione che sicuramente non sarebbe stata disposta ad ammettere.


Feng Xue'er non disse nulla. Invece l'immagine della fenice brillò ancora una volta nei suoi occhi. In un istante le fiamme scarlatte che stavano imperversando nel suo corpo si gonfiarono ancora di più, creando una tempesta di fiamme che si precipitò dritta su Lin Qingrou.


"Umpf!"


Lin Qingrou strinse i denti mentre le fiamme viola vorticavano attorno a lei. Stavolta la sua forza misteriosa eruttò a piena forza e provò ad afferrare il fuoco della fenice.


Se avesse saputo che queste erano le fiamme della fenice, non avrebbe osato farlo nemmeno se avesse avuto un coraggio tre volte superiore.


Quando si avvicinò, la sua espressione cambiò all'istante, mostrando profondo stupore e incredulità. Tuttavia reagì molto velocemente e ritirò la mano come un fulmine. Con una veloce torsione del tronco, usò una tecnica di movimento strana, ma raffinata. Si spostò di lato ad oltre tre chilometri dalla sua posizione. Nel frattempo attaccò con tutte le sue forze. Le fiamme viola riempirono il cielo, trasformandosi nella figura di un lupo di oltre trecento metri che si lanciò dritto su Feng Xue'er.


Feng Xue'er non si spostò. Con un lieve giro del braccio, le fiamme della fenice si levarono al cielo, incenerendo all'istante il lupo... come se fosse legno marcio.


"!!!?" Questa scena fece tremare Lin Qingrou. Era agghiacciata e sbiancò per la paura e lo stupore. Era così scioccata che poteva a stento credere ai suoi occhi.


La forza misteriosa della sua avversaria era davvero solo al terzo livello del Divine Origin Realm, eppure poteva sopprimere facilmente ed distruggere le fiamme divine che aveva acceso.


L'unica spiegazione possibile era che il livello della arte misteriosa del nemico era superiore alla sua!


Una coltivatrice dei piani inferiori che possedeva una arte misteriosa superiore alla sua... Non aveva mai sentito una cosa così ridicola in tutta la sua vita!


Lin Qingrou dovette rimanere a guardare mentre le fiamme viola si dissipavano velocemente a mezz'aria. Ora non solo era piena di stupore e paura... perché la sensazione che provava di più era umiliazione!


La sua vergogna era intensa quanto il disprezzo che aveva mostrato a Feng Xue'er.


"Così è tutto qui quello che sai fare," disse freddamente Feng Xue'er.


Quelle parole infilzarono il cuore di Lin Qingrou come un ago avvelenato, sfigurando per la rabbia il suo bel viso affascinante. La sua voce diventò roca: "Eheh... Eheheh... credi di essere degna... della spazzatura dei regni inferiori... credi di essere degna di essere spudorata di fronte a me?"


"Spazzatura dei regni inferiori... rimarrà solo spazzatura!"


Il suo petto ansimava violentemente mentre le fiamme sul suo corpo ondeggiavano. Una spada d'ametista era già apparsa nella sua mano e, nel momento in cui le fiamme viola si accesero sulla sua lama, brillò all'improvviso con uno strano bagliore viola che sfrecciò verso Feng Xue'er.


BOOOM!


Il mare si agitò e il cielo si illuminò ancora di più di rosso.


Cos'era una battaglia tra poteri divini in questo mondo? Era un'assoluta calamità. In un batter d'occhio le onde d'urto si estesero per centinaia di chilometri.


A sud del continente del Cielo Misterioso, innumerevoli bestie rilasciarono ruggiti terrorizzati. Dopodiché iniziarono a scappare senza metà o semplicemente tremarono a terra paralizzate. Molte persone alzarono la testa per guardare verso sud. Con loro sorpresa, il cielo era per metà viola e metà scarlatto... Ebbero il presentimento che questa luce fosse qualcosa che non potevano comprendere, un bagliore che poteva trafiggere anche la cupola celeste.


Quando la forza misteriosa raggiungeva la via del divino, anche la differenza di un solo livello avrebbe decretato una superiorità assoluta. Di conseguenza, anche al Divine Origin Realm, il primo dei Sette Stadio Divino Misterioso, ogni livello era diviso in stadi ancora più piccoli che potevano essere descritti come iniziale, intermedio, avanzato e al picco.
Così poter ignorare questa differenza... poteva significare che un coltivatore aveva un grandissimo talento e una comprensione delle leggi della via del mistero superiore oppure controllava molto bene l'Energia Misteriosa.
C'erano dei casi particolari in cui il fisico o una arte misteriosa potesse garantire un grande vantaggio.
Queste possibilità però erano straordinariamente rare.


Prima di perdere la sua forza misteriosa, Yun Che era il solo nell'universo a poter ignorare la differenza tra stadi del Divino Mistero e sconfiggere il suo avversario. Questo perché soddisfaceva tutte le condizioni descritte sopra. Sia in quanto a talento, che fisico era un'anomalia.


Aveva ereditato i poteri di un Dio della Creazione e possedeva le sue Vene Misteriose. Quindi avrebbe potuto demolire un coltivatore dello stesso livello che aveva a stento ereditato il potere di un Vero Dio o che al massimo avevano ereditato qualche sangue speciale e arte misteriosa... 


Ma era stato la sola ed unica eccezione in questo universo. Si poteva dire che Lin Qingrou fosse rimasta sconvolta dalle fiamme di Feng Xue'er, non aveva mai incontrato una situazione del genere, nemmeno nel Regno degli Dei.


BOOM! RRRMMB!!


Il mare si agitava all'impazzata, la maggior parte dell'acqua non riuscì nemmeno a trasformarsi in vapore e sparì nel nulla.


Il cielo brillava di rosso e di viola mentre i loro poteri erano rimasti in stallo per molto tempo. Ma dopo che un grido di una fenice risuonò nel cielo, le fiamme viola si estinsero. Feng Xue'er si girò mentre dei Loti Demoniaci Annientanti  sbocciavano a mezz'aria in pochi secondi.


BOOM, BOOM, BOOM, BOOM, BOOM!!


Metà dei fiori di loto erano stati distrutti, ma l'altra metà seppellì Lin Qingrou in un inferno fiammeggiante. La donna gridò miserabilmente mentre precipitava nel mare agitato sotto.


Feng Xue'er ansimava pesantemente. Anche se aveva contato sulle fiamme della fenice per opprimere la sua avversaria, la sua forza misteriosa era di due livelli inferiore alla sua, così come poteva essere stato facile per lei combattere?


Anche se Lin Qingrou era rimasta bruciata dalle fiamme ed era caduta in mare, Feng Xue'er non sarebbe stata così ingenua da credere di averla sconfitta. Data la sua forza misteriosa, probabilmente non aveva nemmeno subìto gravi ferite.


Non iniziò ad inseguirla. Invece calmò il flusso della sua energia e il suo respiro per poi rilasciare la sua percezione divina... Eppure non poteva individuare le aure di Feng Xian'er, Yun Wuxin, né Yun Che.


Prese una giada di trasmissione del suono: "Xian'er, dove siete tutti? Come sta il fratellone Yun?"


Ma dopo aver finito di inviare le sue parole, si rese conto che... non poteva trasmetterle?!


Provò frettolosamente a mandare un messaggio a Yun Wuxin... ma ottenne lo stesso risultato.


Si agitò mentre mandava velocemente una trasmissione a su Ling'er: "Il fratellone Yun e Wuxin ti hanno raggiunto?"


"No," rispose Su Ling'er. Il tono ansioso di Feng Xue'er la fece tendere e anche lei si agitò: "Cos'è successo?"


"Non ti hanno mandato trasmissioni del suono?"


"Non hanno fatto nemmeno questo... Cos'è successo esattamente?"


"È rimasto ferito, Xin'er e Xian'er sono al suo fianco, dobbiamo sbrigarci e trovarli!"


Bang!


Era così agitata che la sua Energia Misteriosa perse il controllo e la giada di trasmissione del suono nelle sue mani si frantumò.


Feng Xue'er strinse i pugni mentre fissava le acque turbolente... Voleva andare a cercare Yun Che e Yun Wuxin, ma non poteva ancora andarsene perché, non importava ovunque andasse, quella donna l'avrebbe sicuramente seguita.


Doveva ucciderla!


Whooosh!!


Un'onda anomala si sollevò all'improvviso e un raggio viola sfrecciò dall'acqua puntando dritta verso il petto di Feng Xue'er... Sotto quella luce viola, Li Qingrou era completamente nuda, i suoi capelli svolazzavano e il suo sguardo era pieno di odio. Sembrava che fosse di fronte alla sua nemesi!


Pareva essersi dimenticata completamente di essere stata lei ad essere scortese e sprezzante fin dall'inizio, che era stata lei a provocarli per prima!


KABOOOOOOM!!


Il cielo fu illuminato di nuovo da una luce infuocata.


.....


Feng Xue'er non era riuscita a contattare Feng Xian'er e Yun Wuxin, e naturalmente c'era un motivo per questo: il gruppo era stato trasportato in un posto speciale.


Erano dentro il Luogo della Prova della Fenice.


Il mondo attorno a loro era nero come la pece. Feng Xian'er stava stringendo tra le braccia Yun Che, ma nel momento in cui apparirono, era già caduta in ginocchio e stava gridando con panico: "Lord Divina Fenice, la prego, per favore si sbrighi e salvi... Salvi il giovane maestro... Lord Divina Fenice!"


Il cambiamento di posizione e il tono di Yun Wuxin fece sentire Yun Wuxin impotente e confusa. Tuttavia in quel momento due enormi occhi scarlatti si aprirono irradiando una luce rossa. Questo scioccò così tanto Yun Wuxin che emise uno strillo.


"Lord Divina Fenice!" Lo spirito era apparso, facendo gridare Feng Xian'er per la paura.


"Cos'è successo?" La voce dello spirito divenne solenne mentre sondava Yun Che.


"È stata una donna terrificante, ha attaccato all'improvviso il giovane maestro!" Feng Xian'er usò Energia Misteriosa con entrambe le mani mentre stava cercando di preservare l'ultimo briciolo di vitalità di Yun Che. La sua voce stava tremando terribilmente mentre parlava: "Quella donna era estremamente terrificante, anche la sorella dea... molto probabilmente è ancora più potente della sorella dea."


Gli occhi dello spirito puntarono verso il basso.


Anche se estendeva raramente la sua percezione divina nel mondo esterno, era ben consapevole dell'identità della "sorella dea".


Feng Xue'er era la persona che aveva ottenuto l'intera eredità e la volontà dell'altro spirito della fenice, era anche la prima persona in questo mondo ad essere entrata nella via del divino. Così era degna di essere chiamata "dea fenice".


"Che sia qualcuno da quel regno?" Chiese con tono profondo lo spirito della fenice. Le sole persone che potevano battere Feng Xue'er erano persone che vivevano nel Regno degli Dei, il mondo che era considerato al livello più alto della dimensione del Caos Primordiale.


Come poteva Feng Xian'er preoccuparsi di queste parole però? Ora la forza vitale di Yun Che stava diventando spaventosamente debole. Se avesse rilassato anche per un solo istante il suo flusso di Energia Misteriosa, forse sarebbe morto sul posto. Pregò: "Lord Divina Fenice, il giovane maestro ha subìto gravissime ferite... la prego di salvarlo... Quando mi ha istruito di seguirlo, mi ha detto che se un giorno la sua vita fosse stata in pericolo o avesse incontrato una crisi irrisolvibile, avrei dovuto bruciare la piuma della fenice che mi ha donato e di portare lui e Wuxin qui... Può sicuramente salvarlo... La prego di salvarlo, presto!


Un anno e mezzo fa, quando Yun Che stava per lasciare il clan della Fenice, lo spirito aveva convocato Feng Xian'er per darle delle istruzioni... No, la richiesta di rimanere al fianco di Yun Che, donandole anche una piuma di fenice che conteneva un potere spaziale dimensionale. Questo le avrebbe permesso un giorno di portarli qui in caso di pericolo.


Aveva enfatizzato pesantemente che non avrebbe dovuto portare Yun Che qui da solo. Doveva portare anche sua figlia.


Solo che non avrebbe mai pensato che Yun Che sarebbe stato portato qui così velocemente. Inoltre sicuramente questa non era l'opportunità che stava aspettando.


Ma ora avevano davvero incontrato una crisi irrisolvibile... Non solo perché Yun Che aveva subìto ferite fatali, ma sopratutto perché la gente del Regno degli Dei era venuta in questo piccolo pianeta!
                                


                                



