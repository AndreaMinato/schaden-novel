---
weight: 1392
title: Capitolo 1392 – Il Risveglio di He Ling
pubDate: 2025-02-27T08:14:48.791Z
tags:
    - atg
---


<em><strong>Capitolo regolare, 12 in coda (9 Federico S. + 3 Schiaffe, 4/10 donazione)</strong></em>


<em><strong>-Alstor</strong></em>






La determinazione nata nel cuore di Yun Che non divenne un peso. Al contrario, si sentiva come se all’improvviso avesse visto una luce in fondo al tunnel. Era una sensazione strana e meravigliosa.


Innumerevoli volte, nel corso della sua vita, si era lasciato ostacolare dalle sue emozioni. A ogni suo passo, doveva tenere conto delle molte persone a cui teneva, che non facevano altro che diventare sempre di più… All’inizio, il solo continente del Cielo Misterioso era tutto il suo mondo… ma poi, si era ritrovato nell’Regno Demoniaco Illusorio e aveva visitato l’continente Nuvola Azzurra. E poi, per cercare Jasmine, aveva viaggiato fino al Regno degli Dei. Così, era stato costretto a lasciarsi dietro tutte le persone che amava… e mentre era nel Regno degli Dei, per poco non vi era rimasto bloccato, senza più poter tornare.


Per tutto il tempo, era sempre stato incerto, confuso, limitato, si era sentito perso e si era ritrovato in situazioni di vita o di morte fin troppo spesso…


Questo perché troppe persone potevano facilmente decidere del suo destino. Era sempre costretto ad adattarsi costantemente e ad obbedire, a seguire le regole stabilite dagli altri, a nascondersi in punta di piedi da quelle persone da cui non poteva difendersi, tremando di paura… Proprio come per tutto l’anno che aveva trascorso nella Terra Proibita del Samsara. Era stato costretto a rimanere nascosto lì. Non aveva potuto entrare nella Perla dell’Eternità, né tornare nel Regno della Canzone Glaciale, e ancor meno avrebbe potuto tornare nei piani d’esistenza inferiori.


……………….


<em>Quindi, perché non posso essere io… a stabilire le leggi e le regole dell’universo!?</em>


<em>Perché non dovrebbero essere tutti gli altri ad adeguarsi alle leggi stabilite da me!?</em>


<em>Durante l’anno che ho trascorso nella Terra Proibita del Samsara, Shen Xi continuava a ricordarmelo in ogni modo. Mi ripeteva costantemente che io, più di chiunque altro, dovrei dirlo e farlo…</em>


<em>Per di più, anche se non volevo accettarlo, il fato ha continuato a spingermi su questa strada, volta dopo volta…</em>


<em>Quindi…</em>


……………..


In quello stesso istante, nel pugno sinistro di Yun Che, stretto con forza, si accese improvvisamente una luce verde scuro. Anche se aveva di tutto e di più per la testa, se ne accorse subito. Abbassò di scatto lo sguardo e il suo cuore cominciò a battere all’impazzata.


Proprio quando stava per inviare la sua coscienza nella Perla del Veleno Celeste, una ragazza meravigliosa comparve lentamente di fronte a lui… aveva dei lunghi capelli verdi e due occhi color smeraldo… occhi pieni delle più brillanti e sincere lacrime del mondo.


“He… Ling…” sussurrò a bassa voce Yun Che. Ebbe improvvisamente la sensazione che fosse passata una vita intera dall’ultima volta che l’aveva vista.


“Maestro…” gridò He Ling, scoppiando a piangere. Scattò in avanti e si gettò contro Yun Che, stringendolo forte tra le braccia. Le sue esili spalle tremavano continuamente, mentre lasciandosi trascinare dalle emozioni gli disse, con una punta di paura: “Finalmente… Finalmente… Wuuu. Pensavo che… non ti avrei mai più… Wuuuuuu… Wuuuuuuuuu…”


He Ling singhiozzò senza controllo con la testa appoggiata al suo petto, e per parecchio tempo continuò a piangere così forte da non riuscire a parlare. Nell’ultimo anno e mezzo, aveva trascorso ogni istante nell’oscurità, in preda alla paura, e… le sembrava che vi sarebbe rimasta intrappolata per sempre. Ma ora, aveva finalmente rivisto la luce della luna, si sentiva in un sogno.


Le braccia di Yun Che rimasero bloccate a mezz’aria, ma alla fine abbracciò delicatamente la ragazza in preda alle lacrime e la strinse forte. Poi, disse a bassa voce: “Se stai bene, è tutto ok. Pensavo davvero di… di averti già fatta morire insieme a me… quindi, se sei viva, andrà tutto bene.”


I singhiozzi di He Ling non si fermarono per parecchio tempo. Se non fosse stato per il fatto che solo Yun Che poteva sentire la sua voce, l’intera Famiglia Xiao si sarebbe già svegliata, sorpresa e allarmata.


Solo dopo che le lacrime ebbero bagnato tutto il suo volto, la ragazza riuscì a ignorare parte della sua paura e delle sue emozioni. Soffiò il naso e si asciugò le lacrime dalle guance, ma non osò sollevare lo sguardo e guardare Yun Che negli occhi per ancora un bel po’.


“He Ling, per tutto questo tempo hai dormito?” domandò con affetto Yun Che. All’inizio credeva che He Ling fosse morta insieme a lui nel Regno degli Dei Stellari. Ma dopo aver recuperato i suoi poteri, era riuscito a percepire di nuovo la presenza della Perla del Veleno Celeste, e ora aveva persino rivisto la ragazza.


Per lui, era senza dubbio una sorpresa fin troppo piacevole.


He Ling aveva gli occhi arrossati e scosse delicatamente la testa: “A dire il vero, per tutto il tempo sono stata sveglia e al tuo fianco, Maestro, ti ho guardato ogni singolo giorno, ogni singolo istante.”


“Eh?” Yun Che rimase stupito da quella risposta.


“Ma era come se fossi intrappolata in una gabbia invisibile. Anche se potevo vedere te e il mondo esterno, Maestro, non potevo materializzarmi, né stabilire un legame con la tua anima, né farti sentire la mia voce.”


Yun Che: “…”


“Pensavo che… sarebbe rimasto tutto così per sempre, e avevo tanta, tanta paura.” Dopo averlo detto, He Ling non riuscì a trattenersi dal ricominciare a piangere.


Dall’istante in cui aveva deciso di rinunciare a tutto e diventare lo Spirito della Perla del Veleno Celeste, il suo destino era stato di seguire Yun Che per il resto della vita, sarebbe vissuta e morta insieme a lui. Ormai, nel suo mondo esistevano solo lei e lui. Quindi, la rinascita di Yun Che significava anche che lei non avrebbe più dovuto rimanere per sempre sola.


Yun Che distese una mano e le diede una leggera pacca sulla spalla, confortandola: “Ormai è tutto finito, da adesso in poi non dovrai più avere paura.”


He Ling aveva capito bene di essere rimasta intrappolata in una prigione da cui non avrebbe mai potuto fuggire. Per lei, era senza dubbio stato ancora più doloroso che semplicemente cadere in un sonno profondo.


Mentre guardava quella ragazza che aveva messo la propria vita nelle sue mani, quella ragazza che lui aveva tradito e deluso, Yun Che provò nel cuore un immenso senso di colpa e un dolore atroce.


<em>Aspetta un attimo…</em>


<em>Ha detto che poteva vedere me e il mondo esterno?</em>


<em>EHHHHH…</em>


“Mn.” He Ling annuì con il capo e si sforzò di sorridere nonostante le lacrime: “Congratulazioni per la tua guarigione, Maestro.”


Mentre parlava, He Ling notò improvvisamente che Yun Che aveva un’espressione piuttosto strana. Poi, realizzò che doveva essere ancora molto preoccupato per Yun Wuxin e gli disse subito: “Maestro, so che oggi hai sofferto molto e sei rimasto turbato da ciò che è successo alla Giovane Maestra. Ma non devi più preoccuparti. Ti sei dimenticato della Divina Acqua della Vita e del Nettare del Drago dell’Alba che ci ha donato la Maestra Shen Xi?”


Le parole di He Ling fecero irrigidire i muscoli del volto di Yun Che. Dopodiché, spiccò improvvisamente un balzo come se qualcuno gli avesse punto il sedere con un ago, e afferrò la ragazza per le spalle con un “whooosh”: “Svelta… Svelta! Dammeli subito!”


Solo dopo aver finito di parlare, si ricordò che era tutto conservato nella Perla del Veleno Celeste e che poteva prenderlo con un semplice pensiero. Dopodiché, lasciò andare subito le spalle di He Ling e prese immediatamente una goccia di Divina Acqua della Vita, poi corse verso la stanza di Yun Wuxin.


“Ah! Maestro” He Ling distese frettolosamente una mano e lo afferrò: “Tu… vuoi darla alla Giovane Maestra?”


“Ovviamente!” rispose con impazienza Yun Che. Yun Wuxin aveva perso tutta la forza misteriosa e la sua energia vitale era stata gravemente danneggiata, quindi naturalmente non voleva sprecare neppure un secondo.


“Ma…” He Ling lo trattenne ancora: “Anche se la Divina Acqua della Vita potrebbe guarire all’istante la Giovane Maestra, i suoi effetti verranno massimizzati solo se userai l'Energia Misteriosa della Luce per guidarne e sostenerne l’energia, così la Giovane Maestra potrà raggiungere la Via Divina in poche ore. Ma al momento non hai ancora recuperato tutta la tua forza, Maestro, se la usassi subito, sprecheresti gran parte della sua energia spirituale.”


Yun Che si fermò di colpo. Si grattò la testa, poi sospirò rumorosamente: “Giusto… giusto, giusto… i miei poteri non sono ancora tornati del tutto… Whew, per un attimo il mio cervello ha davvero smesso di funzionare.”


Per quasi tutto il giorno, era stato alternatamente arrabbiato, in preda al senso di colpa e straziato dal rimpianto… aveva già perso parecchie volte la testa, e la sua mente era ancora nel caos.


“Prima devo concentrarmi e recuperare la mia forza misteriosa il più in fretta possibile.” Commentò Yun Che, sforzandosi di mantenere la calma. Dopo averci pensato per un po’, chiese a He Ling: “Quante gocce di Divina Acqua della Vita e di Nettare del Drago dell’Alba abbiamo, in totale?”


“Diciassette gocce di Divina Acqua della Vita e novantuno di Nettare del Drago dell’Alba.” Rispose con precisione He Ling.


“Mn.” Yun Che annuì con il capo.


Il Nettare del Drago dell’Alba purificava e rafforzava il corpo e le Vene Misterioses, facendo rinascere completamente chi l’assumeva. Forniva anche un gigantesco incremento nella forza misteriosa, così grande che una persona comune non avrebbe mai potuto neppure immaginarlo… in poche parole, rafforzava enormemente il corpo, l’energia vitale e il talento per la via del mistero in un singolo giorno.


In quanto alla Divina Acqua della Vita… una singola goccia avrebbe permesso a Yun Wuxin, che ora non aveva più alcuna forza misteriosa, di raggiungere la Via Divina in un solo giorno.


Non era un’esagerazione.


Per un praticante del mistero dei piani d’esistenza inferiori, delle affermazioni del genere sarebbero sicuramente sembrate delle fiabe. Ma tra tutte le innumerevoli medicine spirituali del vasto Regno degli Dei, quante erano così potenti da permettere a un mortale di raggiungere la Via Divina… non solo che n’erano parecchie in grado di farlo, ma molte di esse erano persino più potenti della Divina Acqua della Vita.


Per esempio, la Penta Pillola di Giada dell’Universo che Yun Che aveva utilizzato alcuni anni prima.


Ma questo, prendendo in considerazione solo la forza medicinale.


Tuttavia, questo tipo di medicine non potevano essere utilizzate su un praticante del mistero che non era ancora nella Via Divina, né a maggior ragione su una bambina senza alcuna forza misteriosa. Infatti, se ne avessero presa una, anche con l’aiuto di un Divine Master… anzi, anche con l’aiuto di un Vero Dio in persona, sarebbero immediatamente esplosi, morendo.


Persino Yun Che, con il suo corpo straordinario, quando aveva assunto forzatamente la Penta Pillola di Giada dell’Universo per diventare più forte… sarebbe sicuramente esploso e morto, se non fosse stato per Mu Xuanyin.


Tuttavia, la Divina Acqua della Vita e il Nettare del Drago dell’Alba che gli aveva donato Shen Xi… il loro più grande vantaggio era che non avevano nessun effetto collaterale!


L’energia medicinale di quei due farmaci era più delicata di quanto chiunque potesse immaginare.


Questo perché provenivano dagli strani fiori della Terra Proibita del Samsara. Inoltre, erano stati raffinati da Shen Xi, l’unica persona al mondo a possedere l'Energia Misteriosa della Luce, con il Miracolo della Vita. l'Energia Misteriosa della Luce era sacra, compassionevole, pura e rinvigorente… perciò, le medicine create attraverso di essa fornivano ulteriori grandi vantaggi a chi li assumeva, senza mai e poi mai provocare effetti collaterali.


Anche quando ad assumerli era un semplice mortale!


Gli abitanti dei piani d’esistenza inferiori, naturalmente, non potevano neppure sapere dell’esistenza di un medicinale simile, ma nei Reami Stellari Superiori e nei Reami Sovrani era risaputo che dalla Terra Proibita del Samsara del Regno del Drago provenivano le medicine spirituali più straordinarie e di alto livello dell’universo.


Sia la Divina Acqua della Vita sia il Nettare del Drago dell’Alba erano considerati dei veri e propri tesori sacri, persino nei Reami Sovrani! Gli Imperatori Divini stessi potevano solo sognare di ottenerli. In passato, Shen Xi ne aveva sempre donate alcune gocce al Clan del Dio Drago, di tanto in tanto. Ognuna di esse era considerata dal Clan un tesoro fra i più preziosi, e talvolta ne donavano una ad un altro Reame Sovrano, ma solamente in occasioni straordinarie, come un qualche grande evento pubblico o una cerimonia di particolare importanza… ovviamente, le donavano solamente ai Reami Sovrani, e quando capitava, il Reame Sovrano così fortunato da riceverla impazziva dalla gioia.


Una sola goccia di Divina Acqua della Vita poteva permettere a un individuo dal talento straordinario di raggiungere la Via Divina in un solo giorno… che razza di concetto era?


Una sola goccia di Nettare del Drago dell’Alba poteva aumentare il talento di chi la assumeva sotto ogni aspetto. Ognuna di esse realizzava un prodigio simile a un miracolo.


Anche per qualcuno al livello di Yun Che, la Divina Acqua della Vita era di grande beneficio. In effetti, se era riuscito a diventare un Divine King in un solo anno nella Terra Proibita del Samsara, gran parte del merito era proprio della Divina Acqua della Vita.


Se il Regno del Drago avesse scoperto che Yun Che da solo aveva utilizzato ben dodici gocce di Divina Acqua della Vita in un solo anno, probabilmente tutti i suoi abitanti avrebbero desiderato di poterlo divorare vivo.


Infatti, Shen Xi donava al Clan del Dio Drago solo una decina di gocce di Divina Acqua della Vita e una ventina di Nettare del Drago dell’Alba ogni tremila anni circa.


Ma Yun Che ovviamente non sapeva nulla di tutto questo, e in fondo a sé pensava persino che quei medicinali non fossero affatto rari nella Terra Proibita del Samsara.


Non sapeva neppure che quelle diciassette gocce di Divina Acqua della Vita e novantuno gocce di Nettare del Drago dell’Alba che Shen Xi aveva donato a He Ling erano le ultime che le restavano… non ce n’era più nemmeno una.


Quando realizzò che avrebbe potuto risanare immediatamente la forza misteriosa di Yun Wuxin, facendola anche diventare centinaia di volte più grande di prima… e che così, forse, sarebbe giunta allo stesso livello di Feng Xue’er, o l’avrebbe persino sorpassata, Yun Che fece fatica a trattenere il suo entusiasmo. Anche se la parte del suo talento dovuta all’aura del Dio Malvagio non poteva essere ripristinata, come minimo Yun Che si sarebbe sentito meno in colpa.


Doveva recuperare completamente i suoi poteri il prima possibile… Yun Che prese quella decisione. Dopodiché, guardò He Ling e disse senza preavviso: “He Ling, dopo che avrò recuperato i miei poteri, troverò un’occasione per tornare nel Regno degli Dei e giuro che manterrò la promessa che ti ho fatto.”


“Ah?” Le parole di Yun Che scioccarono He Ling. Dopo qualche secondo, scosse la testa spaventata: “Maestro, cosa… cosa stai dicendo? Vuoi davvero… tornare nel Regno degli Dei?”


“Esatto.” Rispose Yun Che, in tono molto serio e con un cenno del capo.


“No, non è necessario… non è necessario, davvero.” He Ling gesticolò, molto agitata: “Maestro, è stato così difficile tornare qui, e su questo pianeta hai la tua famiglia, i tuoi amici e tua moglie… o mogli? Adesso hai al tuo fianco anche tua figlia e potrete vivere una vita molto, molto felice, senza preoccupazioni o paure. Tu… non c’è bisogno che torni nel Regno degli Dei per me… non è davvero necessario che tu ti metta di nuovo in pericolo per me.”


“Haha.” Yun Che ridacchiò e guardò negli occhi He Ling, era profondamente commosso da quello che gli aveva appena detto: “Non lo farò solo per te, ma anche per me. E poi… devo farlo, non ho scelta.”


Dopo aver pronunciato quelle parole, Yun Che sollevò lo sguardo e osservò il cielo stellato.


“Per… perché?” chiese a bassa voce He Ling, non riuscendo a capire il senso di quella risposta. Su quel pianeta, la sua vita sarebbe stata veramente perfetta e, ora che aveva cominciato a recuperare i suoi poteri, anche se qualcuno fosse giunto lì per caso dal Regno degli Dei, non sarebbe stato una minaccia. Quindi, perché aveva improvvisamente detto… di dover tornare nel Regno degli Dei, per di più con così tanta determinazione?
                                


                                



