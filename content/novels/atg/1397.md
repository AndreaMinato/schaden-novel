---
weight: 1397
title: Capitolo 1397- You'er (1)
pubDate: 2025-02-27T08:14:48.792Z
tags:
    - atg
---


<em><strong>Capitolo regolare,
9 in coda (6 Federico S. + 3 Schiaffe), 4/10 donazione</strong></em>
<em>-Buone feste da Schadenfreude</em>


Dopo averci pensato per molto tempo, Yun Che aggrottò le sopracciglia... sembrava che gli fosse venuto in mente qualcosa.


Molto probabilmente non era stata l'energia diabolica del Precipizio della Nuvola ad aver causato l'agitazione delle Bestie Misteriose. Anzi, gli attacchi delle bestie erano avvenuti per lo "stesso motivo sconosciuto".


Dopo aver usato la sua percezione e aver confermato che non c'erano creature viventi nella regione attorno, stese entrambe le mani, rilasciando l'Energia Misteriosa dell'oscurità nelle sue Vene Misteriose e nella sfera dell'Origine Diabolica. I suoi occhi divennero neri come la pece e iniziarono a brillare con una bizzarra luce cupa.


Il suo intero corpo fu circondato da un denso strato di energia nera.


l'Energia Misteriosa dell'oscurità avrebbe amplificato le emozioni negative e avrebbe anche condizionato la mente di una persona. Yun Che era ben consapevole di questo. Tuttavia aveva una completa padronanza di questa energia, così avrebbe potuto contenere questo tipo di influenza. Mentre rilasciava tutta la forza che poteva verso la barriera sotto di lui, aggrottò le sopracciglia.


Questa barriera era stata forgiata da pura energia dell'oscurità e solo l'Energia Misteriosa dell'oscurità poteva ripararla. Sennò, Jasmine l'avrebbe già riparata in passato. Lo Yun Che di allora non sarebbe riuscito a farlo, ma ora che era diventato un Divine King ci sarebbe riuscito.


Yun Che si concentrò in silenzio mentre l'Energia Misteriosa si fondeva con la barriera oscura, sigillando ogni punto debole...


Energia Misteriosa dell'Oscurità. Era stato nel Regno degli Dei per solo quattro anni, ma era ben consapevole di quanto fosse un tabù per le Regioni Orientale, Occidentale e Meridionale. Ricordava ogni singolo dettaglio della reazione del pubblico di fronte all'Energia Misteriosa dell'oscurità di Wei Hen durante la Battaglia degli Dei.


Non era minimamente esagerato dire che i "diavoli" fossero considerati degli eretici da annientare. Eretici che avevano provocato l'ira sia degli dei, che degli uomini e che non potevano essere tollerati dall'intero universo.


Quindi, anche se aveva incontrato molti pericoli mortali, non aveva mai osato usare l'Energia Misteriosa dell'oscurità.


Anche quando aveva attivato forzatamente Far Shore Asura, lanciandosi in una situazione letale, non l'aveva utilizzata affatto. Questo perché temeva che sarebbe stato respinto e disprezzato da Shen Xi, Mu Xuanyin... e da tutte le persone che si erano prese cura di lui. Sopratutto aveva paura di implicare il Regno della Canzone Glaciale dopo la sua morte.


Ma mai si sarebbe immaginato che qualcuno lo stesse vedendo mentre rilasciava tutta la sua Energia Misteriosa dell'oscurità.


Al livello di Mu Xuanyin, l'oscurità non sarebbe più stata un impedimento per la vista. Inoltre, proprio in quel momento, era molto vicina a Yun Che. Era a meno di trecento metri da lui, così poteva vedere chiaramente ogni sua singola espressione.


Figuriamoci la sua Energia Misteriosa, un'oscurità ancora più profonda di quella della notte fonda.


Mu Xuanyin rimase ad occhi spalancati per moltissimo tempo. Il suo sguardo gelido rifletteva completamente la luce nera che Yun Che stava irradiando... Sapeva cos'era, perché aveva ucciso molti diavoli finora e non era la prima volta che entrava in contatto con l'Energia Misteriosa dell'oscurità...


Ma non aveva mai visto dell'energia dell'oscurità così pura.


Mu Xuanyin rimase immobile per molto tempo, sembrava essersi congelata sul posto. Il mondo era mortalmente silenzioso e ogni respiro era interminabilmente lungo.


Yun Che continuò a rilasciare Energia Misteriosa dell'oscurità con tutte le sue forze e piccil sudore iniziò ad imperlare la sua fronte. In quel momento gli venne in mente che, molto probabilmente, quei quattro invasori erano passati per caso vicino alla Stella Polo Blu e che erano discesi nel pianeta solo perché avevano percepito l'energia oscura del Precipizio della Nuvola.


Ma... perché erano discesi nei regni inferiori? In confronto all'aura del Regno degli Dei, l'aura dei regni inferiori non era solo più rada, ma anche torbida. Se uno vi fosse rimasto per troppo tempo, avrebbe perfino rischiato di inquinare la sua vitalità e la sua aura. Non solo non avrebbe procurato nessun beneficio alla coltivazione, ma avrebbe anche abbreviato la durata della propria vita.


Anche quei coltivatori del profound ascesi dai regni inferiori sarebbero stati disposti a tornare indietro.Così perché quelle quattro persone erano venute qui? Non poteva essere per allenarsi, no?


Passò un'ora...


Passarono due ore...


La luce nera che Yun Che emanava iniziò ad attenuarsi per poi sparire completamente. Aprì gli occhi e stese la mano per asciugarsi il sudore dalla fronte per poi sospirare di sollievo.


Questa era una barriera dell'Era degli Dei. Anche se possedeva il potere di un Divine King, poteva solo fare qualche piccola riparazione ed era assolutamente impossibile per lui ripristinarla completamente.


Naturalmente questa sorta di riparazione non sarebbe durata troppo a lungo. Se non avesse voluto che l'energia diabolica fuoriuscisse, sarebbe dovuto tornare ogni tanto per fare delle altre riparazioni.


In quel momento, i suoi movimenti divennero fiacchi e alzò la testa per guardare sopra.


Era vicino al fondo del Precipizio della Nuvola, quindi non vedeva altro che oscurità.


Yun Che riabbassò lo sguardo per poi sorridere con amarezza.


Tuttavia non se ne andò subito, continuò a scendere ulteriormente finché non discese nel mondo oscuro sotto di lui.


Mu Xuanyin si materializzò lentamente sopra il Precipizio della Nuvola. Indossava ancora quegli abiti blu, il suo aspetto era ancora gelidamente bello e puro come sempre.


Chiuse gli occhi, il suo seno abbondante si stava sollevando e abbassando freneticamente e la donna non smise di ansimare per molto tempo...


Passarono sette minuti e mezzo prima che riaprisse gli occhi e gettasse un'occhiata sotto di lei. Dopodiché distolse lo sguardo dall'abisso nero, si girò e se ne andò.


L'aura irradiata dal suo corpo sembrava incredibilmente agitata.


Prima di andarsene, guardò anche la stella rossa ad est.


Un anno fa era riuscita a vederla solo dalla Stella Polo Blu.


Ma sei mesi fa, alcuni dei regni stellari della Divina Regione Orientale avevano iniziato ad avvistarla.


E ora anche la parte orientale del Regno della Canzone Glaciale poteva vedere questa stella dalla luce scarlatta.


.....


Dopo aver superato la barriera oscura, sentì un'enorme forza che cercava di trainarlo gi- Lo Yun Che di adesso però, anche se non avesse posseduto Energia Misteriosa dell'oscurità, poteva resistere a questa forza. Fluttuò leggermente verso il basso per poi atterrare con fermezza.


"AOOOOOUUUU!!"


Proprio mentre metteva piede in questo mondo gelido e cupo, risuonò un ruggito profondo e soffocato di fronte a lui.


Quando Yun Che era arrivato qui anni fa, era stato scosso così tanto da quei ruggiti da aver vomitato sangue. Ma solo oggi capiva quanto erano terrificanti quelle aure oscure... perché quei ruggiti distanti gli davano una sensazione di soffocamento e lo scuotevano.


Questo significava anche che le enormi bestie dell'oscurità che si aggiravano furtivamente in questo mondo erano ancora una minaccia per lui.


Non aveva nessun dubbio che se anche una sola di queste creature fosse uscita da questo mondo, avrebbe potuto distruggere facilmente l'intera Stella Polo Blu.


E pensare che un mondo così terrificante sarebbe stato nascosto da questo regno inferiore dalla forza bassissima... che tipo di segreto era celato qui?!


"ROARR!!"


"HSSSS!!!"


I ruggiti continuarono a riecheggiare in lontananza. Yun Che si guardò attorno per poi sollevare una mano e percepì molto velocemente che c'era qualcosa di diverso.


L'aura oscura di questo posto era diventata molto più attiva dall'ultima volta in cui era stato qui.


Inoltre i ruggiti delle bestie sembravano ancora più agitati.


"L'aura dell'oscurità è diventata il doppio più energica." Mormorò a bassa voce Yun Che: "Non c'è da meravigliarsi..."


Non c'era da meravigliarsi che ci fosse stata una fuoriuscita di energia diabolica.


Mentre controllava il suo respiro e la sua aura, Yun Che decise di non pensarci più. Si alzò e affidandosi alla sua memoria iniziò a volare verso una particolare direzione.


In questo mondo oscuro, perfino i praticanti del mistero si sarebbero potuti perdere, ma Yun Che chiaramente non aveva difficoltà visto che possedeva Energia Misteriosa dell'oscurità. Non osava rilasciare un'aura troppo forte per evitare di attirare l'attenzione di una delle enormi bestie dell'oscurità. Di conseguenza non volò molto velocemente, ma non prese deviazioni.


Così raggiunse velocemente una regione incredibilmente silenziosa. Non c'era nessuna creatura dell'oscurità qui, non osavano avvicinarsi a questo posto. Anche il suono sembrava essere stato bandito da questo luogo e Yun Che non sentì piùi ruggiti dei mostri.


Gradualmente, mentre Yun Che rallentava, una brillante luce viola apparì in questo mondo oscuro.


C'era un enorme mare di fiori viola ondeggianti, sbocciavano con orgoglio ed ogni loro petalo sembrava fatto da giada brillante. Emanavano un forte bagliore e una foschia spenta che pareva provenire dall'inferno stesso.


I Fiori Netherworld Udumbara.


La luce che emanavano non veniva sovrastata affatto dall'oscurità.


In passato, i Fiori Netherworld Udumbara potevano rubare facilmente lo spirito di Yun Che. Ma ora poteva solo sentire una lieve trazione sulla sua anima e non provava più disagio. Si avvicinò al mare di fiori e alla fine riuscì a scorgere una piccola figura tra di essi.


Era piccola e delicata come Hong'er e i suoi piedi non toccavano il terreno. Fluttuava silenziosamente tra i fiori, i suoi lunghi capelli argentati erano brillanti come un'intera galassia e gran parte di essi strusciava contro il terreno gelido. Era illuminata da un bagliore bianco e sembrava che non indossasse nessun abito sotto quella luce. Le sue piccole gambe sottili erano completamente scoperte, le dita dei suoi piedi scintillavano come se fossero fatte da giade.


I suoi occhi avevano il colore più strano e incantevole che Yun Che avesse mai visto in tutte e due le sue vite.


La metà superiore del suo occhio destro era giallo pallido, mentre la metà inferiore era grigio scuro.


La metà superiore del suo occhio sinistro era blu pallido, mentre l'altra metà era viola scuro.


Quando Yun Che la vide, scoprì che lo stava già fissando. Dopodiché lasciò il mare dei Fiori Netherworld Udumbara, i suoi capelli argentati strisciavano a terra. Prese silenziosamente il volo e arrivò di fronte a Yun Che. Era molto vicina a lui e lo stava guardando con i suoi strani e splendidi occhi.


La luce che irradiava il suo sguardo era eccezionalmente bella, ma non mostrava mai emozioni. Tuttavia Yun Che poteva percepire lievemente della felicità dietro di esso.


Di fronte ad una persona che sembrava uguale ad Hong'er, Yun Che si emozionò. Mostrò un lieve sorriso e disse con tono molto gentile: "Ci incontriamo di nuovo. La scorsa volta ho detto che sarei venuto a trovarti spesso, ma non avrei mai pensato che sarebbe passato così tanto tempo prima di poterti rivedere."


La ragazza aprì la bocca per poi chiuderla... Pareva volesse dire qualcosa, eppure non poteva emettere un solo suono. Solo quegli strani occhi erano rimasti fissi su di lui, non batteva ciglio nemmeno una volta.


La scorsa volta, Yun Che non aveva potuto capire cosa nascondevano le profondità del suo sguardo e nemmeno ora ci riusciva. Ma era certo comunque che questa ragazza sentisse uno stranissimo attaccamento nei suoi confronti.


Ciò che era ancora più strano era che si sentiva sempre a suo agio quando si trovava vicino a lei. Anche se possedeva solo un corpo spirituale ed era avvolta da innumerevoli enigmi e misteri, non provava la minima diffidenza nei suoi confronti.


"Sono passati sei anni in un attimo," Disse con tono gentile Yun Che. "Sono venuto a trovarti solo dopo sei anni. Sei arrabbiata con me per questo?"


La ragazza scosse gentilmente la testa.


Yun Che sorrise lievemente e la guardò negli occhi. "Sei anni fa mi hai dato il Seme dell'Oscurità, dandomi la forza di battere Xuanyuan Wentian. Non solo hai salvato me, ma questo mondo. Sei la mia più grande benefattrice."


"Giusto. Le ho già dato il Fiore Netherworld Udambara che mi hai passato." Una volta che disse questo, la luce nel suo sguardo diventò fioca e il suo sorriso si riempì di amarezza: "Solo che... non potrò rivederla mai più."
                                


                                



