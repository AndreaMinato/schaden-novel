---
weight: 13980
title: Capitolo 1398 - You'er (2)
pubDate: 2025-02-27T08:14:48.792Z
tags:
    - atg
---


<em><strong>Capitolo sponsorizzato, ringraziamo Federico!
8 in coda (5 Federico S. + 3 Schiaffe), 4/10 donazione</strong></em>
<em>-Buone feste da Schadenfreude</em>


Yun Che alzò la mano e la ondeggiò. "C'è stato un grande cambiamento nelle aure qui e sicuramente devi averlo sentito. In realtà il cambiamento non si è limitato solo a questo posto, anche il mondo esterno sta diventando sempre più violento."


"..." la giovane con gli occhi strani ascoltò in silenzio. Non aveva nemmeno un corpo spirituale completo, così non aveva le capacità di parlare o nemmeno esprimere le sue emozioni.


"..."


"La scorsa volta che sono venuto qui, ti ho trovato in questo mare di Fiori Netherworld Udumbara e sei ancora qui. Sembra che non solo tu non possa lasciare questo mondo oscuro, ma che non ti possa allontanare da questi fiori molto spesso, uh?" Disse con un lieve sorriso Yun Che. Non sapeva se fosse perché le piaceva rimanere qui o perché non avesse la possibilità di farlo nelle sue attuali condizioni... Si immaginava che molto probabilmente fosse la seconda. Dopotutto, se qualcuno fosse rimasto bloccato in un posto per moltissimo tempo, inevitabilmente si sarebbe stancato anche di ciò che amava di più di quel luogo.


Naturalmente, ciò che gli rispose fu solo silenzio e lo sguardo splendido ma impassibile della ragazza.


"O forse sei molto abituata all'oscurità ed è possibile che ti piaccia molto." Yun Che disse con tono molto gentile: "Ma per qualsiasi creatura vivente, la solitudine è davvero terrificante. Eppure puoi solo rimanere qui da sola e mi dispiace proprio. Il motivo per cui non sono riuscito a venire a trovarti negli ultimi anni è perché sono andato in un altro mondo e, dopo che sono tornato, ho perso tutto il mio potere. In effetti, ho recuperato i miei poteri solo pochi giorni fa... Tuttavia mia figlia ha dovuto sacrificare il suo talento innato per guarirmi..."


"Dopo aver sentito questo, devi pensare che sono proprio un pessimo padre,un fallimento." Disse sorridendo con amarezza Yun Che. Negli ultimi giorni, era sembrato completamente normale di fronte a Yun Wuxin e agli altri. In effetti sembrava essere diventato più contento giorno dopo giorno. Tuttavia, il profondo senso di colpa e il rimorso che aveva sentito non sarebbero scomparsi così velocemente... e forse non sarebbero svaniti per il resto della sua vita.


"..." La giovane scosse gentilmente la testa mentre lo fissava senza battere ciglio. Non aveva smesso di guardarlo nemmeno per un secondo.


"Posso garantirti una cosa." Yun Che sorrise di nuovo: "D'ora in avanti tornerò a vederti spesso."


La ragazza aprì la bocca e sollevò la mano per toccare il petto di Yun Che... ma poté solo passargli attraverso.


Tuttavia Yun Che sentì chiaramente cosa voleva comunicargli... Le sue parole l'avevano resa contenta.


Questa era una sensazione molto tenue... Chiaramente non si conoscevano e si erano visti solo una volta, eppure c'era una sensazione indescrivibile di intimità tra i due.


"Giusto, sai che mi chiamo Yun Che, ma non so il tuo nome." Lo sguardo della ragazza sembrò diventare sbigottito, così Yun Che chiese: "Ricordi ancora il tuo nome?"


"..." La giovane scosse la testa.


"Eh..." Yun Che si picchiettò il mento. "Poi... che ne dici se ti do un nome, va bene?"


"..." La ragazza fu sbalordita da questo suggerimento, ma dopo annuì ubbidientemente.


"Lasciami pensare..." Yun Che guardò la ragazza per poi sorridere lievemente: "Sei uno spirito, vivi nell'oscurità tra i fiori Netherworld Udumbara, così d'ora in avanti ti chiamerò You'er, va bene?"


<em>Nota traduzione: You (幽) compone parole come "spirito" e "oscurità" e anche il nome del Fiore Netherworld Udumbara (幽冥花).</em>


"..." La ragazza stese una mano verso Yun Che. Sembrava che stesse facendo del suo meglio per toccarlo mentre il colore dei suoi occhi diventavano ancora più brillanti.


Annuì, i suoi lunghi capelli argentati danzavano nell'aria. Yun Che poteva percepire che era molto contenta, ma non sapeva se fosse perché le aveva dato un nome o perché le piaceva molto come suonava You'er.


"Va bene, You'er... You'er. Mnn, credo che sia il nome più adatto a te."


Yun Che la chiamò due volte... Il suo sguardo divenne velato mentre ripensava ad una ragazza dai lineamenti uguali, ma con gli occhi e i capelli rossi, piena di vita.


.....


<em>Abiti, capelli e occhi rossi... ha anche detto che il suo colore preferito era il rosso... Mnnn... Ti chiamerò Hong'er allora!</em>


"Hong'er... Hong'er... Hong'er... Hong'er... Allora chiamami Hong'er la prossima volta... Eheh! Ho un nome! Hong'er, Hong'er... La prossima volta non chiamarmi ragazzina o mocciosa; nemmeno carina. Potrai solo chiamarmi Hong'er!"


.....


Scosse lievemente la testa mentre fece del suo meglio a non ripensare a lei. Ma immediatamente dopo l'immagine di come era apparsa al suo fianco e aveva pianto forte quando aveva visto che lui stava per morire riaffiorò nella sua mente... Sentì una pesantezza al cuore per molto tempo.


"Ricordi ancora... quella ragazza che ti assomigliava, una ragazza dagli splendidi occhi e capelli rossi?" Disse senza volere. "Tutti quegli anni fa, un vecchio dallo spirito incompleto come te, mi ha affidato lei e l'Arca Primordiale Misteriosa. Jasmine mi ha detto di prendermi cura di lei poco prima di andarsene... In tutti questi anni è sempre stata con me. Non solo era una compagna che mi ha dato un grande potere, era anche la mia più importante Hong'er... Ma..."


Scosse la testa, il suo sguardo divenne ancora più velato. Durante questo periodo di tempo aveva provato a fare del suo meglio a non pensare ad Hong'er, ma vedendo You'er, il dolore che aveva provato a nascondere non poté che bollire in superficie. "Sono sempre stato... un presagio malvagio di una calamità. Chiaramente volevo proteggere tutte le persone accanto a me, eppure ho finito col danneggiarle."


You'er: "..."


Dopo essersi ripreso un po', Yun Che forzò un sorriso e disse: "Sono venuto qui a trovarti, eppure chi avrebbe pensato che ti avrei parlato di così tante cose tristi. Fammi pensare... Mn! La prossima volta che tornerò, ti porterò un regalo, solo che non so se ti piacerà o no."


A Yun Che era già venuto in mente qualcosa. La prossima volta avrebbe ordinato alla gilda dei Mercanti Luna Nera di preparare un po' di pietre misteriose dell'immagine per lui, così da poter permettere a You'er di vedere il mondo esterno e alleviando un po' la sua solitudine.


"..." You'er aprì lievemente le labbra per poi stendere di nuovo la mano. Ma in quel momento non si sporse verso il petto di Yun Che, ma verso la sua mano sinistra.


Quando quella mano lucente e traslucida come un diamante entrò in contatto con il palmo di Yun Che, la attraversò di nuovo. Dopodiché si fermò sul dorso della mano di Yun Che.


"You'er?" Yun Che la guardò con stupore, ma rimase immobile.


Proprio mentre stava per fare quella domanda, un ammasso di luce nera brillò sulla punta delle dita di You'er.


Il mondo era pieno di luce viola si oscurò... Il bagliore emanato dai Fiori Netherworld Udumbara non era ordinario, era una luce che possedeva una forte capacità di penetrazione. Inoltre non ce n'era solo uno o due, ma un enorme mare...


Eppure, in un solo istante, tutta la luce viola rilasciata dai fiori era stata divorata!


L'espressione di Yun Che cambiò e si rese conto all'improvviso che il marchio di una spada stava riaffiorando lentamente sul dorso della sua mano sinistra.


"...!!" Questa scena lo fece gridare e tremare con forza.


Perché la forma di questo marchio... era esattamente uguale a quello della Spada Colpo Celeste Nemesi dei Diavoli in cui Hong'er poteva trasformarsi!


Il marchio della spada che non era apparso nemmeno dopo che aveva recuperato i suoi poteri, così aveva pensato che fosse rimasto distrutto per sempre!


Ma ciò che era diverso era che il marchio della spada era dello stesso colore vermiglio degli occhi e dei lunghi capelli di Hong'er. Ma in quel momento, era diventato nero e sotto le dita sottili di You'er diventò sempre più solido. La luce si intensificò sempre di più finché non diventò cupa come la luce nera che proveniva dalla mano della ragazza.


"Questo... è?" Yun Che non osò muovere nemmeno un solo muscolo e strabuzzò gli occhi.


La giovane rimase in silenzio e la luce nera che irradiava continuò a brillare per diversi secondi per poi sparire lentamente. In quel momento si distaccò da Yun Che... e ora sul dorso della mano di Yun Che c'era un marchio incredibilmente distinto e nero come la pece.


You'er tremò piano e per un istante i lineamenti del suo corpo diventarono sfocati... Il suo viso era sbiancato rispetto a prima.


Il suo sguardo rimase fisso sul marchio apparso sulla sua mano. Quando finalmente distolse lo sguardo da lì per chiedere a You'er cosa era successo, vide le sue condizioni e sussultò scioccato. Non poteva più preoccuparsi di farle domande e invece chiese con tono ansioso: "You'er, stai... bene?"


"..." La giovane scosse gentilmente la testa. Dopodiché iniziò a chiudere più volte gli occhi... Cercò di resistere al torpore, ma alla fine si accasciò lentamente a terra.


"You'er!" Yun Che si sporse in avanti per sorreggerla... Ma non riuscì a farlo perché non poteva toccarla.


Lei rimase sul pavimento gelido in silenzio mentre cadeva in un sonno profondo. Anche se era solo uno spirito incompleto che era esistito da chissà quanto tempo, Yun Che poteva ancora sentire chiaramente la sua debolezza.


Yun Che ne fu confuso. Spostò lo sguardo sul marchio sulla sua mano... Era chiaro che lei avesse esaurito una grande quantità di energia spirituale per crearlo. Solo che non sapeva cosa You'er aveva fatto per lui, né sapeva cosa significava.


Comunque la luce nera iniziò a dissiparsi silenziosamente... per poi essere rimpiazzato dal colore vermiglio!


Yun Che si irrigidì per lo shock.


Alla fine... come se il guscio nero fosse stato rimosso, il marchio cremisi con cui Yun Che non poteva essere più familiare riapparì di nuovo. Era il segno di Hong'er della Spada Colpo Celeste Nemesi dei Diavoli Devil Slaying!


In quel momento He Ling si entusiasmò e gridò: "Maestro... Hong'er, è Hong'er!"


Yun Che sussultò con forza e iniziò a tremare incessantemente. Si concentrò e chiuse gli occhi, entrando nella Perla del Veleno Celeste.


Il mondo della Perla del Veleno Celeste era verde cupo. He Ling era di fronte a lui e a terra c'era una ragazza che usava i suoi lunghi capelli rossi come cuscino. Dormiva molto pacificamente e nemmeno le grida agitate di He Ling riuscivano a svegliarla.


"Hong... er..." Mormorò piano Yun Che completamente scioccato e incredulo.


Hong'er era viva. Il marchio della spada era riapparso e la sua figura riapparì nella Perla del Veleno Celeste ed era tornata di nuovo al mondo.


Il cuore di Yun Che pulsò pieno di un'emozione indescrivibile. Ansimò pesantemente per molto tempo per poi confermare che non stava sognando. Dopodiché si avvicinò ad Hong'er e la sollevò delicatamente per poi posarla sul piccolo letto in cui aveva sempre adorato dormire.


Stava dormendo profondamente e, quando Yun Che la sollevò, mormorò piano. Ma non si svegliò, rimanendo a russare in modo adorabile.


Cosa c'era di più bello al mondo? Il primo era ricevere un falso allarme, il secondo caso era recuperare qualcosa che si era perso.


Hong'er era la sua spada, ma anche una persona molto cara a lui. Era sempre stata una costante nel suo mondo e aveva pensato che non l'avrebbe mai lasciato. Si era abituato da tempo alla sua esistenza e impercettibilmente aveva iniziato a darla per scontata.


Era diventato consapevole di com'era preziosa per lui solo dopo averla persa.


Ma ora che aveva riottenuto ciò che aveva perso... Toccò piano il visino di Hong'er e sentì una morbidezza incredibile, qualcosa di indescrivibile a parole.
                                


                                



