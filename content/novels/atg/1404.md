---
weight: 14040
title: Capitolo 1404 – L’Avvento dei Diavoli (2)
pubDate: 2025-03-10T08:57:10.441Z
tags:
    - atg
---


Capitolo regolare, 22 in coda (1 Federico S. + 3 Schiaffe + 3 Pierpaolo + 15 Totutotu), 4/10 donazione


-Alstor


“Capisco.” Annuì Mu Bingyun. Il Regno della Canzone Glaciale si trovava nella zona più a nord della Regione Orientale. Quindi, era uno dei Reami Stellari più vicini alla Regione Settentrionale.


Lo sguardo di Mu Bingyun era diventato chiaramente un po’ diverso da quando era stata nominata la Regione Settentrionale. Disse con freddezza, subito prima di andarsene: “Molto tempo fa, un Diavolo uccise nostro padre, e nostra madre lo dichiarò per sempre nemico giurato del Regno della Canzone Glaciale, un attimo prima di morire… qualsiasi cosa accada in futuro, non permetteremo mai a neppure un Diavolo di entrare nel Regno della Canzone Glaciale, anche a costo della vita!”


Mu Xuanyin: “…”


Dopo aver finito di parlare, Mu Bingyun lasciò la stanza. Mu Xuanyin rimase immobile e in silenzio per parecchio tempo, poi aprì gli occhi e disse a bassa voce: “Feixue.”


Mu Feixue indossava una veste della Fenice di Ghiaccio bianca come la neve. Il suo splendido volto sembrava scolpito eternamente nel ghiaccio, proprio come quello di Mu Xuanyin, e dopo essersi avvicinata alla sua Maestra che le dava le spalle si inginocchiò rispettosamente.


“Il tuo Canone della Fenice di Ghiaccio è giunto a una fase in cui i progressi saranno molto lenti,” disse Mu Xuanyin: “Quindi, da domani ti insegnerò il Riflesso Distruttore della Luna e l’Oblio della Luna Distrutta.”


“D’accordo.” Rispose sussurrando Mu Feixue.


“Il Riflesso Distruttore della Luna è una arte misteriosa divina lasciata dalla Fenice di Ghiaccio, proprio come il Canone. Per adesso, sono l’unica nell’intero setta ad averla coltivata con successo. Perciò, che tu riesca a impararla o no dipenderà unicamente dalle tue capacità di comprensione e dalla tua fortuna. L’Oblio della Luna Distrutta, invece, è una tecnica proibita creata dai nostri antenati, e sono sicura che tu l’abbia sentita nominare da tuo nonno già molto tempo fa. È una tecnica molto potente, ma persino io riesco a utilizzarla solo sacrificando la mia Essenza del Sangue. Di conseguenza, è molto probabile che se mai ti ritroverai costretta a usarla, tu dovrai sacrificare la tua energia vitale stessa.”


“D’accordo.” Rispose di nuovo Mu Feixue, senza alcuna emozione.


Le capacità di comprensione di Yun Che erano straordinarie, quindi era riuscito a imparare senza alcun problema sia il Canone della Fenice di Ghiaccio sia il Riflesso Distruttore della Luna. Ma… Mu Xuanyin non gli aveva mai insegnato l’Oblio della Luna Distrutta.


Tutto venne ancora una volta avvolto dal silenzio e Mu Xuanyin rimase completamente immobile per un’ora intera. Ssolo quando si accorse che Mu Feixue era ancora inginocchiata alle sue spalle le ordinò a bassa voce: “Puoi andare.”


“D’accordo, Maestra.” Mu Feixue si alzò in piedi e se ne andò lentamente. Persino lei si era resa conto che Mu Xuanyin era distratta da qualcosa.


Le previsioni di Mu Xuanyin erano perfettamente esatte. Gli attacchi di Bestie Misteriose che avevano colpito le regioni orientali del Regno della Canzone Glaciale non erano un caso isolato, siccome in seguito venne confermato che quasi il trenta percento dei Reami Stellari della Regione Orientale si era ritrovato a fare i conti con la stessa identica situazione nell’arco delle due ore successive… tutti gli attacchi si erano verificati senza preavviso.


Tutti i Reami Stellari in cui le Bestie Misteriose erano impazzite avevano una cosa in comune, ovvero la stella cremisi in alto nel cielo, a est.


Per di più, la stella diventava sempre più luminosa giorno dopo giorno, ed era visibile da sempre più Reami Stellari.


Quel giorno ci fu solamente la prima di una serie di catastrofi che avrebbero scosso l’intera Regione Orientale.


Un’ombra senza aura, senza colore e senza forma si stava diffondendo in silenzio per l’intera Regione Orientale… o, per essere più precisi, per l’intero Caos Primordiale.


Regione Orientale, Regno dell’Eternità.


L’Imperatore dell’Eternità era fermo di fronte alla Torre dell’Eternità, un edificio ancora più alto del cielo stesso. La sua barba ondeggiò leggermente, mentre guardava verso est con uno sguardo serio come mai prima di allora.


C’era chiaramente qualcosa di sbagliato, nella sua espressione. Il suo volto aveva un’innaturale sfumatura grigiastra.


Due persone giunsero alle sue spalle, volando.


Uno era un uomo alto e sorridente, con la barba e i capelli bianchi. Indossava una veste candida ed elegante, sembrava quasi un dio giunto umilmente da un altro mondo.


L’altro era un uomo vestito di nero, con un volto che sembrava inciso su una spada. I suoi occhi erano scuri e poco amichevoli, sembrava quasi che non avrebbe mai e poi mai provato la minima emozione.


L’Imperatore dell’Eternità aveva a disposizione due gruppi di individui potenti e famosi, ovvero i Guardiani e i Giudici. I Guardiani erano i pilastri e il cuore della forza del Regno dell’Eternità, mentre i Giudici erano le braccia che ne proteggevano l’ordine.


L’anziano vestito di bianco era il capo dei Guardiani, l’Onorevole Tai Yu. Il suo prestigio e la sua forza erano secondi solo a quelli dell’Imperatore dell’Eternità, nell’intero Regno.


L’uomo di mezza età vestito di nero era il capo dei Giudici e colui che aveva arbitrato l’ultima Assemblea Profound God, l’Onorevole Qu Hui.


Era molto raro che l’Imperatore dell’Eternità li convocasse insieme.


“Siete arrivati.” L’Imperatore dell’Eternità si voltò, con ancora un’espressione molto seria.


“Deve averci convocati per una questione della massima importanza, mio Signore.” Disse l’Onorevole Tai Yu, e l’Onorevole Qu Hui annuì subito con il capo.


“Sì, si tratta di una questione molto seria, che però non riguarda solo il nostro Regno dell’Eternità. È una faccenda legata al destino stesso dell’intera Regione Orientale.” L’Imperatore dell’Eternità fece un piccolo respiro, poi riprese: “Oggi, ci sono stati molti attacchi di Bestie Misteriose impazzite su vasta scala in numerosi Reami Stellari della nostra Regione. Sono sicuro che lo abbiate già saputo anche voi.”


L’Onorevole Tai Yu aveva un’espressione preoccupata: “Possibile che sappia cosa li ha causati, mio Signore?”


L’Imperatore dell’Eternità fece un piccolo cenno d’assenso, poi si voltò di nuovo verso est. Sembrava portare sulle spalle un peso che nessun altro poteva comprendere: “La causa di tutto questo è la crepa cremisi nella parete del Caos Primordiale.”


L’Onorevole Tai Yu e l’Onorevole Qu Hui divennero contemporaneamente scuri in volto.


“Come… com’è possibile?” neppure i due grandi Onorevoli riuscivano a capire ciò che stava dicendo il loro Imperatore.


“Io e l’Imperatore del Brahma abbiamo fatto varie ipotesi, quando abbiamo visto per la prima volta quella strana fessura nella parete del Caos Primordiale. Abbiamo anche illustrato a tutti ogni possibile sviluppo e conclusione subito prima della Battaglia degli Dei… ma tre anni fa, subito dopo l’ingresso dei Giovani Divini nella Perla dell’Eternità, mi è stata comunicata un’ipotesi decine di migliaia di volte peggiore della più terribile che avessimo formulato noi, e nel corso degli anni quest’ipotesi è si è rivelata sempre più plausibile.”


“Di cosa si tratta?” chiese solennemente l’Onorevole Tai Yu.


“La crepa cremisi non è una catastrofe naturale. Al contrario, deriva da un’antica faida che risale fin ai tempi antichi.” Sorprendentemente, l’Imperatore dell’Eternità non spiegò nel dettaglio cosa aveva scoperto, nonostante la serietà del suo tono: “Ciò che posso dirvi, è che gli attacchi di Bestie Misteriose che si sono verificati all’improvviso in tutti quei Reami Stellari sono stati causati da una sorta di energia diabolica. Un’energia diabolica che contiene un odio estremo e un rancore sconfinato, che sta penetrando nel nostro mondo da nient’altro che… quella crepa nella parete del Caos Primordiale!”


“Cosa!?” sia Tai Yu che Qu Hui vennero scioccati da quella risposta. Tuttavia, l’Onorevole Tai Yu scosse immediatamente la testa, accigliandosi: “Ma è impossibile! Se questa energia diabolica esistesse davvero, allora la percepirei di sicuro.”


L’Onorevole Tai Yu aveva tutto il diritto di fare un’affermazione del genere, perché era l’unico Divine Master di decimo livello del Regno dell’Eternità, oltre all’Imperatore stesso. In quanto uno dei praticanti del mistero più potenti dell’universo, era uno dei migliori anche in quanto a percezione spirituale.


“Sigh.” L’Imperatore dell’Eternità sospirò cupamente: “Perché questa energia diabolica è di un livello così alto che neppure io e te riusciamo a percepirla.”


Onorevole Tai Yu: “…”


“Al momento, l’energia diabolica sta influenzando solo le Bestie Misteriose. Tuttavia, fra non molto inizierà ad avere effetti anche sugli esseri umani, e da lì la situazione non farà che peggiorare. E queste non sono ipotesi prive di fondamento. È stata l’Antenato stesso a dirmelo.”


“L’An… l’Antenato!?”


Quell’annuncio fece impallidire dallo stupore sia il Guardiano che il Giudice. Da quando erano arrivati, non si erano ancora inchinati di fronte all’Imperatore dell’Eternità, ma questo cambiò non appena sentirono la parola “Antenato”.


Se a rivelare tutto ciò era stata davvero l’Antenato in persona, allora non avrebbero osato contraddirlo neppure se le sue parole fossero state dieci volte più assurde.


“Sta succedendo tutto troppo in fretta… troppo in fretta…” ripeté due volte l’Imperatore dell’Eternità, evidentemente preoccupato. Anche se l’esistenza della crepa cremisi era stata resa pubblica ormai da tre anni, quasi nessuno le aveva davvero rivolto l’attenzione che avrebbe meritato. Dal momento che l’Imperatore dell’Eternità era l’unico al mondo a sapere la verità, nessuno poteva immaginare realmente quanto questo fardello avesse gravato sul suo corpo e sulla sua mente.


Già quel giorno, le Bestie Misteriose avevano sferrato attacchi su larga scala nel trenta percento dei Reami della Regione Orientale… stava succedendo tutto troppo in fretta, così in fretta che persino l’Antenato del Regno dell’Eternità ne era stato colto alla sprovvista.


D’altro canto, se davvero si trattava di un potere a un simile livello, allora loro come avrebbero potuto comprenderlo o formulare previsioni accurate?


“Vi ho convocati qui perché ho degli importanti incarichi da affidarvi.”


L’Imperatore dell’Eternità non aveva bisogno di aggiungere altro. Gli “incarichi importanti” a cui si riferiva riguardavano il futuro stesso della Regione Orientale, quindi l’Onorevole Tai Yu e l’Onorevole Qu Hui erano tutti orecchie: “Tai Yu, tu per il momento dovrai tralasciare la faccenda dell’Infante Diabolico e dirigerti immediatamente nel Regno del Brahma e nel Regno degli Dei Lunari. Dovrai anche inviare i tuoi uomini in tutti i Reami Stellari Superiori, e dire a tutti di utilizzare ogni mezzo e risorsa per costruire una gigantesca formazione misteriosa Dimensionale che porti al confine est del Caos Primordiale!”


“Cosa…!?” l’Onorevole Tai Yu sollevò di scatto lo sguardo. Al suo livello, ovviamente era un esperto di Formazioni Misteriose Dimensionali di ogni genere. Ma il confine est del Caos Primordiale era così distante che sarebbe stata necessaria una gigantesca Formazione in grado di penetrare attraverso un intero blocco di spazio!!


Era un progetto di scala inimmaginabile.


“Ho preso la mia decisione.” L’Imperatore dell’Eternità sollevò una mano e lo interruppe prima che obiettasse, siccome sapeva già cosa stava per dire: “Questo progetto deve assolutamente essere realizzato, ed entro un anno al massimo. Riferisci il mio volere a tutti i Reami Stellari Superiori, e ricorda loro che questo è un ordine, non una richiesta… costringili a farlo, anche a costo di minacciarli apertamente e con tutta la nostra forza.”


Quella era una faccenda che riguardava il destino dell’intera Regione Orientale. Nessuno avrebbe ricevuto il permesso di restarne fuori.


“…” l’espressione stupita dell’Onorevole Tai Yu scomparve lentamente. alla fine, annuì con assoluta serietà: “Capisco.”


“Il Regno dell’Eternità guiderà il progetto con il suo buon esempio. Noi stessi investiremo tutti i Cristalli Divini che abbiamo raccolto nelle ultime decine di migliaia d’anni per realizzare la Formazione … avete capito bene, tutti. Non risparmiatene neppure uno!”


Ancora una volta, il suo ordine fu a dir poco sconvolgente, eppure l’Imperatore dell’Eternità l’aveva dato senza alcuna traccia di rimpianto o esitazione: “Quando avremo finito nella Regione Orientale, andrai nella Regione Occidentale e quella Meridionale a chiedere anche il loro aiuto. Dovrai andare tu in persona.”


L’Onorevole Tai Yu annuì: “Non la deluderò, mio Signore.”


Il fatto che a trasmettere il messaggio fosse l’Onorevole Tai Yu in persona avrebbe dimostrato il loro rispetto per le altre Regioni, oltre a far capire loro quanto fosse davvero grave la situazione.


“Ottimo.” L’Imperatore dell’Eternità annuì lievemente: “Un anno… spero che faremo in tempo…”


Ma anche se faremo in tempo, sarà comunque solo un azzardo disperato e incredibilmente improbabile…


All’improvviso, l’Imperatore dell’Eternità tremò dalla testa ai piedi e improvvisamente sul suo volto comparve un’aura nera.


“Mio Signore!”


Scioccati, Tai Yu e Qu Hui raggiunsero rapidamente il loro Imperatore.


L’Imperatore dell’Eternità sembrava provare un dolore così atroce da essere indescrivibile. Si diede numerosi colpetti sul petto con un dito, poi si piegò di scatto in due, sputando una boccata di sangue nero. Solo allora, l’aura nera sul suo volto si indebolì.


“Sta bene, mio Signore?” chiese preoccupato l’Onorevole Tai Yu.


L’Imperatore dell’Eternità respirò affannosamente, poi rispose: “Il potere dell’Infante Diabolico corrode le ossa e mette a dura prova la mente. È molto più spaventoso di quanto immaginassi all’inizio. Credevo che sarei riuscito a liberarmene completamente nell’arco di tre o cinque anni, ma… a quanto pare, anche fra almeno altri sette non avrò finito…”


“Ecco perché ho convocato anche te, Qu Hui.”


L’Onorevole Qu Hui rispose: “La prego, mi dica come posso aiutarla, mio Signore.”


L’Imperatore dell’Eternità disse: “Anche se il potere dell’Infante Diabolico è davvero terrificante, alla fine con abbastanza tempo a disposizione riuscirò a liberarmene. Ma ci troviamo in una situazione disperata, e non avrò altra scelta se non agire in prima linea e farmi carico di ogni responsabilità, e questo significa che dovrò essere più forte di quanto sono ora. Per farla breve, devo chiedere un favore alla Regina del Drago.”


Un favore dalla Regina del Drago… era il favore più prezioso dell’intero universo.


Niente, eccetto la sua Energia Misteriosa della Luce, poteva curarlo rapidamente dalla spaventosa energia diabolica che straziava il suo corpo.


“Capisco.” Rispose l’Onorevole Qu Hui: “Partirò immediatamente e incontrerò l’Imperatore del Drago.”


“Andate.” Concluse l’Imperatore dell’Eternità. Non potevano permettersi di sprecare neppure un istante di tempo.


L’Onorevole Qu Hui e l’Onorevole Tai Yu se ne andarono dopo aver ricevuto i loro ordini dall’Imperatore dell’Eternità. Erano molto più preoccupati di quando erano arrivati da lui.


L’Imperatore dell’Eternità, tuttavia, non lasciò la Torre. Un violento attacco di tosse lo stava tormentando, facendo anche comparire di tanto in tanto chiari segni di dolore sul suo volto. Tuttavia, neppure lo strazio causato dal potere dell’Infante Diabolico era paragonabile al peso che gravava sul suo cuore.


Doveva preparare tutto, per quanto loro potessero sembrare insignificanti e impotenti, ma al tempo stesso non poteva rivelare a nessuno la verità finché non fosse stato tutto pronto. Perché quella terrificante verità avrebbe sicuramente fatto nascere panico e terrore in tutte e tre le Regioni Divine, senza fare altro che portare alla follia innumerevoli persone… le conseguenze sarebbero state semplicemente inimmaginabili.


“L’Antenato non può essersi sbagliato… possibile che questa sarà davvero… la fine dell’universo…?” l’Imperatore dell’Eternità sollevò lo sguardo. Era un Imperatore Divino della Regione Orientale, ma la sua voce era impotente, addolorata, e piena di tetra disperazione.
                                


                                



