---
weight: 14050
title: Capitolo 1405 – L’Ombra Minacciosa della Crepa Cremisi
pubDate: 2025-03-10T08:57:10.441Z
tags:
    - atg
---


Capitolo Sponsorizzato!! Ringraziamo ancora Federico S.!! 21 in coda (3 Schiaffe + 3 Pierpaolo + 15 Totutotu), 4/10 donazione


-Alstor (Auguri Rob, ho visto solo ora i tuoi commenti hahahahaha. In ritardo come regalo, ma stasera uscirà un altro capitolo)


La Stella Polo Blu si trovava all’estremo est del Caos Primordiale. Quindi, era ancora più vicina alla sua Parete del Regno degli Dei stesso.


Per questo motivo, lì la stella cremisi era visibile da molto più tempo.


E vi si verificavano da molto prima anche quegli strani episodi di caos e violenza.


Il primo attacco di Bestie Misteriose del continente del Cielo Misterioso si era verificato a est dell’Impero Ventoblu, e in seguito si erano diffusi sempre più verso ovest. All’inizio si erano diffusi molto lentamente, e avevano coinvolto solo le Bestie Misteriose più deboli.


Tuttavia, dopo oltre due anni, la situazione era precipitata… esattamente quel giorno.


Nel continente del Cielo Misterioso, nell’Regno Demoniaco Illusorio e nell’continente Nuvola Azzurra, che era caduto già da tempo nel caos più totale, tutte le Bestie Misteriose, dalla più debole alla più forte, comprese quelle che vivevano nascoste nelle loro tane e si facevano vedere solo una volta ogni migliaio di anni, erano in preda a una frenesia fuori controllo.


Ma per l’innegabile fortuna del continente del Cielo Misterioso e dell’Regno Demoniaco Illusorio, Yun Che aveva dato vita da un giorno all’altro a ben undici praticanti della Via Divina con l’Acqua della Vita, oltre a Feng Xue’er. Erano più che sufficienti a contenere qualsiasi attacco di Bestie Misteriose di quel pianeta. E ancora più importante, c’era anche Yun Che stesso. La sua Energia Misteriosa della Luce poteva calmare rapidamente le Bestie Misteriose impazzite, ponendo fine pacificamente a ogni loro attacco.


Tuttavia…


Anche nonostante la presenza di Yun Che, da quel giorno in poi tutti percepirono chiaramente che… il mondo era ormai cambiato.


Anche se gli attacchi delle Bestie Misteriose in tutto il continente venivano fermati da Yun Che appena si verificavano, l’energia diabolica e i ruggiti assordanti stavano facendo calare un’ombra di terrore su tutto il mondo.


E da quel giorno, cominciò anche a soffiare uno strano vento sul continente del Cielo Misterioso, l’Regno Demoniaco Illusorio e persino sul distante continente Nuvola Azzurra. A volte, quel vento era delicato e piacevole, altre era violento e tagliente. A volte, era freddo come il ghiaccio, altre era così caldo da essere ustionante. Quel vento soffiava sempre in direzioni casuali, che andavano contro ogni logica e buonsenso. Un secondo prima, soffiava verso sudest, ma un secondo dopo soffiava improvvisamente verso nordovest…


Il giorno dopo, una violenta tempesta travolse improvvisamente il continente del Cielo Misterioso e nel giro di solo qualche ora piovve più di un metro d’acqua… eppure, il giorno dopo ancora, il terreno divenne pressoché incandescente e i territori allagati dalla tempesta del giorno prima iniziarono senza preavviso a seccarsi e spezzarsi in una maniera surreale, come se dei vulcani sotterranei stessero per eruttare.


E il terzo giorno, delle gigantesche onde alte fino al cielo scossero il Mare Settentrionale del continente del Cielo Misterioso e quello Occidentale dell’Regno Demoniaco Illusorio, spingendo innumerevoli creature marine verso le rive dei continenti dove non erano mai state. Per di più, anch’esse avevano auree frenetiche ed estremamente feroci…


“Fratellone Yun, c’è stato un attacco di Bestie Misteriose nella Città della Fenice. Ho appena controllato, e molto probabilmente si diffonderà su tutto il territorio!”


Yun Che corrugò a fondo la fronte, quando ricevette la trasmissione sonora di Feng Xue’er.


In passato, ogni volta che aveva purificato un’area attaccata dalle Bestie Misteriose, l'Energia Misteriosa della Luce faceva sì che lì non se ne verificassero altri per almeno tre mesi.


Ma adesso, erano passate solo due settimane da quando aveva purificato l’intero continente, eppure si era verificato un altro attacco senza preavviso.


Non agì immediatamente. Al contrario, sollevò lo sguardo e osservò il cielo a est.


Negli ultimi giorni, il colore del cielo era variato molto. A volte era azzurro, altre era così scuro da essere inquietante, altre ancora era di un giallo pallido, o rosa, con fulmini che saettavano improvvisamente… l’unica costante era la stella rossa a est.


Non importava se il cielo fosse chiaro o nuvoloso, non importava che stesse piovendo o ci fosse persino una tempesta, brillava sempre e comunque in alto nel cielo, con un bagliore rosso sempre più terrificante.


Possibile che stia davvero per “esplodere”?


Cos’è esattamente? E perché sta succedendo tutto così in fretta… All’Assemblea Profound non avevano detto che se anche si verificasse davvero la Calamità Cremisi, accadrebbe fra qualche secolo, o in un futuro ancora più distante?


“Papino, è successo di nuovo qualcosa di brutto?” chiese preoccupata Yun Wuxin, avvicinandosi a lui. Nei giorni precedenti, ogni singolo abitante di quel pianeta aveva visto chiaramente i cambiamenti e i disastri che si stavano verificando.


Era stato tutto fin troppo improvviso e sconvolgente.


Yun Che si voltò, con un piccolo e tranquillo sorriso sulle labbra: “Mn, c’è stato un altro attacco di Bestie Misteriose.”


“… è davvero strano.” Commentò Yun Wuxin, alzando lo sguardo al cielo: “Chissà cosa sta succedendo in questi giorni? La Maestra mi ha detto che il clima è cambiato, ma ho la sensazione che non ci sia solo questo. E poi, mi sento stranamente a disagio, e anche la Mamma ha detto che si sente nello stesso modo. Anche quelle adorabili Bestie Misteriose della neve nella Regione del Ghiaccio Estremo hanno cominciato a comportarsi in modo strano.”


Yun Che distese una mano e diede una delicata pacca sulla spalla alla figlia, consolandola con un sorriso: “In effetti, c’è qualcosa che non va nel clima. Comunque, non ti devi preoccupare. Ricorda quanto sono forti il tuo papino e la tua Maestra, non c’è niente che io e lei non possiamo risolvere… adesso vado a occuparmi di questo attacco di Bestie Misteriose, e tornerò subito, non c’è niente di cui preoccuparsi.”


“Mn.” Yun Wuxin annuì, ma il suo sguardo rimase comunque preoccupato.


Anche se aveva solo tredici anni, grazie alla Divina Acqua della Vita aveva già raggiunto la Via Divina. Di conseguenza, anche la sua percezione spirituale era migliorata mostruosamente… quindi, come poteva sentirsi a disagio solamente per un semplice cambiamento nel clima?


Teletrasportandosi, Yun Che giunse nel cielo dell’Impero della Fenice. Quel luogo era proprio come l’Regno Demoniaco Illusorio; l’intera area circostante era molto diversa da qualche anno prima.


L’intera Città della Fenice era avvolta da un’aura inquietante, soprattutto gli Spiriti del Fuoco che volteggiavano a mezz’aria. Di solito le loro fiamme erano incredibilmente dense, ma adesso erano molto caotiche e di tanto in tanto delle lingue di fuoco si alzavano fino al cielo.


In tutta l’area circostante, i ruggiti delle Bestie Misteriose facevano tremare ogni cosa… e in lontananza si sentivano chiaramente i boati di un vulcano in eruzione.


“Maestro, cosa sta succedendo?” la voce confusa e preoccupata di He Ling risuonò nella Perla del Veleno Celeste.


Yun Che ispezionò la zona, poi rispose a bassa voce: “L’equilibrio fra gli Elementi… è stato infranto.”


“Ah? Come… com’è possibile? Cosa l’ha infranto?”


“Non lo so.” Rispose Yun Che, e quello era il dettaglio più spaventoso.


La rottura stessa dell’equilibrio non era affatto terrificante quanto il non sapere cosa l’avesse causata.


“Credo che la causa più probabile sia quella crepa nella Parete del Caos Primordiale a est.” Yun Che fissò la stella rossa, ma subito dopo distolse lo sguardo.


Se tutto ciò stava davvero accadendo per via della crepa cremisi, che razza di aura c’era oltre di essa, per essere in grado di avere simili effetti su un pianeta così distante?


Era già così terrificante prima ancora che la Calamità si verificasse. Quindi, se un giorno si fosse davvero verificata… che razza di terribile catastrofe avrebbe avuto luogo?


Una catastrofe in grado di travolgere l’intero universo…


Yun Che distese le braccia e il suo intero corpo venne avvolto dalla pura Energia Misteriosa della Luce. Disse a bassa voce: “Quasi sicuramente è Energia Misteriosa Oscura a rendere così folli e violente le Bestie Misteriose, perché è l’unica Energia Misteriosa che stimola e amplifica le emozioni negative. Al momento, posso solo purificarla e fare del mio meglio per difendere l’equilibrio degli Elementi su questo pianeta, nella speranza che queste strane catastrofi si concludano in fretta senza il mio intervento.”


Dopo che ebbe finito di parlare, l'Energia Misteriosa della Luce scese verso il basso… stavolta, era molto più intensa delle precedenti. Considerata la situazione, Yun Che non aveva potuto che aumentare la potenza… anche se così sarebbe aumentato anche il rischio di essere notato da qualcuno nel Regno degli Dei.


Ma non sapeva che, in quel momento, anche il distante Regno degli Dei era precipitato nel caos.


Nel giro di pochi minuti, dopo che si fu teletrasporto per il cielo decine di volte, gli attacchi di Bestie Misteriose in tutti e due i continenti si placarono ancora una volta. Alla fine, fece un altro viaggio fino all’Azure Clud Continent e lo purificò di nuovo, per poi sfruttare l’occasione per salutare You’er.


I tre continenti erano molto più tranquilli di prima, ma l’aria era ancora avvolta da una sottile e sfocata aura oscura.


Quando Yun Che tornò nel continente del Cielo Misterioso, ormai era già passato un giorno. Stava per tornare da Yun Wuxin, quando all’improvviso ricevette una trasmissione sonora da Cang Yue:


È scoppiata improvvisamente una battaglia al confine tra la Nazione Onda e la Nazione Demone Nero. È su scala molto piccola, sono coinvolte in totale solo un centinaio di persone, e persino i governatori locali non sembrano allarmati. Eppure, per qualche strano motivo entrambe le Famiglie Imperiali sembrano preoccupate.”


“Ma ad essere ancora più assurdo è che questo ha fatto infuriare l’Imperatore della Nazione Demone Nero, che nel giro di un’ora ha semplicemente e direttamente dichiarato guerra alla Nazione Onda. L’Imperatore della Nazione Onda è sempre stato gentile e odia combattere, eppure ha raccolto immediatamente la sfida e ha persino ordinato subito di arruolare nuovi soldati…”


Yun Che: “…”


“Non è affatto normale.” Disse Cang Yue, in tono grave e solenne. In quanto Imperatrice dell’Impero Ventoblu, conosceva bene la situazione politica di ognuna delle sette Nazioni del continente del Cielo Misterioso. Sapeva come interagivano l’una con l’altra, così come che carattere avevano e come si comportavano i loro sovrani. Non aveva mai coinvolto Yun Che in affari di poco conto fra le Nazioni come quello, ma stavolta… la situazione era fin troppo assurda.


“…” Yun Che divenne subito terribilmente scuro in volto. Poi, rispose in tono sincero: “Non preoccuparti, non scoppierà nessuna guerra.”


“Marito mio, stavo pensando agli attacchi di Bestie Misteriose che avvengono senza sosta in questi anni e, possibile che… che come quelle Bestie Misteriose, anche i sovrani delle due Nazioni siano stati influenzati da una qualche energia negativa?” chiese preoccupata Cang Yue.


Da quando aveva raggiunto la Via Divina grazie all’Acqua della Vita, naturalmente la percezione spirituale di Cang Yue era migliorata drasticamente, perciò poteva avvertire chiaramente che c’era qualcosa di strano in quegli avvenimenti.


“Sì, è molto probabile.” Yun Che non negò, ma subito dopo cercò di consolarla: “Ma non devi preoccuparti. Posso purificare facilmente le Bestie Misteriose impazzite, quindi naturalmente potrò far recuperare la ragione anche a loro.”


Dopo aver messo via la Giada di Trasmissione del Suono, Yun Che si voltò e sfrecciò verso il confine tra la Nazione Onda e la Nazione Demone Nero.


Nell’arco di pochi giorni, le sue più grandi preoccupazioni erano diventate realtà.


Quando giunse nella Città Imperiale Navy Tide, Yun Che la trovò in preda al caos, proprio come si aspettava. Sia i praticanti del mistero sia i cittadini comuni emanavano energia malevola, più o meno intensa.


Eccetto i folli e i fanatici, normalmente sia i praticanti del mistero sia le persone comune odiavano la guerra.


Era assolutamente ridicolo e insensato che una minima battaglia al confine degenerasse in una rabbiosa dichiarazione di guerra da parte di entrambi gli Imperatori. Era ancora peggio di un litigio fra bambini. In ogni caso, da quel che vedeva Yun Che, dalla Città Imperiale Navy Tide si sollevavano numerose grida infuriate. Tutti denunciavano o insultavano con rabbia la Nazione Demone Nero e sostenevano di voler andare in guerra. Intere folle si lasciavano trascinare da quel fervore… compresi gran parte delle donne e dei bambini.


Sembrava che la Nazione Demone Nero fosse diventata un nemico giurato e odiato da tutta la Nazione Onda da un giorno all’altro.


Yun Che aveva assistito a innumerevoli conflitti durante le sue due vite, ma la scena di fronte ai suoi occhi gli gelò comunque il cuore.


Fece un cenno con una mano e uno strato di Energia Misteriosa della Luce, invisibile a tutti gli altri, avvolse silenziosamente l’intera Città Imperiale Navy Tide, per poi estendersi a più di metà del territorio della Nazione. Dopodiché, Yun Che scomparve nel nulla e ricomparve immediatamente nel cielo della Nazione Demone Nero.


Anch’essa si trovava praticamente nelle stesse condizioni, e lo spettacolo che accolse Yun Che era identico a quello a cui aveva assistito nella Nazione Onda.


La stessa Energia Misteriosa della Luce scese dal cielo e avvolse la Nazione Demone Nero… immediatamente, l’aura malevola che riempiva la Città Imperiale scomparve come se fosse stata portata via dal vento, e i volti distorti dall’odio e dalla rabbia dei cittadini rimasero pietrificati per qualche secondo, dopodiché le loro espressioni divennero lentamente incredule e addirittura spaventate.


Non riuscivano a credere alle loro parole, ai loro pensieri e alle loro azioni… era praticamente come se dei diavoli li avessero posseduti.


L’Imperatore della Nazione Demone Nero era fradicio di sudore freddo dalla testa ai piedi. Sembrava quasi gravemente malato. Si alzò di scatto dal trono e gridò: “Svelti! Preparate immediatamente una spedizione diplomatica da inviare alla Nazione Onda…”


Ma prima ancora che finisse di parlare, un messaggero lo raggiunse di corsa e urlò: “Notizie urgenti! La Famiglia Imperiale Navy Tide ha inviato una Trasmissione Sonora, chiedono un trattato di pace!”


“…” L’Imperatore della Nazione Demone Nero si sentì subito come se gli fosse stato sollevato dalle spalle un grosso peso e tornò a sedersi sul trono. Eppure, rimase agitato e in preda al panico per molto tempo, si sentiva come se si fosse appena svegliato da un incubo.


“Perché sta succedendo tutto questo…” Anche He Ling, nata nel Regno degli Dei, si sentì scioccata e spaventata dopo aver assistito a tutto ciò.


Yun Che non disse una parola, aveva uno sguardo freddo come il ghiaccio.


“Possibile che anche il Regno degli Dei…” la voce di He Ling tremò leggermente, mentre pronunciava quella parole. Se anche il Regno degli Dei fosse precipitato in quelle condizioni, sarebbe stato troppo terrificante per immaginarlo.


“La forza misteriosa degli abitanti del Regno degli Dei è molto maggiore di quella degli abitanti di questo pianeta. Anche le loro auree sono molto più potenti, quindi la situazione non dovrebbe essere grave quanto qui.” Rispose Yun Che. Dopo una breve pausa, aggiunse: “Perlomeno, non dovrebbe esserlo ancora per un po’.”


Che razza di aura poteva influenzare furtivamente e senza essere notata l’equilibrio degli elementi in un’area così vasta? Che razza di aura poteva avvelenare le menti e gli animi stessi di così tanti esseri viventi?


Anche secondo le conoscenze di Yun Che, di He Ling… e di tutti gli individui e i Reami più potenti del Regno degli Dei, un potere del genere non sarebbe dovuto esistere, attualmente.


Il Caos Primordiale era in perenne mutamento, ma si riequilibrava da solo.


Senza più Dei, l’aura del Caos Primordiale era diventata costantemente sempre più torbida e rarefatta, quindi attualmente non era affatto paragonabile a com’era stata nell’antica Era degli Dei. in effetti, era una differenza pari a quella tra un Dio e un mortale.


Eppure, ormai da tempo si era raggiunto un equilibrio perfetto e completo.


Ma se fosse davvero comparso improvvisamente un potere al livello dell’Era Antica…
                                


                                



