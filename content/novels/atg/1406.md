---
weight: 1406
title: Capitolo 1406 – Ritorno nel Regno degli Dei (1)
pubDate: 2025-03-10T08:57:10.441Z
tags:
    - atg
---


Capitolo Sponsorizzato! Grazie Schiaffe! 20 in coda, (2 Schiaffe + 3 Pierpaolo + 15 Totutotu), 4/10 donazione


-Alstor


Anno Imperiale Ventoblu 1099, 2 luglio.


Anche se sono ancora piccola, so bene che adesso dovrebbe essere estate. Gli anni scorsi, in questi mesi il sole era molto caldo e brillante, fuori era tutto luminoso e dorato, e di notte le cicale cantavano senza sosta.


Allora, perché adesso fa così freddo?


Sono giorni che non trovo il coraggio di uscire di casa, perché il vento è troppo forte e spaventoso. Crea di continuo violente e scure tempeste di sabbia, quindi nessuno riesce a vedere lontano.


Ieri il vento era tanto tanto caldo e avevo un sacco paura che casa mia bruciasse. Ma oggi, tutta l’acqua che abbiamo si è ghiacciata, e anche la Mamma mi ha avvolto in molte coperte, eppure ho ancora freddo.


L’acqua ha un sapore diverso, e anche l’aria sembra diversa…


Ieri in città sono scoppiati tre incendi e ci sono anche stati due terremoti. Quando lo abbiamo saputo, io e la mamma non eravamo neppure sorprese, perché ormai tutti ci abbiamo fatto l’abitudine.


Il Piccolo Huang, che ho avuto per anni, è corso via e non è più tornato. La Mamma non mi ha dato il permesso di andare a cercarlo, ma mi manca e gli penso ogni giorno.


Il Papà è davvero incredibile. L’anno scorso è diventato Insegnante al Palazzo Misterioso Luna Nuova… esatto, proprio il Palazzo Misterioso Luna Nuova dove anni fa ha studiato anche il Maestro Spirituale Yun. È la cosa più bella che sia mai accaduta alla nostra famiglia. Papà mi aveva anche promesso che quando avrei compiuto dieci anni, mi avrebbe insegnato personalmente la via del mistero.


Ormai ho compiuto dieci anni, ma Papà non ha mantenuto la promessa.


È diventato molto strano, molto spaventoso…


Papà era sempre così gentile, eppure da un anno è sempre arrabbiato. Grida contro me e la Mamma, ha rotto un sacco di cose… e una volta, ha persino dato uno schiaffo alla Mamma…


Dopo averlo fatto, Papà si è inginocchiato a terra e ha pianto un sacco… anche la Mamma piangeva insieme a lui…


Papà le ha detto che non sapeva cosa gli fosse preso… da quel giorno in poi, non torna quasi mai a casa e la Mamma piange ancora di più…


E non è solo la mia famiglia, tutti sembrano diversi. Città Luna Nuova è diventata molto rumorosa, si sente sempre qualcuno che sta combattendo o litigando. Dall’inizio dell’anno, è vietato allevare Bestie Misteriose all’interno della città, e il Palazzo Misterioso Luna Nuova ha smesso di accettare nuovi discepoli.


Dicono che non succede solo a Città Luna Nuova. Sembra che stia succedendo in tutto l’Impero Ventoblu.


Poco fa, dormivo ma mi sono svegliata di nuovo per un incubo. Ho perso già il conto di quanti incubi ho avuto, quest’anno, e sono sempre terrificanti… anche il mio carattere sembra molto peggiorato, e litigo sempre con la Mamma. Ogni volta che succede, subito dopo mi sento in colpa. Ma poi, perdo il controllo e mi arrabbio di nuovo…


Si può sapere cosa mi sta succedendo…?


La Mamma dice che gli Elementi del mondo sono nel caos. Non capisco cosa significa. L’unica cosa che capisco è che ormai questo mondo mi sembra estraneo, sta diventando sempre più spaventoso, e anche io sto lentamente diventando spaventosa.


In molti dicono che presto ci sarà un terribile disastro e che tutto quello che ci sta succedendo è un presagio della fine del mondo. La Mamma dice che viviamo in un mondo protetto dal Maestro Spirituale Yun e dalla Dea Fenice, quindi non importa quanto sia terribile il disastro che arriverà, noi non dobbiamo avere paura perché alla fine andrà tutto bene. Però io ho comunque paura. Vivo nella paura ogni giorno…


Quella stella diventa sempre più luminosa, soprattutto di notte. Dopo il tramonto, tutta la parte a est del cielo diventa rosso sangue. La Mamma dice che questa luce è di buon augurio, ma il nostro vicino, lo Zio Wang, dice che sembra l’occhio di un diavolo.


Spero davvero che tutto questo sia solo un sogno e che quando mi sveglierò, il mondo tornerà proprio com’era prima. Il Piccolo Huang sarà ancora qui con me a scodinzolare, Papà sarà gentile com’era sempre stato, e la Mamma sarà ancora allegra come prima…


……………….


A Città Luna Nuova, una bambina di dieci anni guardò fuori dalla finestra, avvolta in pesanti coperte. La scena di fronte ai suoi occhi era inquietante: il cielo era cupo e venti feroci sollevavano sabbia gialla dappertutto, seminando il caos in quel mondo sempre più estraneo.


………..


………..


Era passato un anno intero dagli improvvisi attacchi di Bestie Misteriose. Durante quell’anno, la Stella Polo Blu era sprofondata in un caos mai visto prima.


le Bestie Misteriose erano sempre feroci, le persone erano aggressive, e persino il clima e gli Elementi stessi sembravano sempre infuriati…


Nell’ultimo anno, Yun Che era stato incredibilmente occupato, correva dappertutto usando l'Energia Misteriosa della Luce per purificare ancora e ancora quell’aura diabolica discesa sulla Stella Polo Blu. Era più che felice di essere tornato sul suo pianeta dopo essere “morto” tre anni prima. altrimenti, senza di lui sia il continente del Cielo Misterioso che l’Regno Demoniaco Illusorio si sarebbero sicuramente ridotti nelle condizioni in cui si era già ritrovato l’continente Nuvola Azzurra, diventando terre desolate e flagellate da continue catastrofi.


Quel giorno, Yun Che utilizzò di nuovo l'Energia Misteriosa della Luce per purificare i due continenti, sebbene fosse passata solo una settimana dall’ultima volta che l’aveva fatto.


Dopo aver finito, si teletrasportò a clan della Nuvola Vagante, nella tenuta della Famiglia Xiao. Non appena la raggiunse, sentì in lontananza il rumore di un bambino che piangeva e un uomo che lo stava sgridando a gran voce… li riconobbe subito, perché il primo era Xiao Yongan e il secondo, incredibilmente, Xiao Yun!


“Sai quante ore passavo io, tuo padre, a coltivare la forza misteriosa quando avevo la tua età? Se non riesci a sopportare neppure così poco dolore, come puoi considerarti degno di essere un membro della Famiglia Xiao!?”


Xiao Yongan cominciò subito a piangere ancora più forte, dopo il brusco rimprovero di Xiao Yun.


Yun Che inarcò le sopracciglia e si diresse velocemente verso di loro.


“Non ti è permesso piangere! Ormai hai otto anni, eppure passi ancora tutto il tempo a piangere e lamentarti! Se continuerai a piangere, allora in futuro non dire mai più di essere mio figlio!”


“Smetti di piangere! Perché continui a piangere! Non ti ho già detto che la devi smettere!?!?”


PAAA!!


Il forte rumore di uno schiaffo risuonò nell’aria, non appena Yun Che giunse sopra il piccolo cortile dove si trovavano.


Calò all’istante un silenzio di tomba, dopodiché il pianto di Xiao Yun si fece ancora più forte e straziante di prima.


Xiao Yun tenne la mano a mezz’aria, immobile, fissando l’impronta rosso accesso sulla guancia di Xiao Yongan, paralizzato dallo stupore…


Numero Sette Al Mondo arrivò di corsa nel cortile e vide Xiao Yun con la mano distesa e il segno sul volto di Xiao Yongan. Rimase scioccata, ma dopo qualche secondo corse ad abbracciare Xiao Yongan. Gridò a Xiao Yun: “Fratellone Yun, sei… sei impazzito… dimmi, sei impazzito!?”


“Ah, Yongan, fai il bravo… non piangere, Yongan. Tuo papà non voleva farlo… su, andiamo dal Bisnonno.”


Xiao Yun tremò e il suo sguardo si perse nel vuoto: “Io… cosa ho fatto… io…”


Per un po’ mormorò fra sé e sé, amareggiato, poi si strinse la testa fra le mani e lanciò improvvisamente un grido di dolore. Non riusciva a credere di aver davvero fatto del male al suo adorato figlio, il figlio a cui teneva più della sua stessa vita… non riusciva a credere di essere stato davvero lui a farlo…


Yun Che fece un cenno e l'Energia Misteriosa della Luce avvolse la tenuta della Famiglia Xiao. Tuttavia, non si fece vedere, si limitò a voltarsi e ad andarsene senza fare rumore.


Dopo aver lasciato clan della Nuvola Vagante, Yun Che si abbandonò a un sospiro di stanchezza.


Xiao Yun era sempre stato gentile ed educato, ed era persino al Stadio Tiranno Misterioso, eppure anche lui aveva iniziato a cedere agli effetti dell’energia diabolica, perdendo il controllo delle sue emozioni.


La situazione ormai diventava sempre più grave. Se avesse continuato a peggiorare, di quel passo… Yun Che temeva che, anche con il suo potere, sarebbe stato comunque molto difficile tenere tutto sotto controllo.


Guardando a est e lasciandosi sfiorare da quel vento evidentemente anomalo, Yun Che rimase a lungo in totale silenzio, fino a quando il cielo non cominciò a scurirsi. Alla fine, sollevò lentamente una mano e un bagliore verde muschio si accese fra le sue dita.


Il potere purificante era nella sua mano sinistra, e quello velenoso nella destra… quel bagliore verde scuro era, chiaramente, quello emesso dalla Perla del Veleno Celeste.


Osservò l’energia della Perla del Veleno Celeste fra le sue dita, con uno sguardo sempre più determinato.


“Maestro, vuoi davvero…” la voce di He Ling risuonò da dentro la Perla del Veleno Celeste. Dato che ne era lo Spirito, naturalmente aveva percepito che Yun Che stava valutando quanto potere velenoso avesse recuperato.


Sapeva anche meglio di chiunque altro che il potere velenoso della Perla del Veleno Celeste era ancora ben lontano dal traguardo che Yun Che si era prefissato, ovvero “poter minacciare un intero Reame Sovrano”.


Sebbene la Perla del Veleno Celeste avesse ottenuto un nuovo Spirito del Veleno, l’universo non era più come in passato, quando regnavano i Veri Dei. Come se non bastasse, negli ultimi anni erano rimasti nei piani d’esistenza inferiori, dove l’aura era ancora più debole e rarefatta, quindi era già straordinario che la Perla del Veleno Celeste avesse recuperato quella quantità di potere velenoso.


Yun Che strinse i pugni e la luce verde scuro scomparve. Distolse lo sguardo, con un’espressione seria e preoccupata: “Non possiamo più aspettare, devo tornare nel Regno degli Dei.”


“AH!?” He Ling si lasciò sfuggire un grido di sorpresa: “Ma per… perché?”


“Se le condizioni della Stella Polo Blu continueranno a peggiorare, ben presto non sarò più in grado di occuparmene.” Rispose Yun Che: “Prima ancora che si verifichi la calamità vera e propria, la situazione è già così terribile. Quindi, se aspetteremo fino al giorno della calamità, ormai sarà già troppo tardi per cercare una qualsiasi soluzione.”


“Però, questo cos’ha a che fare con il tuo ritorno nel Regno degli Dei… intendi chiedere aiuto alla Maestra Shen Xi?” chiese He Ling.


“No.” Yun Che socchiuse gli occhi e spiegò: “Sono sicuro al novantanove percento che tutto questo è dovuto alla Crepa Cremisi. Per di più, una volta una Dea mi ha detto che sono l’unico in grado di contrastare la catastrofe che si annida dietro di essa. Questo è esattamente il motivo per cui il Dio Malvagio si sacrificò per lasciare un’Eredità, e questa è esattamente la missione che ho ereditato dal Dio Malvagio insieme al suo potere.”


“Possiedo questo potere donatomi dal cielo da così tanti anni, quindi forse è ora che io adempia al mio ‘dovere’.”


Tuttavia, naturalmente non era solo per il suo “dovere”, ma anche e soprattutto per la salvezza della Stella Polo Blu.


“Quindi… sai già cosa fare, Maestro?” chiese He Ling, preoccupata.


“No,” rispose Yun Che, scuotendo la testa: “Ma lei me lo dirà. Credo che anche lei stia sicuramente aspettando con ansia il mio ritorno.”


La Fenice di Ghiaccio sul fondo del Lago del Ghiaccio Infernale… non era come lo Spirito della Fenice o lo Spirito del Corvo Dorato, semplici frammenti d’anima lasciati in quel mondo. Era una vera e propria Dea sopravvissuta fino al presente. Quindi, naturalmente le sue parole erano al di sopra di qualsiasi sospetto.


“Ma,” He Ling non riusciva ancora a ignorare i suoi dubbi: “Maestro, non sei affatto riuscito a coltivare la tua forza misteriosa qui nei piani d’esistenza inferiori, quindi non è per nulla aumentata. E manca molto anche perché che la Perla del Veleno Celeste recuperi il potere velenoso che ci eravamo prefissati. Quindi, Maestro, se tornerai nel Regno degli Dei sarai in grande pericolo, e sarà molto difficile anche solo trovare un luogo sicuro dove stare.”


“Non preoccuparti.” Yun Che era rimasto a riflettere in silenzio per tutta la sera, e aveva cominciato a escogitare un piano: “Al momento, l’intero Regno degli Dei mi crede già morto. Quindi, quando tornerò mi basterà travestirmi un po’ e nessuno mi riconoscerà. Per di più, la persona che devo incontrare si trova nel Regno della Canzone Glaciale, che per me è il luogo più sicuro dell’intero Regno degli Dei.”


“Allora… cosa farai se non riceverai le risposte che cerchi, Maestro?”


“Mi limiterò a tornare qui di nascosto. E anche nel peggiore dei casi, se venissi scoperto da qualcuno mentre sono nel Regno degli Dei mi basterebbe tornare a nascondermi da Shen Xi.”


“Nella più tragica delle ipotesi, ovvero se non riceverò nessuna risposta utile durante il mio viaggio e scoprirò che ciò che credo è solo una sciocca illusione, vorrà dire che questa è una calamità inevitabile. Tornerò subito qui e radunerò tutti i miei cari, lasceremo la Stella Polo Blu e fuggiremo su un qualche piccolo pianeta a ovest del Caos Primordiale.”


“… quindi, quando intendi partire, Maestro?” domandò a bassa voce He Ling. Dato che Yun Che aveva già preso la sua decisione e anche valutato varie possibilità e piani di fuga, sapeva che per quanto fosse preoccupata sarebbe stato inutile cercare di dissuaderlo.


Yun Che ci pensò per un po’, poi rispose: “Domani!”
                                


                                



