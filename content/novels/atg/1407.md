---
weight: 1407
title: Capitolo 1407 – Tornare nella Regione Divina (2)
pubDate: 2025-03-10T08:57:10.442Z
tags:
    - atg
---


Capitolo regolare! 20 in coda, (2 Schiaffe + 3 Pierpaolo + 15 Totutotu), 4/10 donazione
-Schadenfreude


Continente Nuvola Azzurra, Precipizio della Nuvola.


Yun Che si sedette sul terreno nero di fronte al mare di fiori viola. Di fronte a lui c'era You'er, che lo fissava mentre lo ascoltava attentamente.


Oggi le aveva portato dei regali. Erano dei cristalli dalla forma strana che aveva preso dal palazzo Asgard Nuvola Gelida. Erano un concentrato di ghiaccio misterioso che non si sarebbero mai sciolti e, in questo abisso gelido, era ancora meno probabile che si sciogliessero.


Ogni cristallo aveva una forma diversa ed era particolarmente traslucido e splendente. Questa caratteristica risaltava sotto la luce dei fiori Netherworld Udumbara e brillavano in modo incredibile.


Yun Che aveva visto che a You'er piacevano proprio questi cristalli.


"You'er." Disse Yun Che. "Ho già deciso che tornerò in quel posto che si chiama Regno degli Dei domani, quindi non so se potrò tornare a farti visita di nuovo."


Le pupille colorate di You'er tremolarono mentre la ragazzina stendeva una mano in avanti con ansia.


Yun Che sorrise lievemente. "Tuttavia non devi preoccuparti, tornerò quando posso e potrei perfino tornare solo dopo pochi giorni. Una volta che tornerò, verrò subito a trovarti, va bene?"


You'er: "..."


Non poteva sopportare di separarsi da lui ed era agitata.


"Sei preoccupata per me, vero?" Lo sguardo di Yun Che era gentile mentre diceva: "Non preoccuparti, è proprio perché sono morto una volta nel Regno degli Dei che ora do molto valore alla vita che ho ora. Inoltre il mio viaggio stavolta... potrebbe essere un'ottima opportunità per me."


Una strana luce brillò nei suoi occhi.


Ogni volta che andava a trovare You'er, le avrebbe parlato molto, anche su sé stesso. Includeva anche parole che non poteva dire di fronte alla piccola Imperatrice Demoniaca e agli altri.


"Perché questa volta potrei... salvare il mondo." Disse Yun Che con una risata calorosa. "Se è davvero così, probabilmente non avrò bisogno di preoccuparmi in futuro. Chiunque oserà offendermi diventerà un nemico del mondo intero."


Non era una battuta per lui.


"Naturalmente sarebbe la migliore possibilità. Cos'è esattamente quella fessura nel muro del caos primordiale? Cosa c'è lì dietro? Perché solo il mio potere può risolvere questa crisi? Non so proprio quale potrebbe essere la risposta. Inoltre è anche possibile che sia ancora troppo debole per risolvere questa crisi... Sono tutte incognite, ma la situazione in questa Stella Polo Blu sta peggiorando col passare del tempo, così non ho altra scelta."


Sollevò la testa e disse: "Da quando ho ottenuto l'eredità del Dio Malvagio, la mia vita è cambiata drasticamente. Da un invalido disprezzato sono arrivato ad ottenere tutto questo nell'arco di una decade e mezza. Per questo, che sia un mio dovere o una mia responsabilità, è il momento di andare a farlo. Tuttavia..."


L'espressione di Yun Che cambiò mentre diceva con tono estremamente solenne: "Ma se scoprirò che dovrò sacrificare la vita per completarlo, me ne andrò immediatamente!"


"Ora ho un padre, una padre, mogli, una figlia... Emm, e ho anche You'er, quindi niente è più importante della mia vita!"


Disse con risolutezza Yun Che.


You'er lo fissò e sembrò meno preoccupata.


"A proposito del Dio Malvagio, sono l'erede di questo potere e tu mi hai dato il Seme dell'Oscurità anni fa. Quel seme era uno dei nuclei del potere del Dio Malvagio e dovrebbe essere anche il suo più grande segreto. Anche se non so perché l'avrebbe lasciato a te in questo posto, si può dire che siamo legati dal fato a lui."


Stese un dito per toccare gentilmente il viso di You'er nonostante non la potesse nemmeno sfiorare e disse: "Così posso adempiere a questo cosiddetto 'doverÈ, allora sarai una delle contributrici chiave per questo risultato. Allora tornerò a dirti tutto, va bene?"


"..." You'er annuì, le increspature colorate nei suoi occhi esprimevano grande felicità.


"Mn," Yun Che si alzò e disse: "È il momento che io vada. Non ho ancora pensato a come dirlo a Caiyi, Wuxin e agli altri, sicuramente li farò preoccupare di nuovo. You'er, devi essere buona e aspettare pazientemente. Ti prometto che ti porterò un regalo meraviglioso la prossima volta che tornerò."


Dopo aver detto questo, si preparò ad andarsene. Tuttavia i lineamenti della figura di You'er si sfocarono di fronte a lui. Quegli occhi multicolori mostravano tristezza e riluttanza, sembrava che stesse per scoppiare a piangere.


Yun Che si addolcì e si fermò dicendo: "Va bene, non me ne andrò ora. Allora che ne dici... se ti racconto un'altra favola, va bene?"


"Mnnn... Stavolta lascia che ti dica della storia del nano pieno di fuliggine e le sette piccole principesse!"


.....


Quando lasciò il Precipizio della Nuvola, era quasi l'alba. Tuttavia Yun Che non tornò immediatamente nel Regno Demoniaco Illusorio. Invece si levò sopra l'continente Nuvola Azzurra e rilasciò Energia Misteriosa da ogni parte del suo corpo, formando un vasto vortice in questo mondo fragile e debole.


Questa era la prima volta che aveva rilasciato i suoi poteri da Divine King nella Stella Polo Blu.


Uno strato di pallida luce bianca coprì il suo corpo, da lontano sembrava che fosse apparsa una luna nel cielo. Dopo che stese le braccia, l'Energia Misteriosa più intensa che poteva rilasciare in quel momento si disperse e avvolse l'intero continente Nuvola Azzurra.


Dopodiché andò nel continente del Cielo Misterioso e nel Regno Demoniaco Illusorio rilasciando la pià potente Energia Misteriosa della luce.


Non poteva prevedere quando sarebbe tornato, così doveva fare del suo meglio per rendere sicura la Stella Polo Blu.


Precedentemente, ogni volta che faceva una purificazione, non avrebbe usato nemmeno il venti per cento del suo vero potere.


Stavolta però non gli importava più dei possibili rischi e scatenare tutto il suo potere. Inoltre credeva che, data la sua attuale situazione nella Stella Polo Blu, una volta che avesse usato tutto il suo potere, l'Energia Misteriosa che aveva lasciato avrebbe impedito un'invasione su larga scala o una sommossa umana per almeno un mese.


Dopo aver fatto questo, arrivò il momento di partire.


Quando annunciò la sua decisione, tutti i presenti rimasero in silenzio a lungo.


Anche se questa Yun Che aveva fatto questa decisione all'improvviso, la piccola Imperatrice Demoniaca, Feng Xue'er e gli altri avevano avuto da tempo il presentimento che sarebbe accaduto.


"ChÈer, tutto ciò che hai detto è vero?" Chiese Yun Qinghong anche se non aveva mai dubitato delle parole di suo figlio in passato.


Yun Che annuì con incredibile solennità e disse: "So che queste parole sembrano oltraggiose, ma posso garantire che è la verità."


"Gli strani eventi che stanno accadendo ora non sono limitati solo alla Stella Polo Blu. Il raggio di questo effetto è di gran lunga più grande di quanto vi possiate immaginare. Sinceramente parlando, se non ci fossi stato io, la Stella Polo Blu si sarebbe trasformata in un purgatorio, ma perfino io mi sento sempre più impotente."


Yun Che ridacchiò, mostrò un'espressione rilassata mentre diceva: "Una creatura divina mi ha detto che il potere dentro il mio corpo potrebbe risolvere il problema. Siamo arrivati a questo punto, ormai devo andare, non importa se sono disposto a farlo o no. Ma non c'è bisogno di essere troppo pessimisti. Il Regno degli Dei ha delle fondamenta di un milione di anni e contiene innumerevoli guerrieri. Potrebbero aver già trovato la soluzione e forse non hanno nemmeno bisogno del mio potere."


Anche se aveva detto questo, era ben consapevole che le possibilità che fosse successo erano estremamente basse o forse sarebbe stato meglio dire inesistenti. Altrimenti la ragazza della fenice di ghiaccio non gli avrebbe detto con certezza che era "l'unica speranza" per questo universo.


Allo stesso tempo aveva detto "speranza"... Questa parola rappresentava indubbiamente una possibilità piuttosto che una certezza e, allo stesso tempo, sarebbe stato accompagnato da dei rischi imprevedibili.


"Papà!!" Yun Wuxin si precipitò verso di lui e lo abbracciò stretto dicendo: "No... non voglio... non voglio che tu vada via. L'hai detto prima che era un posto molto pericoloso, hai detto anche che non saresti mai più partito... Non puoi rimangiarti la parola."


Yun Che lo aveva detto, ma allora aveva pensato che sarebbe rimasto per sempre un invalido.


"..." Yun Che si accovacciò mentre asciugava gentilmente le lacrime e disse: "Xin'er, vuoi che tuo papà diventi un eroe che salverà il mondo?"


Yun Wuxin scosse la testa con risolutezza: "Non voglio un eroe che salva il mondo, voglio solo papà.


Yun Che fu profondamente toccato da queste parole e le prese il visino tra le mani dicendo: "Xin'er, non hai proprio fiducia in tuo papà. Tua madre, la tua maestra e tutte le tue zie non ti hanno detto qual è la mia più grande abilità?"


"È... ingannare le ragazze?" Disse debolmente Yun Wuxin con le lacrime agli occhi.


" ~！@#￥%...  È la mia capacità di scappare, scappare!" Disse sconcertato Yun Che. "Tuo papà corre molto veloce, sa come travestirsi, nascondersi e ha anche il Palazzo Celeste della Luna Evanescente. Nessuno potrà prendermi se voglio fuggire, nemmeno in un posto come il Regno degli Dei! La scorsa volta che è successo qualcosa nel Regno degli Dei, è stato perché sono entrato apposta in una trappola per un motivo importante... prometto che non accadrà più."


"Stavolta, non solo tornerò velocemente, posso anche garantire che tornerò illeso." Strinse gentilmente le guance di Yun Wuxin mentre diceva con tono sincero. "Perché non voglio che la mia Wuxin perda suo padre ad un'età così giovane e, se tua madre si arrabbiasse e sposasse qualcun altro, non soffrirei una grande perdita?"


"Umpf, che assurdità." Disse Chu Yuechan girandosi.


"Dato che hai già deciso di andare, allora smettila di tergiversare." Disse con un'espressione fredda la piccola Imperatrice Demoniaca.


La prima volta che era partito per il Regno degli Dei, Huan Caiyi aveva obiettato con veemenza. Stavolta Yun Che pensava che si sarebbe opposta ancora di più, eppure non aveva detto una sola parola al riguardo.


Questo perché l'ultima volta era partito per un suo capriccio egoista, ma stavolta era per una missione, una missione che riguardava la sicurezza dell'universo.


"Tuttavia farai meglio a ricordare bene le parole che hai detto a Xin'er. Se incontrerai pericoli, devi scappare con tutte le tue forze! Non hai il permesso di tirartela, di fare il ficcanaso, di causare guai e intrattenere rapporti illeciti! Una volta che raggiungerai il tuo obiettivo, dovrai tornare immediatamente! Non hai il permesso di farti torcere nemmeno un capello!"


"Sì... sì... sì..." Yun Che annuì subito dicendo: "Lo prometto, lo prometto."


"Fratellone Yun, te ne andrai ora? Ma dove tornerai? E come potrai tornare esattamente?" Chiese con tono preoccupato Feng Xue'er.


Yun Che stese una mano e tirò fuori una perla nivea di ghiaccio.


"Questa è la pietra dimensionale che la maestra di palazzo Bingyun mi ha dato. Questo è ciò che ha usato per visitare questo posto per osservare di nascosto Asgard Nuvola Gelida. Mi ha dato l'ultima che aveva." Disse Yun Che. "Se la userò, potrò trapassare lo spazio direttamente e tornare nel Regno della Canzone Glaciale."


Data la sua attuale coltivazione, attraversare il Regno degli Dei sarebbe stato facile, ma ci avrebbe messo troppo tempo. Anche se il Palazzo Celeste della Luna Evanescente era estremamente veloce, la sua aura era troppo enorme e fin troppo unica. Sarebbe stato notato molto facilmente. Ma, data la sua esperienza precedente, se avesse usato la piuetra dimensionale, ci sarebbero voluti meno di quindici minuti per raggiungere il Regno della Canzone Glaciale.


"Allora dovresti andare." Disse la piccola Imperatrice Demoniaca per poi girarsi e non guardarlo più.


"Marito mio, devi stare attento." Disse con tono gentile e dolce Cang Yue.


"Piccolo Che, devi tornare il prima possibile." Ribadì ad alta voce Xiao Lingxi... ma rispetto agli altri non sembrava troppo preoccupata.


Su Ling'er, che era accanto a lei, la guardò sorpresa.


"Non importa se avrò successo o no, tornerò sicuramente il prima possibile... lo prometto!"


Lasciò andare Yun Wuxin e il suo tono diventò ancora più gentile: "Xin'er, una volta che tornerò, andremo di nuovo a pescare... Inoltre ti porterò sicuramente il regalo migliore al mondo! Aspetta e vedrai!"


Più tempo ci metteva ad andarsene, più avrebbe provato riluttanza e malinconia. Così una volta che finì di dire queste parole, attivò la pietra dimensionale.


Un raggio di luce misteriosa spaziale brillò e, quando svanì, portò via Yun Che con sé.


"Papà!" Gridò Yun Wuxin. Si precipitò nel luogo in cui era stato Yun Che, rimanendo stordita sul posto per molto tempo.


Chu Yuechan si avvicinò e le diede una pacca sulle spalle: "Xin'er, non c'è bisogno di preoccuparsi. Anche se tuo padre non ci ha mai fatto rimanere tranquilli, ha sempre rispettato le sue promesse e farà lo stesso stavolta."


Su Ling'er invece si era ripresa dallo shock ed era piena di riluttanza e preoccupazione. Diede un'occhiata a Xiao Lingxi, ma scoprì che il suo sguardo era completamente limpido e non conteneva molta tristezza.


La scorsa volta era stata la persona più preoccupata e riluttante nel separarsi da Yun Che... e dopo che era partito con Mu Bingyun, era svenuta sul posto ed era stata perseguitata da incubi dopo.


"Sorellona Lingxi," saggiò il terreno con una domanda: "Non sembri troppo preoccupata."


"Mn," Xiao Lingxi annuì. "Non so perché, ero così preoccupata la scorsa volta, ma ora... ho la sensazione che il piccolo Che tornerà molto velocemente e sano e salvo."


Su Ling'er: "..."


.....


Nel tunnel spaziale c'erano dei tratti neri come la pece e altri punti in cui era pieno di colori.


Yun Che non si stava muovendo mentre superava questo strano mondo.


Naturalmente ripensò al suo primo viaggio verso il Regno degli Dei.


Il metodo che aveva usato per viaggiare era esattamente uguale. Aveva utilizzato lo stesso tipo di pietra dimensionale e stava tornando di nuovo nel Regno della Canzone Glaciale.


La sola differenza era che stavolta non aveva la protezione di Mu Bingyun e non c'era Mu Xiaolan. Stava facendo questo viaggio tutto da solo.


Gli oggetti più rari e preziosi in questo universo erano indubbiamente gli strumenti dimensionali. Questo tipo di tesori che permettevano di viaggiare lontano però non potevano essere usati con noncuranza. Erano diversi dalle formazioni dalla posizione fissa, viaggiare per lo spazio usando una pietra dimensionale avrebbe costituito un enorme rischio. Era possibile incontrare tempeste spaziali che fuoriuscivano dalle fessure nello spazio.


Se uno fosse stato ancora più sfortunato, avrebbe incontrato una Bestia Divora Universo.


Più uno viaggiava lontano, più rischi avrebbe corso.


Inoltre uno sarebbe dovuto essere almeno un Divine Sovereign.


Questa erano informazioni alla portata di tutti che Mu Bingyun gli aveva riferito quando avevano viaggiato per il tunnel anni fa.


Quando Mu Bingyun gli aveva dato questa pietra dimensionale, aveva enfatizzato pesantemente che non doveva usarla a meno che non ne avesse proprio il bisogno. Ma ora era sicuro della sua forza, e anche se avesse incontrato una tempesta spaziale, non avrebbe avuto la minima paura.


Chiuse gli occhi e calmò la mente mentre ripensava a ciò che doveva fare nel Regno della Canzone Glaciale... Quindici minuti passarono molto velocemente e dopo aprì gli occhi.


Quasi allo stesso tempo, il mondo di fronte a lui cambiò all'improvviso e divenne un mare bianco, accogliendolo con un vento gelido.


Il Regno della Canzone Glaciale!
                                


                                



