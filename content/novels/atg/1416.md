---
weight: 1416
title: Capitolo 1416 – Scoperto
pubDate: 2025-03-10T08:57:10.443Z
tags:
    - atg
---


Capitolo sponsorizzato! Grazie mille Totutotu! 28 in coda (13 Totutotu, 15 Federico), 4/10 donazione


-Alstor


Ci sono molti strani e misteriosi paradossi emotivi nelle relazioni fra uomini e donne.


Per esempio, anni prima Mu Xuanyin aveva cominciato a provare qualcosa per Yun Che perché lui aveva rischiato la vita per lei, durante la sua battaglia contro il Drago Cornuto. Ma poi, ciò di cui aveva più paura, ciò che non riusciva affatto a sopportare, era diventato proprio che Yun Che rischiasse di nuovo la vita… che fosse per lei o per qualcun altro.


Mu Bingyun, che non aveva mai conosciuto l’amore, non avrebbe sicuramente potuto capire questo tipo di piccoli cambiamenti.


“Sei così impaziente di farlo tornare sul suo pianeta perché temi che scopra la verità riguardo all’Infante Diabolico?” domandò Mu Bingyun.


“Per quanto ne sa lui, sia la Dea Stellare del Massacro che la Dea Stellare del Lupo sono morte tre anni fa.” Rispose Mu Xuanyin, lentamente e misurando le parole: “Ho visto coi miei occhi che i disastri sulla Stella Polo Blu stanno peggiorando costantemente, quindi penso che sia davvero tornato qui all’improvviso solo per risolvere il problema, su cui stava lentamente perdendo il controllo.”


“…” Mu Bingyun rimase senza parole quando sentì quella risposta. Poi, sul suo volto comparve un’espressione combattuta: “Negli ultimi anni hai visitato spesso la Stella Polo Blu?”


“…” Gli occhi di ghiaccio di Mu Xuanyin tremarono lievemente. Ma poi, evitò lo sguardo di Mu Bingyun e rispose con freddezza: “Questo non ha alcuna importanza!”


Dopo una breve pausa, continuò: “Credo che quello che ha detto sia la totale verità. Comunque, se non riceverà le risposte che cerca, o se scoprirà di non essere abbasta forte, o ancora se all’Assemblea Generale dell’Eternità accerteremo che tutti noi Divine Master saremo sufficienti a scongiurare la Calamità Cremisi, allora non avrà alcun motivo per rischiare la vita restando nel Regno degli Dei. Al contrario, tornerà ubbidientemente a casa.”


“Tuttavia, se scoprisse che la Dea Stellare del Massacro è ancora viva e che è diventata l’Infante Diabolico che l’intero Regno degli Dei odia e sta cercando di uccidere… cosa credi che farebbe?” Mu Xuanyin chiuse gli occhi: “Pensi che tornerebbe dalla sua famiglia?”


Mu Bingyun: “…”


“Considerando il suo carattere e il rapporto speciale che c’era fra loro, anche se la Dea Stellare del Massacro è diventata l’Infante Diabolico, lui farebbe sicuramente qualsiasi cosa per trovarla e, poi, per restare al suo fianco… anche a costo di affrontare l’intero Regno degli Dei.”


Sia Mu Xuanyin che Mu Bingyun non avevano alcun dubbio riguardo a quella questione.


“Se davvero lo facesse, chiunque potrebbe attaccarlo liberamente, dato che ormai sarebbe ‘legato all’Infante Diabolico’, sempre in nome della giustizia e dell’ordine. Chi lo odia e chi desidera i suoi poteri non dovrebbe neppure dargli la caccia di nascosto o indirettamente. Per di più, conoscendo il suo carattere, pur sapendo quale sarebbe il risultato lui non esiterebbe comunque, né si arrenderebbe.”


Negli ultimi anni, Mu Xuanyin aveva già capito perfettamente che tipo di persona era Yun Che. Tuttavia, proprio per via del suo carattere le persone che lo amavano erano disposte a tutto per lui, e quelle che lo odiavano desideravano spezzargli le ossa e ridurlo in cenere più di ogni altra cosa. Continuò: “Se fossi l’Infante Diabolico, sicuramente neppure io vorrei che lui scoprisse la verità.”


“Capisco. Sono d’accordo con tutto quello che hai detto.” Commentò Mu Bingyun, con un piccolo sospiro: “Ma, Sorellona…”


“Se tu fossi Yun Che e lui fosse l’Infante Diabolico… allora, vorresti che lui restasse per sempre solo un ricordo senza mai più poterlo incontrare di nuovo, o pensi che, anche a costo di affrontare l’intero universo, decideresti di…”


Mu Bingyun non concluse la frase, e Mu Xuanyin non seppe semplicemente come rispondere. La sua aura divenne piuttosto caotica.


Dopo aver osservato con attenzione Mu Xuanyin, Mu Bingyun si voltò verso la barriera in cui era intrappolato Yun Che. Poi, uscì silenziosamente dalla Sala Sacra, con emozioni contrastanti nel cuore.


La neve fuori dalla Sala Sacra stava danzando rapidamente e vorticosamente nell’aria. Mu Bingyun la attraversò a passi lenti e misurati. Solo quando fu a circa dieci passi di distanza dalla Sala, si accorse finalmente che Mu Feixue era ancora lì, immobile.


“Maestra di Palazzo Bingyun.” La salutò cortesemente Mu Feixue.


“Feixue…” Mu Bingyun si voltò e le disse con gentilezza: “Non devi assolutamente dire a nessuno che Yun Che è ancora vivo.”


“Va bene.” Rispose Mu Feixue, mordendosi leggermente un labbro e costringendosi a non chiedere ciò che voleva.


“Vuoi sapere come sta Yun Che, vero?” le domandò Mu Bingyun. Aveva notato lo sguardo piuttosto evasivo di Mu Feixue, e sospirò mentalmente: Yun Che… sei davvero anormale.


Mu Feixue abbassò lo sguardo, poi disse a bassa voce: “Poco fa, la Maestra sembrava davvero arrabbiata.”


Durante gli ultimi anni in cui aveva accompagnato Mu Xuanyin, non l’aveva mai vista così furiosa.


“Non preoccuparti, è sempre stata così con Yun Che.” rispose Mu Bingyun, lanciandolo un’occhiata: “Al momento, la tua Maestra lo sta tenendo imprigionato per punizione. Per adesso non potrai vederlo, e non dovresti neppure disturbare la tua Maestra.”


Anche se era Yun Che a essere stato imprigionato per ventiquattr’ore “per farlo riflettere”, Mu Bingyun sapeva bene che in realtà ad essere confusa e ad avere bisogno di tempo per pensare e calmarsi non era lui, ma Mu Xuanyin stessa.


“Sì, lo capisco. Allora resterò qui e, a meno che la Maestra non mi ordini diversamente, non la disturberò.” Disse Mu Feixue.


“Mn.” Mu Bingyun rispose con un cenno del capo e oltrepassò Mu Feixue. Ma, dopo qualche passo, si fermò improvvisamente e si voltò di poco verso di lei, per poi dire a bassa voce: “Feixue, la setta non ha mai formulato una legge secondo cui a noi donne sia vietato provare delle emozioni. Il motivo per cui così tante generazioni di noi, discendenti dirette della Fenice di Ghiaccio, hanno scelto di vivere sole non è che ci sia vietato avere delle relazioni, ma perché non lo hanno voluto. Non c’è alcun motivo per cui tu debba costringerti a ignorare i tuoi sentimenti.”


Mu Feixue sollevò lo sguardo. Le parole di Mu Bingyun l’avevano completamente scioccata.


“Per noi donne dal Sangue della Fenice di Ghiaccio è estremamente difficile provare delle emozioni, per via proprio del nostro Sangue e delle nostre arte misteriosa. quindi, se una di noi si innamora di un uomo, non è un crimine. Anzi, dovrebbe essere una grande felicità. In questo mondo si deve lottare duramente per ottenere prestigio e potere. E lo stesso vale per i propri sentimenti. In effetti… potrebbe valere più la pena combattere per i propri sentimenti che per qualsiasi altra cosa.”


“E su questo, non devi assolutamente imparare dalla tua Maestra.”


“…” Mu Feixue rimase immobile, senza parole. Tutto ciò che Mu Bingyun le aveva appena detto le diede l’impressione di stare sognando.


E non solo lei. Dopo averlo detto, anche Mu Bingyun stessa rimase a lungo con lo sguardo perso nel vuoto… era come se non osasse credere che tutte quelle parole fossero davvero uscite dalla sua bocca.


Sapeva ancora meno perché avesse improvvisamente fatto quel discorso… e se, innanzitutto, era rivolto a Mu Feixue.


……………..


Regno degli Dei Lunari, Sala Sacra del Dio Lunare.


Xia Qingyue era di fronte a uno specchio, con gli occhi chiusi. Accanto a lei, due adorabili ragazze dai denti bianchi e gli occhi brillanti la stavano aiutando a cambiarsi d’abito. Erano assolutamente stupende e avevano un portamento nobile come quello della luna nel cielo notturno. Eppure, dato che erano così vicine a Xia Qingyue, persino la loro radiosa bellezza sembrava insignificante.


Era la prima Imperatrice donna nella storia del Regno degli Dei Lunari. Le vesti da Imperatore degli Dei Lunari erano estremamente complicate, e le due ragazze ci dovettero lavorare per parecchio tempo prima di riuscire finalmente a rimuovere con attenzione la veste esterna, rivelando il corpo sotto di essa, stretto in della biancheria viola opaco.


Le curve di quel corpo celestiale erano incredibilmente graziose ed eleganti. Le spalle perfettamente lisce della donna sembravano realizzate in giada finissima, come se fossero state scolpite dai Cieli stessi. La sua pelle era candida e brillante come la neve. La sua biancheria era eccezionalmente stretta, forse per nascondere le sue curve, sotto alla veste, ma così i suoi seni di seta si gonfiavano in tutte le loro dimensioni.


Le due ragazze che la stavano aiutando si ritrovarono involontariamente con gli occhi brillanti e il respiro leggermente disordinato. Non era affatto la prima volta che vedevano il corpo di giada di Xia Qingyue, ma ogni singola volta ne restavano rapite, anche se erano donne a loro volta, e si chiedevano con entusiasmo quale uomo sarebbe mai stato così fortunato da godersi quel corpo mozzafiato.


In quell’istante, giunse frettolosamente qualcuno, ansimando. Immediatamente, una ragazza con una veste argentea comparve dietro di loro. Si inginocchiò e disse: “Maestra…”


“Jin Yue,” rispose gentilmente Xia Qingyue: “Capita raramente di vederti così di fretta. Per caso c’è qualche notizia riguardo alla Crepa Cremisi o all’Assemblea Generale dell’Eternità?”


“Per risponderle, Maestra,” disse con urgenza Jin Yue: “Abbiamo appena ricevuto una notizia incredibile. Yun Che è ancora vivo. Non è morto come credevano tutti, e adesso si trova nel Regno della Canzone Glaciale.”


“Ah…” le ragazze al fianco di Xia Qingyue si lasciarono sfuggire simultaneamente un grido di sorpresa. Dopodiché, fecero un piccolo passo indietro e chinarono il capo. Non osarono più fare il minimo rumore.


“…” Xia Qingyue aprì i suoi meravigliosi occhi e rispose: “Ripetilo.”


“Yun Che adesso si trova nel Regno della Canzone Glaciale, e molto probabilmente la notizia della sua morte nel Regno degli Dei Stellari di qualche anno fa… era falsa.” Disse Jin Yue, tenendo il capo chinato. Jin Yue, rimasta al fianco di Xia Qingyue per tutti quegli anni, sapeva meglio di chiunque altri quanto fosse importante per lei quell’uomo.


La Sala Sacra del Dio Lunare cadde nel silenzio, e vi rimase per parecchio.


“Da chi è giunta questa notizia?” chiese lentamente e in tono pacato Xia Qingyue, voltandosi.


“Dal Regno del Sacro Universo.” Rispose Jin Yue.


“Quando è stata diffusa?” Xia Qingyue fece un’altra domanda.


“L’ho appena ricevuta, e sono venuta a riferirgliela il prima possibile.” Jin Yue aveva ancora il respiro piuttosto affannato, e continuò: “Anche Yun Che è appena tornato nel Regno della Canzone Glaciale, dovrebbe averlo raggiunto da dodici ore al massimo.”


Xia Qingyue corrugò le sue eleganti sopracciglia.


Sapeva da sempre che Yun Che era un grande esperto nel travestirsi e nascondersi. Se era davvero sopravvissuto allora, considerate le circostanze, doveva essere sicuramente stato molto attento quando aveva deciso di tornare nel Regno della Canzone Glaciale. Quindi, com’era possibile che fosse stato scoperto in meno di dodici ore?


E poi… a diffondere la notizia era stato il Regno del Sacro Universo!?


“La fonte è affidabile?” chiese, con un’espressione tranquilla e incredibilmente lucida. Tuttavia, sembrava essersi dimenticata di non avere più addosso la sua veste. La sua pelle di giada emanava una bellezza affascinante, che avrebbe fatto sbavare anche un demone, costringendolo a obbedire a ogni sua richiesta.


Yun Che era morto ormai da anni. Era stato confermato dal Regno dell’Eternità stesso, non poteva essere falso.


“Non osavo crederci neppure io,” rispose con cautela Jin Yue: “Ma c’è un’altra notizia, di cui invece siamo certi. Due ore fa, la Fine delle Stelle del Regno del Sacro Universo è uscita dal Reame a una velocità estrema e, a giudicare dalla direzione in cui stava viaggiando, probabilmente è diretta verso il Regno della Canzone Glaciale.”


La Nave da Guerra Distruggi Stelle e la Fine delle Stelle erano le due Arche Profound più famose del Regno del Sacro Universo. La prima era la più potente arca misteriosa da Guerra del Regno. La seconda, era la più veloce, e si diceva che nessun’altra al mondo potesse tenerle testa, escludendo quelle dei Reami Sovrani.


Come se non bastasse, apparteneva a Luo Changsheng!


Xia Qingyue divenne leggermente scura in volto. Aveva un bagliore nello sguardo, e sembrò pensare a voce alta: “Se la Fine delle Stelle è davvero diretta verso il Regno della Canzone Glaciale, allora… la notizia secondo cui Yun Che è ancora vivo potrebbe essere vera.”


“Maestra, quattro anni fa Luo Changsheng è stato sconfitto miserabilmente da Yun Che durante la Battaglia degli Dei dell’Assemblea Profound God. Subì anche un duro colpo alla sua reputazione, fu l’umiliazione peggiore della sua vita. Possibile che, subito dopo aver scoperto che Yun Che è ancora vivo, abbia deciso di attaccarlo per sfogare la sua rabbia?” chiese la ragazza alla destra di Xia Qingyue.


“No,” rispose lei, scuotendo delicatamente la testa: “Luo Changsheng ha trascorso tremila anni nella Perla dell’Eternità e ormai è un Divine Master di settimo livello. Il suo nome è famoso in tutto l’universo e ci sono parecchie persone che lo lodano, dicendo che forse in futuro diventerà forte quanto un Imperatore Divino. Se adesso Luo Changsheng attaccasse Yun Che, non solo metterebbe sale sulle sue vecchie ferite, ma distruggerebbe il suo prestigio con le sue stesse mani, dato che tutti lo disprezzerebbero.”


Xia Qingyue fece una piccola pausa, poi pronunciò lentamente un singolo nome: “Luo Guxie.”


Le tre ragazze avvolte dalle vesti lunari spalancarono gli occhi all’unisono.


Aveva senso. Se adesso Luo Changsheng avesse attaccato Yun Che, si sarebbe davvero distrutto la reputazione. Ma Luo Guxie… nessuno, nella Regione Orientale, avrebbe mai potuto scordare che durante la Battaglia degli Dei, pur essendo una Divine Master, aveva attaccato in preda alla rabbia Yun Che, perché stava torturando Luo Changsheng. Lo aveva persino fatto di fronte all’intero Regno dell’Eternità e innumerevoli fra gli individui più potenti della Regione… per di più, aveva sferrato un attacco chiaramente mirato a uccidere…


Ma aveva finito per essere ferita gravemente dal Fulmine della Tribolazione e dalla Legge Celeste rimaste intorno a Yun Che.


Quel fulmine bianco pallido non aveva trafitto solo il suo corpo, ma aveva anche distrutto la reputazione che si era costruita in tutta la vita, facendola diventare lo zimbello della Regione Orientale.


Se avesse improvvisamente scoperto che Yun Che era ancora vivo, si sarebbe sicuramente ricordata di quella terribile umiliazione. E poi, sarebbe sicuramente corsa da lui… chiunque avesse visto ciò che era successo anni prima, non l’avrebbe affatto trovato strano.


“Jin Yue.” Disse Xia Qingyue, cominciando a camminare: “Accompagnami.”


“Nel… nel Regno della Canzone Glaciale?” domandò Jin Yue.


“No, in un altro luogo.” Gli occhi di Xia Qingyue sembravano fredde stelle, e sul suo volto non c’era alcuna espressione: “Se noi abbiamo ricevuto questa notizia, sicuramente l’ha ricevuta anche quella persona. E sicuramente vuole ancora trovare Yun Che prima ancora di Luo Guxie stessa.”


Jin Yue rimase piuttosto stupita da quelle parole. Ma, subito dopo, sbiancò in volto e disse: “Maestra, sta per caso parlando di…”


“Andiamo!” disse Xia Qingyue, afferrando Jin Yue per un braccio.


“Ah! Maestra, i suoi vestiti…”


Le grida sorprese e agitate delle due ragazze dietro di loro fecero fermare Xia Qingyue per un istante. Con un movimento della mano, si avvolse in una lunga veste color ametista, e una corona dello stesso colore comparve sulla sua testa: “Lian Yue, invia subito una trasmissione sonora al Regno dell’Eternità, di’ loro che Yun Che si trova nel Regno della Canzone Glaciale. L’Imperatore dell’Eternità si è sempre sentito in colpa per non essere riuscito a proteggerlo, quel giorno, quindi interverrà sicuramente.”


“Yao Yue, chiudi e isola la Sala Sacra, non dobbiamo far sapere a nessuno che ho lasciato il Regno degli Dei Lunari.”


“D’accordo.”


Lian Yue e Yao Yue avevano appena ricevuto i loro ordini, ma Xia Qingyue e Jin Yue erano già scomparse in un improvviso lampo di luce lunare.
                                


                                



