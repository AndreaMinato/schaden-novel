---
weight: 1419
title: Capitolo 1419 – Scontro
pubDate: 2025-03-10T08:57:10.444Z
tags:
    - atg
---


Capitolo sponsorizzato, ringraziamo Totutotu
26 in coda (11 Totutotu, 15 Federico), 4/10 donazione
-Schadenfreude


Fu come se qualcuno avesse gettato una secchiata sulla sua testa. Yun Che rabbrividì e divenne molto più lucido.


Il calore sul suo viso si era allontanato lentamente e la fragranza stuzzicante si era raggelata... Mu Xuanyin sollevò lentamente lo sguardo e lo spostò all'orizzonte, i suoi occhi brillavano con un gelo incredibile. A questo punto Yun Che era uscito completamente dalla sua trance e stava cercando di non respirare troppo forte per evitare di essere notato.


Era la prima volta che sentiva un intento omicida così terrificante da Mu Xuanyin...


La voce proveniva da molto lontano, ma il potere dietro di essa era spaventoso e terribile. inoltre stava chiamando Yun Che!


Il giovane non poté che esserne scioccato... Cosa stava succedendo? Era appena tornato nel Regno degli Dei e si era assicurato di nascondersi completamente prima di recarsi al Regno della Canzone Glaciale. Inoltre Mu Feixue e Mu Xuanyin erano le uniche che sapevano che era ancora vivo... Forse Mu Xuanyin l'aveva detto a Mu Bingyun, ma era impossibile che l'avessero rivelato ad altri.


Cosa stava accadendo qui?


E questa voce. Era...


"Moccioso, so che sei ancora vivo. Esci fuori a morire o distruggerò questo Regno della Canzone Glaciale!"


Risuonò un altro rimbombo che fece agitare il sangue di Yun Che... questo dimostrava quanto era spaventosa la proprietaria della voce.


Innumerevoli giovani della setta della Divina Fenice di Ghiaccio erano stati feriti dall'Energia Misteriosa contenuta nell'urlo.


Fu in quel momento che Yun Che alzò le sopracciglia... Si era ricordato di dove aveva sentito questa voce.


Quattro anni fa, durante la finale contro Luo Changsheng... aveva sentito questa voce molte volte prima.


Era la zia e la maestra di Luo Changsheng, la coltivatrice numero uno della Divina Regione Orientale a meno che non si contassero i capi dei regni sovrani: Luo Guxie!


La Battaglia degli Dei alla fine riguardava i membri della giovane generazione. Nessuno avrebbe dovuto interferite, figuriamoci un supremo Divine Master.


Luo Guxie era un'abitante del Regno del Sacro Universo, ma non ne era un membro. Tuttavia la sua forza aveva superato quella degli altri coltivatori dei regni superiori e nessuno osava provocarla. Lei era anche naturalmente solitaria e non attaccava un'altra persona senza un buon motivo.


Nel Regno degli Dei, "Fata Guxie" e il "Re della Spada" Jun Wuming erano entrambe leggende nell'attuale Divina Regione Orientale. Erano entrambi coltivatori solitari che non appartenevano a nessun regno stellare.


Tuttavia una suprema sovrana aveva provato ad uccidere un mero giovane al Divine Spirit Realm durante la Battaglia degli Dei per difendere Luo Changsheng. Inoltre lo aveva fatto nel posto più sacro e importante della Divina Regione Orientale, il Regno dell'Eternità.


La sua reazione aveva confuso tutti. Allora erano presenti molti imperatori divini, ma nessuno di loro era riuscito a fermarla in tempo... Questo perché nessuno aveva pensato che Luo Guxie si sarebbe abbassata a fare qualcosa di così gretto.


Forse la sola spiegazione era l'attaccamento che provava nei confronti di Luo Changsheng. Il suo discepolo era la sua più grande fonte d'orgoglio e amore.


Detto questo, ancora più incredibilmente non era riuscita ad uccidere Yun Che, anzi era rimasta gravemente ferita dal resto dei fulmine della legge celeste che circondava Yun Che.


Per Luo Guxie era stata l'umiliazione più grande che avesse mai provato.


Molti miravano ai segreti di Yun Che, inclusa Qianye Ying'er, ma se c'era una persona al mondo che lo odiava fino all'osso e voleva ucciderlo, era indubbiamente Luo Guxie!


Anche se era una coltivatrice di massimo livello, voleva comunque distruggerlo personalmente!


Nessuno era sorpreso dal fatto che si fosse presentata nel Regno della Canzone Glaciale dopo aver saputo che Yun Che era ancora vivo.


Nessun supremo Divine Master era mai stato ferito dal colpo di un giovane al Divine Spirit nella storia del Regno Orientale. Naturalmente la sua umiliazione era stata enorme.


Ma il problema era...


Yun Che strinse lentamente i denti... Come aveva saputo Luo Guxie che era ancora vivo? E come sapeva che era proprio qui?!


Inoltre... il Regno del Sacro Universo e quello della Canzone Glaciale erano molto lontani. Anche se un Divine Master avesse viaggiato a tutta velocità, ci sarebbe voluto molto tempo per raggiungerlo. Era tornato nel Regno della Canzone Glaciale da appena un giorno... Così doveva aver saputo di lui quasi fin dall'inizio!


Cosa diavolo stava succedendo?!


"Maestra..." Si girò verso Mu Xuanyin, ma l'espressione della donna era così gelida da fare paura.


Un vento freddo entrò nella stanza e Mu Bingyun si precipitò dentro riferendo con urgenza: "Sorella, ci sono intrusi nel nostro regno. Sono appena fuori dal regno della Fenice di Ghiaccio e..."


"È Luo Guxie!" Disse freddamente Mu Xuanyin.


"Cosa?" Mu Bingyun ne fu sbalordita.


"È davvero lei?" Mu Bingyun divenne molto più seria rispetto a prima: "Ma non credo che tu l'abbia mai vista prima."


"Ricordo la sua voce." Disse freddamente Mu Xuanyin.


Yun Che: "..."


"...Ma come sapeva che Yun Che era ancora vivo? Chi a parte Feixue sa che sei ancora vivo?"


Yun Che scosse la testa: "Ho usato la pietra dimensionale che mi ha dato per tornare qui. Non ho messo piede in nessun altro posto. Non ho nemmeno rimosso il mio travestimento, aspetto, voce e aura, finché non sono tornato nella sacra sala, quindi non c'è nessuno a parte Feixue che avrebbe potuto sapere che ero io."


Yun Che ripensò a cos'era successo... All'improvviso le sue pupille tremarono.


Non può essere...


No... Impossibile... Assolutamente impossibile...  


Yun Che ne fu così scosso che perfino la sua aura fu disturbata dal suo turbamento. Mu Xuanyin gettò un'occhiata verso di lui, ma non disse nulla. Accigliata, Mu Bingyun non lo notò: "Il Grande Anziano è andato a negoziare per noi. Sorella, credo che dovresti nascondere Yun Che dentro una barriera il più velocemente possibile. Non possiamo permettere che Luo Guxie lo individui. La morte di Yun Che è stata confermata dal Regno dell'Eternità stesso e impossibile che Luo Guxie sia sicura che sia ancora vivo. Non dovrebbe essere difficile dissuaderla."


Ma Xuanyin disse: "No. Luo Guxie può odiare profondamente ChÈer, ma qualcuno della sua posizione non sarebbe venuto fin qui a meno che non fosse assolutamente certo."


Lo sguardo di Mu Bingyun si gelò.


"Molto bene," Mu Xuanyin abbassò la voce. "E pensare che si sarebbe consegnata a me... Questa è una buona opportunità per sistemare i conti. Molto bene."


Yun Che: "...?" (I conti? Cosa? La maestra di palazzo Bingyun non aveva detto che non l'aveva mai incontrata?)


Mu Bingyun ne fu scossa, poi afferrò la sorella per la manica e disse con urgenza: "Cos'hai intenzione di fare? È Luo Guxie!"


"Non preoccuparti," rispose con indifferenza Mu Xuanyin. "La incontrerò personalmente."


"Che’er, verrai con me."


Ancora una volta il suo ordine scioccò sia Mu Bingyun sia Yun Che- Mu Bingyun strinse ancora di più la presa sulla mano della sorella: "Cos'hai detto?"


"Umpf. Che utilità c'è nel nasconderlo se è stato già rivelato?" Disse Mu Xuanyin. "Inoltre credi che sia utile tenerlo nascosto una volta che sentirà dell'Infante Malvagio?"


"..." Stavolta Mu Bingyun non disse nulla. Lentamente lasciò la presa.


Yun Che era ancora confuso: Infante Malvagio? Che Infante Malvagio?


Nel frattempo, Mu Huanzhi stava guidando un gruppo di maestri di palazzo ed Anziani verso la fonte della voce. Incontrarono subito una donna dal portamento orgoglioso non appena uscirono dal regno della Fenice di Ghiaccio.


Era Luo... Gu... xie!


Figuriamoci il Regno della Canzone Glaciale, nemmeno un regno stellare superiore poteva permettersi di offendere una figura come lei!


Mu Huanzhi si forzò a mantenere la calma per poi chiedere: "Che sorpresa vederla qui, fata Guxie. È stato un nostro errore non dare il benvenuto ad un'ospite così importante. Potrei..."


"Smettila con queste assurdità pretenziose!" Disse con tono omicida Luo Guxie. Voleva assolutamente uccidere Yun Che perché le aveva inferto la sua più grande umiliazione... anche se tecnicamente se l'era cercata.


"Consegnatemi subito Yun Che," disse freddamente. "Non mettete alla prova la mia pazienza."


Mu Huanzhi sorrise con amarezza. "Fata Guxie, è vero che Yun Che è il nostro discepolo, ma sono passati anche tre anni da quando è perito durante il disastro dell'Infante Malvagio. Dovrebbe essere di dominio pubblico... Che abbia coltivato in isolamento ultimamente?"


Mu Huanxhi non sapeva che Yun Che era nel setta della Divina Fenice di Ghiaccio. Era confuso per davvero.


Luo Guxie alzò lentamente la mano e bloccò la neve e il vento. Un'aura pericolosa permeò il cielo. "Non sei degno di saperlo e sicuramente non sei degno di parlarmi. Convoca la tua maestra della setta e falla parlare con me... ora!"


L'espressione di Mu Huanzhi cambiò mentre cercava di persuaderla: "La morte di Yun Che è avvenuta davvero. Praticamente tutti nella Divina Regione Orientale possono testimoniarlo. Deve aver fatto un errore Fata Guxie. Perché non..."


"Irritante!" Ma prima che l'uomo potesse finire di parlare, Luo Guxie strinse gli occhi e menò un colpo di palmo verso di lui.


I movimenti di Luo Guxie sbalordirono tutti gli abitanti della Fenice di Ghiaccio. Molti esclamarono: "Attento Grande Anziano!"


Luo Guxie era un'avversaria formidabile, così naturalmente Mu Huanzhi non aveva abbassato la guardia nemmeno per un secondo. Nel secondo in cui Luo Guxie alzò il palmo...


Wooosh!!


Una raffica passò proprio di fronte a lui, facendolo sudare copiosamente.


"Come osi evitare il mio attacco!" Luo Guxie si incupì di fronte a questa reazione. In termini di anzianità, Luo Guxie era inferiore a Mu Huanzhi, ma questo non le impediva di pensare che l'uomo fosse stato irrispettoso nei suoi confronti. Arrabbiata, colpì di nuovo.


"Sha!


Il suo colpo di palmo penetrò attraverso lo spazio e si impresse direttamente sul petto di Mu Huanzhi. L'attacco fu così rapido che l'uomo non avrebbe potuto evitarlo nemmeno se fosse stato dieci volte più veloce. Tremò e sbianco, per poi volare all'indietro come una foglia caduta, lasciando una lunga scia di sangue.


Mu Huanzhi era uno dei soli due Divine Sovereign del Regno della Canzone Glaciale. Un Divine Sovereign era un'esistenza potente che era temuta e rispettata da innumerevoli mortali, ma non importava quanto fosse potente, non poteva fare nulla di fronte al potere più potente al mondo.


"Grande Anziano!!"


Ogni Anziano e maestro di palazzo della Fenice di Ghiaccio impallidirono per lo shock. Tuttavia una figura blu apparì all'improvviso dal nulla, stese un palmo e fece un cenno gentile verso Mu Huanzhi. La caduta del Divine Sovereign iniziò a rallentare mentre l'energia violente attorno a lui si attenuò.


Mu Huanzhi era sbiancato e tremava... Prima era stato proprio sull'orlo della morte. Se il potere che lo stava influenzando non fosse stato rimosso in tempo, le sue ferite sicuramente sarebbero state almeno dieci volte peggiori.


"Maestra... della setta..." Si inginocchiò a mezz'aria, ma non poteva smettere di tremare a causa delle sue ferite.


"Vai ad occuparti delle tue ferite." Ordinò Mu Xuanyin dando le spalle a Mu Huanzhi. Il suo sguardo era completamente concentrato su Luo Guxie: "Anche tutti gli altri non hanno niente a che fare con la questione. Ritiratevi."


"Sì maestra della setta." Mu huanzhi si strinse il petto e atterrò, eppure il suo sguardo era ancora pieno di preoccupazione e paura.


Gli Anziani e i maestri di palazzo non osarono disubbidire, ma anche loro erano terrorizzati... L'invasore era proprio Luo Guxie!


"Sei Mu Xuanyin del Regno della Canzone Glaciale?" Luo Guxie scoccò un'occhiata indifferente verso la donna per fare un sorrisetto: "Vedo che hai proprio un bell'aspetto. Non c'è da meravigliarsi che così tanti realm king non possano dimenticarti."
                                


                                



