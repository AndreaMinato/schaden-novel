---
weight: 14260
title: Capitolo 1426 – Xuanyin, Meiyin
pubDate: 2025-03-10T08:57:10.445Z
tags:
    - atg
---


Capitolo sponsorizzato! Grazie mille Totutotu! 22 in coda (7 Totutotu, 15 Federico), 4/10 donazione
-Alstor


Le parole di Yun Che attirarono subito l’attenzione di tutti. Mu Xuanyin inarcò le sopracciglia e gli disse: “Che’er, questo non ha nulla a che vedere con la medicina. Non essere impulsivo.”


“Oh?” l’Imperatore dell’Eternità si voltò verso Yun Che e ridacchiò: “Questo vecchietto è felice di sapere che ti preoccupi. Ma il potere dell’Infante Diabolico va oltre ogni tua immaginazione. Non preoccuparti, troverò un modo.”


Yun Che non disse altro e sollevò una mano. Subito dopo, una Energia Misteriosa bianca e avvolta da un’aura sacra comparve fra le sue dita.


l'Energia Misteriosa bianca era estremamente comune, quindi una persona qualunque non sarebbe rimasta affatto impressionata. Tuttavia, le sei persone intorno a Yun Che erano due Imperatori Divini, due Realm King e due nuovi Divine Master, che avevano trascorso tremila anni nella Perla dell’Eternità, perciò tutti loro percepirono la “sacralità” emanata da quell'Energia Misteriosa!


“Profound… Energia Misteriosa della Luce!?” balbettò Shui Qianheng.


Persino Mu Xuanyin e Xia Qingyue barcollarono dallo stupore. L’Imperatore dell’Eternità si irrigidì dalla testa ai piedi, poi si voltò verso Yun Che: “Tu… questa è…”


“Shen Xi… la Signora Shen Xi non è l’unica a possedere l'Energia Misteriosa della Luce.” spiegò con calma Yun Che, sopportando tutti gli sguardi scioccati fissi su di lui: “Quattro anni, quando mi sono rifugiato nel Regno del Drago, Shen Xi… ahem… la Signora Shen Xi ha scoperto che ero compatibile con l'Energia Misteriosa della Luce e, quindi, mi ha insegnato la sua arte misteriosa.”


Xia Qingyue e Mu Xuanyin si guardarono negli occhi a vicenda, contemporaneamente. Dagli sguardi increduli e confusi di entrambe, era chiaro che nessuna delle due avesse idea del fatto che Yun Che possedeva l'Energia Misteriosa della Luce.


Mu Xuanyin era il Realm King del Regno della Canzone Glaciale da diecimila anni, e Xia Qingyue aveva ereditato i ricordi e la conoscenza di tutti i precedenti Imperatori degli Dei Lunari. Quindi, sapevano entrambe molto bene cos’era l'Energia Misteriosa della Luce e che Shen Xi era l’unica persona in tutto l’universo a saperla utilizzare. Infatti, i requisiti erano estremamente stringenti – era necessario possedere un “corpo sacro” o un “cuore sacro”.


Ma la domanda era… che diavolo aveva a che fare Yun Che con anche uno solo dei due!?


“Chi si sarebbe mai aspettato che fosse possibile…” l’Imperatore dell’Eternità era assolutamente sbalordito. Non riusciva a credere che quella nel palmo di Yun Che fosse davvero Energia Misteriosa della Luce, eppure era impossibile imitarne l’inconfondibile aura!


Yun Che continuò: “Questo giovane deve alla Signora Shen Xi un enorme favore, e non oso rivelarvi troppi dettagli senza il suo permesso. Tuttavia, sono disposto a fare un tentativo e cercare di capire se la mia Energia Misteriosa della Luce possa aiutarla, Imperatore.”


Le sopracciglia di Shui Qianheng si muovevano su e giù, mentre mormorava senza rendersene conto: “Questo ragazzo… è semplicemente un mostro… la Regina del Drago in persona gli ha offerto rifugio? Questo… questo è…”


Non sapeva neppure come esprimere a parole lo stupore che provava.


La Regina del Drago, Shen Xi, era una donna che neppure l’Imperatore dell’Eternità poteva incontrare senza prima dover superare molti ostacoli, eppure Yun Che… aveva davvero ricevuto la sua protezione!?


“Hehehehe.” Shui Meiyin, invece, sembrava molto felice: “Ovviamente mio marito deve essere l’uomo più straordinario del mondo.”


“…” Shui Qianheng annuì spiazzato, quando sentì quel commento.


L’Imperatore dell’Eternità si avvicinò a Yun Che e afferrò la sua mano senza indugiare. Chiese, chiaramente emozionato: “Questo… è davvero un dono della Regina del Drago Shen Xi?”


Capì immediatamente di aver fatto una domanda stupida. C’era solo una persona in tutto l’universo a poter usare l'Energia Misteriosa della Luce, quindi Yun Che doveva per forza averla ricevuta da lei.


“Mn.” Yun Che annuì. Ormai, trovava il titolo “Regina del Drago”… estremamente spiacevole da sentire.


In effetti, gli sembrava incredibilmente strano anche usare il nome “Signora Shen Xi”.


Detto questo… nessuno poteva immaginare cosa fosse successo tra lui e Shen Xi, durante l’anno che aveva trascorso nella Terra Proibita del Samsara, neppure se tutte le menti del Regno degli Dei fossero entrate in simbiosi per provarci…


L’Imperatore dell’Eternità strinse con forza i pugni. Era chiaro che stesse riuscendo a malapena a trattenere il suo entusiasmo: “Yun Che, sei davvero un miracolo per la nostra Regione Orientale. Chi si sarebbe aspettato che sarebbe davvero nato qualcuno in grado di usare l'Energia Misteriosa della Luce!”


“Gli utilizzatori dell'Energia Misteriosa della Luce devono possedere o un corpo sacro o un cuore sacro. Anche se il tuo corpo è unico nel suo genere, la tua aura non è chiaramente pura quando quella della Regina del Drago. Quindi, per esclusione devi sicuramente possedere un cuore sacro.” L’Imperatore dell’Eternità tenne lo sguardo fisso su Yun Che, mentre lo lodava: “Il possessore del cuore sacro è qualcuno dall’anima immacolata, misericordioso verso l’intera umanità e con una generosità grande quanto l’universo stesso. Una persona che non è macchiata dal peccato o dai desideri terreni… hai un talento che supera ogni comprensione, e hai persino un cuore sacro. Sei davvero una benedizione per la nostra Regione Orientale.”


Mu Xuanyin: “…”


Xia Qingyue: “…”


Shui Meiyin: “…”


Yun Che: “~！@#￥%……” (Ma di che cazzo sta parlando?)


“Coff… coff coff…” ormai Yun Che era paonazzo in volto, e gli tremavano le mani dalla vergogna. Rispose frettolosamente: “Non merito davvero i suoi complimenti, Imperatore. Anche se sono in grado di utilizzare l'Energia Misteriosa della Luce, la mia forza misteriosa è ancora fin troppo bassa. Quindi, non posso garantire che riuscirò a curarla completamente. Posso solo fare del mio meglio, se non le dispiace.”


“D’accordo.” Stavolta, l’Imperatore dell’Eternità non rifiutò l’offerta. Annuì soddisfatto, e il suo volto pallido recuperò una traccia di colore.


Per lui, la nascita di qualcuno in grado di usare l'Energia Misteriosa della Luce nella Regione Orientale era da festeggiare cento volte più della sua stessa guarigione.


Mu Xuanyin intervenne immediatamente: “In questo caso, andiamo nel Palazzo della Fenice di Ghiaccio, Imperatore dell’Eternità. Vi proteggerò personalmente.” Subito dopo, lo comunicò a Mu Bingyun.


Dopo che Yun Che e l’Imperatore dell’Eternità furono entrati nel Palazzo della Fenice di Ghiaccio, Mu Xuanyin creò personalmente una barriera di ghiaccio intorno a loro.


Yun Che forse non sapeva esattamente come curare l’energia diabolica nel corpo dell’Imperatore dell’Eternità, ma non era un problema. L’Imperatore stesso lo avrebbe guidato nel procedimento.


Un segreto terribile avrebbe attirato l’attenzione e l’avidità di altri, ma per l'Energia Misteriosa della Luce era diverso. Quella rivelazione avrebbe scosso l’intero Regno degli Dei, ma non avrebbe causato né invidia né bramosia in nessuno, al contrario dell’Eredità del Dio Malvagio o della Perla del Veleno Celeste, perché era impossibile rubargliela. Sarebbe stato l’esatto opposto: in molti gli avrebbero chiesto di usare le sue capacità curative per aiutarli.


Per esempio, da quel giorno in poi l’Imperatore dell’Eternità avrebbe dovuto a Yun Che un grande favore.


Dopo aver completato la barriera, Mu Xuanyin tornò immediatamente da Shui Qianheng e Shui Meiyin, ringraziandoli: “Xuanyin vi è molto grata per il vostro aiuto, Realm King e Giovane Principessa del Regno Luce di Gemma. Dato che è la prima volta che visitate il nostro Regno, che ne direste di fermarvi qui ancora un paio di giorni prima di tornare a casa vostra? Sono sicura che gli affascinanti paesaggi del Regno non vi deluderanno.”


Shui Qianheng sorrise e le rispose: “Per me è già una benedizione aver potuto essere testimone della sua forza, Realm King della Canzone Glaciale. Non oserei disturbarla ulteriormente con la mia presenza. Tuttavia…”


“La prego, mi dica apertamente se ha qualche richiesta, Realm King del Regno Luce di Gemma.”


“Richiesta? Non oserei mai. Solo che…” si voltò verso sua figlia, accanto a lui: “So che non era all’Assemblea Profound God, Realm King della Canzone Glaciale, ma credo abbia saputo che Yun Che e mia figlia si sono innamorati l’uno dell’altra durante il loro scontro e si sono fidanzati ufficialmente alla fine della Battaglia degli Dei. Il loro matrimonio era programmato per quando sarebbero usciti dalla Perla dell’Eternità, dopo avervi trascorso tremila anni.”


Quando l’Imperatore del Brahma aveva improvvisamente dichiarato di voler dare la Dea in sposa a Yun Che, Shui Qianheng si era alzato in piedi di scatto e aveva annunciato pubblicamente il loro fidanzamento. Non c’era letteralmente nessuno in tutta la Regione Orientale che non lo sapesse.


In seguito, Shui Qianheng aveva saputo della morte di Yun Che nel Regno degli Dei Stellari. In preda al rimpianto, aveva immaginato che l’amore di Shui Meiyin per il ragazzo sarebbe diminuito, o addirittura scomparso, dopo i tremila anni nella Perla dell’Eternità. Tuttavia, Shui Meiyin aveva pianto così disperatamente da sembrare sul punto di morire da un momento all’altro. Solo allora, Shui Qianheng aveva capito davvero che sua figlia non aveva mai scherzato riguardo ai suoi sentimenti.


Ecco perché adesso aveva deciso spontaneamente di parlare del matrimonio.


“Mia figlia si disperò quando seppe della morte di Yun Che, ma ora che abbiamo scoperto che è sano e salvo, sono convinto che il fidanzamento di tre anni fa debba essere preso sul serio… Cosa ne pensa, Realm King della Canzone Glaciale?”


“…” Mu Xuanyin fissò Shui Meiyin, e lei ricambiò guardandola dritto negli occhi. I loro sguardi si incrociarono solo per pochi istanti… e, sorprendentemente, fu Mu Xuanyin a distoglierlo per prima.


“Ho una domanda per te, Giovane Principessa del Regno Luce di Gemma.” Le chiese Mu Xuanyin, dopo aver distolto lo sguardo: “Di preciso, quanto sei entrata in contatto con Yun Che nel Regno dell’Eternità?”


“Hmmm…” Shui Meiyin ci pensò per un attimo, poi rispose seriamente: “Non molto. Si rifiutava di parlarmi più di tanto, e sembrava addirittura evitarmi di proposito… Umpf.”


Shui Qianheng: “Coff coff coff…”


Shui Meiyin, in effetti, aveva interagito molto poco con Yun Che. A dire il vero, la loro unica vera interazione era stata la loro battaglia fra anime sul Palco degli Dei… dopodiché, era sempre stata Shui Meiyin a prendere l’iniziativa e cercare di entrare in contatto con Yun Che. Aveva dato a lui e a tutti gli altri l’impressione di essere una ragazzina che aveva appena scoperto l’amore e che si stava lasciando trasportare dalla sua prima cotta, quindi credevano che la sua “infatuazione” sarebbe sicuramente scomparsa, prima o poi.


“Per caso ti ha detto o donato qualcosa di indimenticabile?” chiese di nuovo Mu Xuanyin.


“No!” rispose Shui Meiyin, senza la minima esitazione.


“Se non hai interagito molto con lui, e lui non ha fatto nulla di speciale per te, allora perché sei disposta a tanto per lui?” Mu Xuanyin si accigliò leggermente: “Il tuo amore per lui ha resistito per tremila anni, e sei venuta qui non appena hai sentito le voci secondo cui era sopravvissuto. Hai persino convinto tuo padre ad accopagnarti… non può essere davvero solo amore a prima vista, vero?”


“…” Huo Poyun, in disparte, si voltò e chiuse gli occhi.


“Beh, in effetti c’è un motivo molto importante.” Rispose Shui Meiyin: “Quella volta, quando stavo per sconfiggere il Fratellone Yun durante la nostra battaglia fra anime, lui ha usato una strategia… molto… cattiva… per cogliermi di sorpresa e sconfiggermi. Inoltre, dopo una qualche sorta di contraccolpo, la sua anima ha lasciato un piccolo marchio nella mia Divina Anima Immacolata.”


Mu Xuanyin: “…”


“Ecco perché…” Shui Meiyin sorrise amorevolmente, mentre parlava: “Ecco perché ogni giorno pensavo a lui, soprattutto durante gli anni trascorsi dentro la Perla dell’Eternità. Coltivare la forza misteriosa è noioso e monotono, ma per quanto tempo passasse, nei momenti più felici pensavo sempre a lui. Non mi sono mai stancata di pensargli, e quando finalmente ho lasciato la Perla dell’Eternità, ero così felice di poterlo rivedere da non riuscire a esprimerlo a parole.”


“…” Mu Xuanyin rimase sorpresa da quella risposta. Inarcò visibilmente le sopracciglia e le chiese: “Se sai che il motivo è quello, perché non cancelli il marchio lasciato dalla sua anima? Perché lasci che interferisca con le tue emozioni?”


Nessun praticante del mistero poteva sopportare che qualcosa interferisse con le sue emozioni, quindi perché Shui Meiyin ne sembrava rallegrata?


“E perché dovrei cancellarlo?” Shui Meiyin rispose a sua volta con una domanda e sorridendo: “Adoro la sensazione che provo quando penso a Yun Che e mi preoccupo per lui. È un’emozione che mi rende impaziente, felice, e piena di allegria, nessun’altra potrebbe fare lo stesso. Quest’emozione mi piace così tanto, così tanto… Non piace anche a te?”


Sembrava che nei suoi occhi scuri splendessero delle stelle, mentre lo diceva.


“…” L’espressione sul volto di Mu Xuanyin si irrigidì.


“Meiyin, non puoi essere così impertinente con una tua Anziana.” La sgridò Shui Qianheng, per poi voltarsi verso Mu Xuanyin: “Realm King della Canzone Glaciale, dobbiamo ancora parlare con Yun Che riguardo al matrimonio, e al momento è occupato ad aiutare l’Imperatore dell’Eternità con l’energia diabolica, quindi credo che accetteremo il suo invito e resteremo qui finché…”


“Papino!” intervenne improvvisamente Shui Meiyin: “Torniamo subito a casa.”


Mu Xuanyin: “…?”


“Huh?” Shui Qianheng venne colto alla sprovvista da quella proposta: “Adesso? Ma… il matrimonio… non gli hai neppure parlato una sola volta. Vuoi davvero andare via come se niente fosse?”


“Umpf, sta chiaramente cercando di evitarmi e di non prestarmi troppa attenzione.” Mormorò a voce molto bassa Shui Meiyin, per poi rispondere: “La Mamma ha detto che noi ragazze non dobbiamo essere troppo dirette con gli uomini. Ha detto anche che non ci apprezzeranno mai più di tanto, se non ci teniamo a una certa distanza da loro. Devo fargli vedere che posso venire a trovarlo senza farmi problemi, ma che posso anche voltargli le spalle e andare via senza neppure salutarlo. Forse così mi penserà un po’ di più.”


“La Mamma ha detto anche che lei ha fatto proprio così con te, Papino. E che è proprio per questo che è da sempre la tua preferita.”


Mu Xuanyin: “…”


“Ma… ecco…” Shui Qianheng stava ancora cercando di capire il suo ragionamento.


“Forza, forza, andiamo.” Shui Meiyin tirò delicatamente il padre per una manica, poi sorrise improvvisamente a Mu Xuanyin: “Signora Mu, sono molto felice e onorata di sapere che il Fratellone Yun ha un’ottima maestra come lei. So che il mio fidanzamento con lui è stato fin dall’inizio voluto solo da me, ma lavorerò duro… e un giorno, lo farò innamorare di me.”


Chi avrebbe mai creduto che a pronunciare quelle parole fosse stata una Divine Master di settimo livello? … e ancora peggio, era la più giovane Divine Master di settimo livello nella storia del Regno degli Dei. Ed era anche la figlia del Realm King del Regno Luce di Gemma, nonché l’unica persona al mondo a possedere la Divina Anima Immacolata. Agli occhi di tutti, sarebbe lentamente ma sicuramente diventata una Figlia dei Cieli, alla pari della Regina del Drago e della Dea stesse.


“Ehm… allora arrivederci. Arrivederci.”


Così, come se niente fosse, Shui Qianheng venne trascinato via da Shui Meiyin.
                                


                                



