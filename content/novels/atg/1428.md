---
weight: 1428
title: Capitolo 1428 – "Assemblea Generale dell'Eternità"
pubDate: 2025-03-10T08:57:10.445Z
tags:
    - atg
---


Capitolo regolare!
21 in coda (8 Totutotu, 15 Federico), 4/10 donazione
-Schadenfreude


Dentro il palazzo della Fenice di Ghiaccio, Yun Che era seduto di fronte all'imperatore dell'Eternità con i palmi rivolti in avanti. Uno strato di luce bianca si stava radunando sul petto dell'Imperatore Divino.


Aveva mantenuto questa postura per dodici ore di fila.


L'Imperatore dell'Eternità sembrava in pace. Il suo colorito era di molto migliorato rispetto a quando era stato contaminato dall'energia diabolica.


l'Energia Misteriosa della luce era il tormento dell'energia dell'oscurità. Nonostante il potere di Yun Che fosse di gran lunga inferiore a quello dell'Infante Malvagio, la Divina Arte Splendente che aveva coltivato era al livello di un "Divino Miracolo della Vita"- Questo era il motivo per cui l'energia diabolica nel corpo dell'imperatore sarebbe stata purificata lentamente dalla sua Energia Misteriosa della luce.


Le Vene Misteriose del Dio Malvagio non avevano un Seme della Luce e il tempo che aveva trascorso a coltivare questa energia era molto breve. Tuttavia la sua padronanza era già ottima. Allora, Shen Xi si era immaginata che la sua velocità straordinaria avesse qualcosa a che fare con le sue Vene Misteriose. Erano il nucleo di un Dio della Creazione dopotutto.


Dopo che trascorsero dodici ore, Yun Che era sul punto di esaurire le forze. L'Imperatore dell'Eternità aprì gli occhi e disse con gentilezza: "Fermiamoci qui."


Yun Che riaprì gli occhi e ritirò l'Energia Misteriosa della luce come consigliato. Abbassò le braccia e sospirò profondamente dicendo: "Sono ancora troppo debole. Rimanga nel Regno della Canzone Glaciale per un po' più di tempo per favore. Prometto di purificare tutta l'energia diabolica in cinque giorni."


"Eheh," L'Imperatore dell'Eternità ridacchiò per poi dire: "So meglio di te quanto è spaventoso il potere dell'Infante Malvagio, quindi è già sorprendente che tu sia riuscito a purificare così tanto in solo dodici ore di tempo. Tuttavia la calamità cremisi si sta avvicinando e si terrà l'assemblea generale tra diciannove giorni. Non mi rimane più tempo."


"Ma grazie al tuo aiuto ora posso garantire che l'energia diabolica non mi attaccherà per almeno un mese di tempo. Solo questo è un grande aiuto e un favore per me, per l'Assemblea Generale dell'Eternità e per la Divina Regione Orientale." Disse l'Imperatore dell'Eternità dal più profondo del cuore. Tuttavia il suo sguardo si spense velocemente mentre un lungo sospiro gli sfuggiva dalle labbra.


Yun Che non insistette a prolungare il trattamento. "È stato un onore per me... Signore, mi perdoni per l'indiscrezione, ma immagino che le sue previsioni riguardo la calamità siano estremamente pessimiste?"


L'Imperatore dell'Eternità ne fu sorpreso, ma non negò. Sorrise con amarezza e disse: "Esatto... nonostante pessimista sia a stento una parola adeguata a descrivere ciò che sento adesso. Sigh."


Yun Che si accigliò per poi chiedere: "Significa che ha già scoperto il pericolo... o dovrei dire, il segreto dietro la fessura cremisi?"


"Mn." L'Imperatore dell'Eternità rispose nuovamente alla domanda indiretta di Yun Che. Il cambio di argomento lo fece tendere di nuovo.


"Cosa mai sarà..." Yun Che si fermò appena in tempo per poi scusarsi: "Ho superato i limiti e ho fatto una domanda che non dovevo fare. Per favore mi perdoni signore."


"Non importa, non importa." Il sorriso gentile dell'Imperatore dell'Eternità non scompariva mai. Non sembrava stesse biasimando Yun Che: "Quando si è tenuta l'Assemblea Profound God, avevo solo delle vaghe ipotesi riguardo la fessura cremisi. Ma dopo che la giovane generazione è stata mandata nel Regno Divino dell'Eternità...ho scoperto la verità. Ciò che mi ha detto la verità è stata la Perla dell'Eternità stessa."


"...Capisco." Yun Che annuì lentamente. Considerato che era un artefatto di altissimo livello e che il suo spirito ricordava tutti gli eventi dell'Era degli Dei, era solo naturale che la sua esperienza e la sua conoscenza superassero ogni creatura vivente.


Nonostante Yun Che volesse sapere la verità, capiva che era qualcosa su cui non poteva indagare. Il fatto che non fosse stato reso pubblico ne era la prova.


"È una verità incredibilmente terrificante, così spaventosa che non oserei rivelarla a nessuno finché non sarà il momento giusto. Questo perché causerebbe grande panico e la situazione potrebbe peggiorare ancora di più." L'Imperatore dell?Eternità sospirò.


Yun Che annuì con fare comprensivo, sapeva esattamente di cosa stava parlando. "Ho sentito dalla maestra che solo i Divine Master hanno il permesso di partecipare all'Assemblea Generale dell'Eternità. Inoltre tutti quelli che provengono dalla Divina Regione Orientale hanno l'obbligo di partecipare. Questo significa che siete pronti ad annunciare la verità?"


L'Imperatore dell'Eternità scoccò un'occhiata verso Yun Che per poi dire: "Hai buon fiuto. Esatto, la situazione è diventata così urgente che non ho altra scelta se non rivelare la verità ad una cerchia ristretta, non importa quanto è terribile. Il motivo per cui lo farò è perché la Perla dell'Eternità mi ha informato che la calamità... sta per scoppiare."


Yun Che si inquietò.


Nonostante ci fossero i tumulti su larga scala delle Bestie Misteriose in tutta la Divina Regione Orientale, non erano ad un livello tale da poter essere considerate una "calamità". Se non altro il quadro principale della Divina Regione Orientale per lo più non era stato influenzato.


Comunque nessuno eccetto l'Imperatore dell'Eternità sapeva che c'era un disastro dietro l'angolo... In quanto unico che sapeva la verità, senza dubbio sentiva la paura e un senso di responsabilità più pesanti.


Ancora peggio, il peso di dover organizzare questa resistenza era ricaduto sulle sue spalle.


Allora, nell'Assemblea Profound God, la "scorrettezza" di Yun Che aveva fatto arrabbiare così tanto l'Imperatore dell'Eternità che quasi lo aveva esiliato dal regno sul posto. Irritato, Yun Che lo aveva rimproverato... Ma ora tutto ciò che provava nei suoi confronti era rispetto.


Il Regno dell'Eternità non era il più potente tra quelli Sovrani, ma probabilmente era il territorio che meritava di più questo titolo. La sua esistenza era una benedizione per la Divina Regione Orientale e non c'era da meravigliarsi che fosse stato accettato dalla Perla dell'Eternità e lo aveva guidato finora, anche dopo che la grande antenata dell'Eternità, la proprietaria originale del tesoro, era morta da tempo.


Yun Che rifletté per un momento per poi chiedere all'improvviso: "Ho sentito che vi radunerete per costruire una formazione dimensionale che ricopre quasi metà del Caos Primordiale. Questa grande formazione permette di teletrasportarsi dalla regione più ad est del Caos Primordiale dal Regno dell'Eternità. Che vogliate viaggiare fino a lì per vedere coi vostri occhi la fessura cremisi?"


"Eheheheh." L'Imperatore dell'Eternità ridacchiò: "Sei davvero intelligente. Esatto, saremo in grado di viaggiare fino a lì e a rispondere a qualunque catastrofe accada."


Ma poi scosse la testa: "Questo è tutto ciò che possiamo fare, combattere... ma anche questa possibilità di vincere è infinitesima visto ciò che dovremo affrontare."


L'Imperatore dell'Eternità guardò Yun Che e si rese conto di aver detto già un po' troppo. Disse in tono di scusa: " Sei ancora molto giovane. Non hai l'età adatta per portare questo genere di responsabilità. È colpa mia, ho detto troppo, per favore non lasciare che ti condizioni. Forse la situazione non è male come credo. Sicuramente tutte le menti dei Divine Master insieme sono sufficienti per trovare una soluzione a questo disastro. Sentiti libero di dimenticare ciò che ho detto prima."


Yun Che si accigliò per poi giungere ad una conclusione. Disse: "Signore, dato che ho purificato parte dell'energia diabolica in lei, potrei fare una richiesta eccessiva?"


"Oh?"


Yun Che disse con determinazione: "Vorrei partecipare all'Assemblea Generale dell'Eternità e vedere con i miei occhi la fessura cremisi."


"Capisco..." L'Imperatore dell'Eternità aggrottò lievemente le sopracciglia, ma poi si rilassò e annuì: "Va bene."


"Emh..." Yun Che fu colto alla sprovvista dalla risposta veloce. Pensava che l'Imperatore dell'Eternità si sarebbe opposto, ma aveva a stento esitato per poi accettare. "Va davvero... bene?"


"Naturalmente." Disse con una risata l'Imperatore dell'Eternità. "Il motivo per cui ho limitato il numero di partecipanti al Divine Master è solo perché gli altri possono influenzare a stento la situazione e perché non desidero diffondere in giro la verità. A parte questo non ho altre preoccupazioni. Al momento ti devo un grande favore e non vedo il motivo di impedirti di partecipare."


Yun Che disse immediatamente: "Grazie per aver accettato la mia richiesta. Io e la mia maestra partiremo per il Regno dell'Eternità non appena possibile, così che possa purificare la sua energia diabolica almeno un'altra volta."


"Eheh, va bene." L'Imperatore dell'Eternità accettò l'offerta con un sorriso.


Dopo che Yun Che fu congedato personalmente dall'Imperatore, scoprì che Xia Qingyue, Shui Meiyin e suo padre non c'erano.


"Dove sono Qingyue e il signor Shui?" Yun Che guardò a sinistra e a destra.


"Se ne sono andati?" Yun Che ne fu sbalordito. "Quando se ne sono andati?"


"Dodici ore fa."


"....."


Mu Xuanyin gli lanciò un'occhiata di sottecchi per poi dire con tono gelido: "Cosa c'è? Credi che dovrebbero rimanere qui, aspettarti con desiderio e darti il loro tempo quando finalmente hai finito?"


Il suo rimprovero fece sussultare Yun Che. Rispose frettolosamente: "Affatto. Solo che mi... mancavano un po'.


"..." Mu Xuanyin non rispose.


"Ha... Qingyue mi ha lasciato un messaggio prima di andarsene?" Chiese un po' preoccupato Yun Che. Non capiva perché Mu Xuanyin era così aggressiva all'improvviso.


Mu Xuanyin fece volare la giada di trasmissione del suono di Xia Qingyue nel palmo di Yun Che. "Chiamala se incontrassi qualche pericolo in futuro. Nella Divina Regione Orientale non c'è nulla che non possa risolvere a meno che non vai a provocare il regno del Monarca del Brahma."


La delusione di Yun Che diminuì un po' quando vide la giada viola. Guardò verso l'alto e chiese: "Maestra, Qingyue... è davvero l'Imperatrice degli Dei Lunari ora?"


Anche adesso lo trovava difficile da credere. All'inizio voleva chiederglielo direttamente, ma ora poteva solo fare domande a Mu Xuanyin.


Imperatrice degli Dei Lunari... era un titolo incredibile che non poteva associare a Xia Qingyue, non importava quanto ci provasse.


"Ti parlerò di questo e dell'Infante Malvagio." Disse Mu Xuanyin con tono indifferente: "C'è qualcosa che desideri chiedere riguardo alla principessina Gemma di Luce?"


"..." Yun Che rifletté per un momento per poi scuotere la testa. "No."


Mu Xuanyin si girò e lo guardò: "È stato un sospiro di sollievo? Significa che non provi nulla per lei?"


Yun Che alzò un sopracciglio, ma annuì comunque: "Naturalmente no. Lei e io abbiamo interagito a stento l'uno con l'altra. Naturalmente non ci possono essere emozioni tra di noi."


"Però quasi tutti sanno del tuo fidanzamento." Disse Mu Xuanyin. "Qual è la tua opinione?"


Yun Che sospirò lievemente per poi rispondere: "Io... sia la maestra di palazzo Bingyun che il Grande Anziano sanno che questo fidanzamento era un piano conveniente per evitare l'ira del Realm King Luce di Gemma. Anche il Realm King ne era consapevole. All'inizio pensavo che stesse giocando e che si sarebbe dimenticata di questo fidanzamento dopo tremila anni, ma... ugh..."


Scoprì che di recente capiva sempre di meno le donne.


Tutte le donne che amava avevano superato grandi pericoli insieme a lui o erano rimaste al suo fianco per moltissimo tempo... Ma Shui Meiyin era diventata legata a lui all'improvviso nella Battaglia degli Dei. Inoltre la sua ossessione era durata per tremila anni... e non mostrava segno di scomparire.


Non poteva capirla minimamente!


Inoltre il motivo dietro tutto questo era stata quella battaglia spirituale.


Logicamente parlando, sarebbe dovuta essere assolutamente disgustata e imbarazzata perché era stata sconfitta da lui con il metodo più basso e osceno. Allora si era anche aspettato l'assalto della sua sorella maggiore...


Tuttavia c'era stato un risultato inimmaginabile.


Forse quella ragazza era una strana masochista o qualcosa del genere?


Mu Bingyun strinse gli occhi e lo fissò per così tanto che Yun Che iniziò a provare ansia. Alla fine disse: "Ho sentito che ha rubato l'Acqua Divina della Vita per salvarti durante la tua prima battaglia contro Luo Changsheng. È vero?"


"Mn." Yun Che annuì.


"Sai che è arrivata quasi allo stesso tempo con Luo Guxie? Questo significa che è partita dal Regno Luce di Gemma immediatamente dopo che ha ricevuto notizia di te. Ha anche trascinato suo padre con lei. Capisci cosa significa?" Chiese di nuovo Mu Xuanyin.


"...Capisco."


"Come hai intenzione di rispondere?"


"..." Yun Che diventò silenzioso per un po' per poi rispondere: "Farò del mio meglio per ripagare lei... e il Regno Luce di Gemma."


"Ripagare?" Mu Xuanyin si accigliò lievemente: "Sei molto più bravo a trattare con le donne che a coltivare la via del mistero. Mi stai davvero dicendo che lei vuole che... tu la ripaghi?"


Yun Che: "..."


"Non mi importa come la pensi o cosa ti sta trattenendo dal farlo, ma..." Mu Xuanyin distolse lo sguardo e si girò per poi dire con tono solenne: "Non solo sei fidanzato con la principessina del Regno Luce di Gemma, tutto il mondo ne è a conoscenza... Se sei morto, allora non importa. Ma ora sei vivo e quindi non puoi rompere la tua promessa!"


"Devi sposarla!"
                                


                                



