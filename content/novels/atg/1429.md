---
weight: 14290
title: Capitolo 1429 – La verità
pubDate: 2025-03-10T08:57:10.445Z
tags:
    - atg
---


Capitolo regolare!
21 in coda (8 Totutotu, 15 Federico), 4/10 donazione
-Schadenfreude


"..." Yun Che alzò la testa di scatto e disse con espressione stupita: "Maestra, questo..."


"Non c'è bisogno di dire altro!" Mu Xuanyin troncò il discorso con tono freddo. "Non sto chiedendo la tua opinione in merito. Che tu lo voglia o no, non hai altra scelta se non accettare!"


Yun Che: "..."


"In quanto uomo, non devi mai infrangere le promesse così imprudentemente. Il matrimonio è importante e, sopratutto, influenza la reputazione della ragazza in questione ed è qualcosa che non può essere trattato con leggerezza! Dato che hai già fatto questa promessa e lo sanno tutti, allora non ti devi rimangiare la parola. Inoltre..."


"La principessina ha detto che finché sarà disposta a farlo, diventerà sicuramente il Realm King Luce di Gemma. Poi quando si parla di attitudine e talento innato, possiede la sola Anima Divina Immacolata nell'intero universo ed è già al settimo livello del Divine Master nonostante abbia solo tremila anni. Così tutti dicono che sicuramente raggiungerà il livello degli imperatori divini. In quanto ad aspetto, temo che sia seconda solo a Qianye nella Divina Regione Orientale."


"Sei appena tornato nel Regno degli Dei, quindi è naturale che tu non comprenda quanto sia importante. La sua fama e la reputazione hanno superato da tempo quelle di suo padre e di tutti gli altri realm king di livello superiore... La sola altra persona che ha il soprannome di dea è Qianye Ying'er."


"..." Yun Che aprì lievemente la bocca. E pensare che la ragazza che si era infatuata di lui, la donna che ancora ridacchiava come una ragazzina, era diventata una figura così incredibile ora che si erano rincontrati.


"Da ogni punto di vista, vale più di cento volte di voi. Ciò che è ancora più ammirevole è che è innamorata di te e sicuramente non c'è nessuna falsità nelle sue emozioni. Inoltre suo padre non ha intenzione di obiettare. Quindi, per te..." Mu Xuanyin gli scoccò uno sguardo pieno di emozioni contrastanti: "Se non altro non ci sono affatto lati negativi."


Questo era solo il secondo giorno da quando Yun Che era tornato nel Regno degli Dei e prima ancora che potesse iniziare a fare ciò che voleva, un fidanzamento che aveva accettato grazie alla sua "astuzia" ora gli si era ritorto contro, cogliendolo completamente alla sprovvista. Inoltre la persona che stava forzando questo matrimonio non era l'altra parte, ma Mu Xuanyin stessa.


"Ma questo..."


"Niente ma!" Mu Xuanyin chiaramente non gli stava dando nessuna opportunità per rifiutare e il suo tono era stranamente freddo e inflessibile. "Ascolta, il fatto che sei ancora vivo è stato rivelato al mondo e molto presto tutti lo sapranno. Quindi pensa a come sei stato colpito dal Marchio del Suicidio del Brahma anni fa e ricordati delle circostanze che ti hanno costretto ad entrare nel Regno del Dio Drago."


Yun Che: "..."


'E pensare che sa anche del Marchio del Suicidio, è stata Qingyue a dirglielo?'


"In effetti tra i tuoi coetanei sei impareggiabile. Tuttavia non dimenticare mai di quanto sono spaventose le persone che ti hanno preso di mira. Solo Luo Guxie avrebbe potuto farti morire miserabilmente se avessi dovuto affrontarla da sola! Inoltre l'attuale forza del suo discepolo è ben lontana dalla tua. In effetti Luo Changsheng è così più potente di te che hai a stento i requisiti per ammirarlo... Figuriamoci affrontare la dea del Monarca del Brahma dai poteri, le trame e i metodi terrificanti!"


"Negli ultimi anni dovresti aver capito meglio di chiunque altro come i tesori attirino guai." Il tono di Mu Xuanyin era solenne, ogni sua parola era piena di veemenza: "Dato che non puoi proteggerti, allora devi fare il più possibile per trovare un sostenitore affidabile!"


"Al momento hai l'Imperatrice degli Dei Lunari a sostenerti, ma questo si limita solo alle sue capacità e al suo supporto personale, non rappresenta il suo intero regno! Dato che hai aiutato anche l'Imperatore dell'Eternità, sicuramente ti proteggerà, ma questo debito di gratitudine non è così profonda da volerti fare da scudo fino al punto da danneggiare il suo Regno dell'Eternità. Tuttavia, se sposassi la principessina del Regno Luce di Gemma, ci sarà un intero regno superiore a sostenerti... Capisci ora?"


"..." Yun Che rimase radicato sul posto. Non sapeva come rispondere.


"In effetti la mia intenzione è di sfruttare la principessina, ma, anche se lei sa chiaramente che abbiamo un'intenzione del genere, è ancora disposta a sposarti con sincerità." Quando si ricordava degli occhi di Shui Meiyin, che assomigliava ad un paio di onici, Mu Xuanyin si riempì di emozioni contrastanti e disse: "Capisci cosa intendo?"


Yun Che annuì con fare stupefatto: "...Capisco."


"Riguardo all'aspetto emotivo, puoi coltivare lentamente un rapporto con lei." Mu Xunayin strinse lievemente gli occhi e sbuffò: "Umpf, per qualcuno di lascivo come te che ama ogni donna, data la bellezza della principessina del Regno Luce di Gemma, posso credere che tu non provi nulla per lei, ma non crederò nemmeno per un secondo che tu non sia stato attratto da lei!"


"..." Yun Che abbassò la testa... Il tono e il significato implicito dietro le sue parole era così simile a quello di Jasmine.


"Discuterò del fidanzamento insieme al Realm King Luce di Gemma durante l'assemblea generale che si terrà tra diciannove giorni. Non c'è bisogno di farti problemi, devi solo essere ubbidiente e ascoltare."


Yun Che si premette la punta del naso e disse a bassa voce: "Maestra, prima non ha detto che non ero più il suo discepolo?"


"..." Mu Xuanyin si girò lentamente, i suoi splendidi occhi gelidi si strinsero mentre diceva: "Anche se non sono la tua maestra, devi comunque ascoltarmi ubbidientemente! Questo non ha niente a che fare l'uno con l'altro!"


Yun Che non poté rispondere.


"Huo Poyun ti ha aspettato per tutto questo tempo, probabilmente vuole parlare con te." Mu Xuanyin scomparì dalla vista di Yun Che, la sua voce risuonò nell'aria: "Dopo che avrei risolto questa questione, vieni a trovarmi nella Sacra Sala!"


Yun Che aveva da tempo notato la presenza di Huo Poyun e, dato che tutti gli altri erano già partiti, era il solo rimasto ad aspettare.


Yun Che si avvicinò e Huo Poyun si girò verso di lui. I loro sguardi si incrociarono: "Fratello Poyun, come vanno le tue ferite?"


Huo Poyun rise, scosse la testa e disse con fare noncurante: "Hanno smesso di darmi problemi, non c'è bisogno che ti preoccupi. Ho davvero difficoltà a credere che sei ancora vivo."


"In realtà nemmeno io ci ho creduto." Disse con un sorriso Yun Che. Arrivò al fianco dell'uomo e disse con tono sentito: "Fratello Poyun, congratulazioni per essere diventato un Divine Master. Il Regno del Dio della Fiamma ti ricoprirò per sempre di gloria e onore."


Huo Poyun non ne fu compiaciuto, né mostro arroganza. Si limitò a sorridere gentilmente dicendo: "Almeno non ho deluso il maestro e gli altri. Non mi sarei mai immaginato che sarei riuscito ad arrivare a tali livelli nell'arco di tremila anni. A proposito, questo non è soltanto grazie al dono dello spirito del Corvo Dorato e all'energia spirituale del Regno Divino dell'Eternità, è anche grazie a te."


"Me?"


"Mnn." Huo Poyun annuì con solennità: "Allora, prima di entrare nel Regno Divino dell'Eternità, se non mi avessi aiutato a sciogliere i miei conflitti interiori più e più volte, allora quelle ossessioni sarebbero state di enorme impedimento durante la mia coltivazione. Anche il maestro mi ha detto che sei un mio grande benefattore e anche il benefattore del nostro Regno del Dio della Fiamma, e che non potrò mai ripagarti completamente."


"Eheheh..." Yun Che ridacchiò mentre scuoteva la testa: "Non c'è bisogno. Allora eri il solo amico che avevo nel Regno degli Dei. Che fosse battere di netto Jun Xilei per sfogare la tua rabbia o aiutarti a risolvere i tuoi demoni interiori, l'avrei fatto comunque. Quindi non c'è bisogno che tu mi ripaghi."


"..." Huo Poyun roteò gli occhi mentre diceva: "Al... lora?"


Yun Che non seguì il suo sguardo. Invece continuò a guardare lontano con fare calmo e misterioso mentre diceva: "Inoltre lo stato mentale e il modo di pensare di una persona cambierà gradualmente nel tempo. Anche se non fossi stato lì allora, saresti riuscito a risolvere i tuoi problemi da solo. Giusto, immagino che... il tuo rapporto con Luo Changsheng e gli altri dev'essere stato abbastanza buono durante i tremila anni che hai trascorso lì."


"..." Huo Poyun aprì lievemente la bocca, gli tremavano le palpebre.


"Il Regno del Dio della Fiamma arriverà al livello superiore grazie a te." Yun Che sorrise lievemente: "E sicuramente diventerai il supremo sovrano del Regno del Dio della Fiamma in futuro. Una volta che diventerà un regno stellare superiore, per stabilizzare la tua posizione, la mossa più saggia è di intrattenere buoni rapporti con le persone più potenti nel Regno Divino dell'Eternità... Specialmente con qualcuno come Luo Changsheng."


"Tu che eri dedito solo alla via del mistero, che dopo aver subìto una sconfitta ti saresti demoralizzato, sei proprio rinato... e questa rinascita va ben oltre la tua coltivazione della via del mistero. Forse hai già i requisiti per caricarti della responsabilità di gestire il Regno del Dio della Fiamma e di diventare il loro Realm King."


Ogni parola di Yun Che era un riconoscimento e una lode. Ma quando sentì questo discorso, le pupille di Huo Poyun iniziarono a tremare e anche a contrarsi lievemente... Eppure non riuscì a dire nulla anche dopo molto tempo.


Yun Che non sembrava aver notato questa reazione bizzarra. Invece si girò e disse con calma: "La maestra mi ha convocato per una certa questione, così dovrò congedarmi. Manda i miei riguardi al maestro della setta Huo. Se avrò del tempo libero in futuro, sicuramente porgerò visita al Regno del Dio della Fiamma."


Dopo aver detto questo, Yun Che iniziò ad andarsene.


"Aspetta un momento!"


La voce di Huo Poyun risuonò da dietro di lui... accompagnate da un respiro ansimante.


Yun Che si fermò.


"Sono stato io... Sono stato io a mandare la trasmissione del suono a Luo Changsheng dicendogli che eri ancora vivo! Sono stato io!!" Gridò a Yun Che con voce tremante.


"Lo so." L'espressione di Yun Che non cambiò mentre rispondeva con calm: "Quando eravamo nella città del Fumo Illusorio, hai origliato la conversazione tra me e Mu Feixue."


L'arrivo di Luo Guxie era stato troppo veloce e improvviso, così c'era solo una possibile spiegazione... ed era che la sua identità era stata già rivelata prima che fosse tornato nel setta.


Inoltre la sola che lo sapeva era Mu Feixue.


Quando aveva ammesso di essere lui, non solo aveva abbassato la sua voce più che poteva, aveva anche usato la sua percezione spirituale per sondare i dintorni e confermare che non ci fosse nessuno nelle vicinanze.


Tuttavia la sola eccezione era Huo Poyun.


Per lui, che era già diventato un Divine Master, evitare la percezione spirituale di Yun Che era semplicemente troppo facile.


Non voleva crederci... ma era la sola conclusione possibile.


"Allora perché non mi hai esposto?!" Esclamò Huo Poyun con voce roca. "Stai avendo compassione nei miei confronti... o mi stai sottovalutando?!"


"Allora cosa avrei dovuto fare? Gridare e ruggire istericamente come stai facendo ora?" L'espressione e il tono di Yun Che rimasero estremamente calmi. Sembrava che la questione non lo riguardasse.


"..." Huo Poyun fece un passo avanti, stringendo i pugni con il viso sfigurato dal dolore: "Luo Guxie è la persona che ti vuole uccidere di più al mondo! L'intera Divina Regione Orientale lo sa! L'ho detto a Luo Changsheng, così che Luo Guxie andasse ad ucciderti... Ad ucciderti! Capisci?! E tu... me la stai facendo passare liscia così? La tua maestra è così potente da poter sconfiggere anche persone come Luo Guxie, avrebbe osato uccidere anche lei. Con una tua sola parola potrebbe distruggere facilmente la mia coltivazione, uccidermi, tu... perché... perché..."


La sua voce stava diventando sempre più roca, strinse così tanto i denti che sembravano sul punto di rompersi. Due rivoli di lacrime rigarono le sue guance.


Sprofondò lentamente tra la neve, stava tremando incontrollabilmente. Mentre parlava, mormorò a stento: "Quando... sono diventato Divine Master allora... La prima persona a cui volevo dirlo non era il maestro... eri tu... Eppure quando ho sentito notizia della tua morte... Non ho mai provato così tanto dolore come in quel momento..."


"Ma... perché sei ancora vivo... e perché sei tornato... Perché..."


"..." Yun Che sospirò per poi dire a bassa voce: "Il motivo per cui non mi sono rivelato di fronte a tutti era perché sapevo che quando una persona è colta dall'emozione, farà delle cose completamente irrazionali, tanto da non poter credere di ciò che è stata capace... Il motivo per cui sei venuto qui era perché sei stato colto dal rimorso. Quando Luo Guxie ha lanciato un attacco contro di me, il motivo per cui mi hai protetto era in parte a causa del senso di colpa, ma anche perché lo volevi veramente."


"Inoltre, il motivo principale è che..." Disse Yun Che chiudendo gli occhi: "Un tempo eri il solo amico che avevo nel Regno degli Dei."


Huo Poyun abbassò la testa e rise freddamente: "Amico... Amico... Eh... Eheh... Mi hai davvero... considerato un amico?"


"..." Yun Che aggrottò le sopracciglia quando sentì quelle parole.


"Allora, nel Regno dell'Eternità, quando ero attratto da Mu Feixue, ricordi ancora... cos'hai detto per confortarmi?"


Yun Che: "...?"


"Eppure..." Huo Poyun alzò la testa, il suo respiro diventava sempre più pesante: "Eppure... ho sentito personalmente... da una discussione tra due discepoli della Fenice di Ghiaccio che Mu Feixue è stata in sposa a te dalla tua maestra!! È qualcosa che ho sentito personalmente... L'ho senti! Eppure non mi ha menzionato una sola parola! Mi hai dato solo una consolazione ipocrita, praticamente... mi hai preso in giro!"


Yun Che si girò, accigliato: "Ascolta, dopo che sono stato accettato ufficialmente come discepolo, la maestra ha davvero nominato Feixue mia compagna e lo ha anche annunciato di fronte a tutti. Ma... ho rifiutato e la maestra poi ha acconsentito alla mia decisione."


"..." Huo Poyun tremò e il suo sguardo divenne vacuo.


"Ma visto che la maestra l'ha annunciato di fronte a tutti, se avesse detto che avevo rifiutato Mu Feixue, indubbiamente lei sarebbe stata ridicolizzata dagli altri. Di conseguenza questa notizia non è stata divulgata in pubblico. Ma io e Feixue non abbiamo mai coltivato in coppia e la quantità di tempo che ho trascorso con lei è ancora inferiore al periodo che abbiamo passato a scambiarci due parole nella città del Fumo Illusorio!"


"Se non mi credi, puoi andare dritto dalla mia maestra e chiederglielo!"


"..." Huo Poyun rimase radicato sul posto, come se fosse stato colpito da un fulmine. Era rimasto ammutolito e sconvolto.


"Va bene." Yun Che si girò e non si degnò di guardarlo un'altra volta: "Sta a te credermi o no. Non è più importante per me. Inoltre questa è l'ultima volta che ti chiamerò fratello Poyuin."


Se ne andò lentamente senza girarsi: "Giovane maestro della setta Huo... Arrivederci."
                                


                                


                                



