---
weight: 14300
title: Capitolo 1430 – Avere il mondo intero contro
pubDate: 2025-03-10T08:57:10.445Z
tags:
    - atg
---


Capitolo sponsorizzato, ringraziamo Totutotu!
20 in coda (5 Totutotu, 15 Federico), 4/10 donazione
-Schadenfreude


Quando arrivò nella Sacra Sala della Fenice di Ghiaccio, Yun Che non andò immediatamente a trovare Mu Xuanyin. Rimase in mezzo alla neve e alzò la testa verso il cielo. Si sentiva il cuore schiacciato da un grande peso e faceva fatica a respirare.


La calma e l'indifferenza che aveva mostrato di fronte ad Huo Poyun erano sparite.


La sua vita nell'continente Nuvola Azzurra aveva influenzato molto la sua natura e il suo temperamento. A causa della morte di Su Ling'er, avrebbe apprezzato e protetto le donne che erano state buone con lui ad ogni costo. Dato che si era inimicato il mondo intero durante quella vita era estremamente raro per lui fidarsi di una persona. Di conseguenza aveva pochissimi amici.


Nei regni inferiori, considerava tali sono Xia Yuanba e Ling Jie.


Nel Regno degli Dei era solo Huo Poyun ad aver conquistato la sua fiducia.


All'inizio era stato ben disposto nei suoi confronti per la sua eredità del Corvo Dorato... Questo perché lo spirito del Corvo Dorato gli aveva fatto dei grandi favori in passato, al punto da dissiparsi. Eppure non era riuscito a ripagarlo minimamente. Inoltre una persona disonorevole non sarebbe riuscita ad ottenere l'eredità completa dello spirito.


Di conseguenza Huo Poyun era stato l'unico di cui non aveva diffidato dopo che era entrato nel Regno degli Dei.


Si erano conosciuti dopo aver combattuto nel Regno della Canzone Glaciale, entrambi avevano riconosciuto il talento dell'altro e avevano continuato a sostenersi. Dopodiché erano entrati nel Regno dell'Eternità e...


Yun Che scosse la testa mentre cercava di non pensare più a questi eventi.


Aveva sentito il rimorso di Huo Poyun, lo aveva visto mentre aveva affrontato l'attacco di Luo Guxie per difenderlo. Aveva pensato che, anche se Huo Poyun era cambiato, la sua personalità di fondo fosse rimasta uguale... Tuttavia ormai era finita. Non si poteva più tornare indietro.


Che fosse crollato o avesse perso la testa, quando aveva mandato una trasmissione del suono a Luo Changsheng... Huo Poyun aveva desiderato la sua morte.


Questa era una cicatrice indelebile.


Sembrava che la reazione di Yun Che fosse stata molto tenue... Ma in realtà l'impatto era stato di gran lunga superiore.


Mu Feixue si avvicinò silenziosamente a lui. Vedendo quanto era avvilito, le sue labbra si mossero lievemente, ma alla fine non disse nulla. Si limitò a dire piano: "Fratello maggiore Yun, la maestra ti sta aspettando."


"...Eh, sì." Yun Che si riprese e annuì lievemente. Fece due passi in avanti per poi fermarsi e dire: "Sorella minore Feixue, tu..."


Mu Feixue: "?"


"..." Yun Che smise di parlare e dopo aver cambiato espressione più volte, si limitò a sorridere scuotendo la testa e disse: "Non è niente, andrò dalla maestra ora."


Mu Feixue rimase sul posto a fissare silenziosamente la sua schiena mentre si allontanava. Il suo sguardo divenne vacuo mentre ricordava di nuovo le parole che le aveva detto Mu Bingyun...


Mentre sospirava, espellendo una boccata di energia torbida, Yun Che si fece forza ed entrò nella Sacra Sala della Fenice di Ghiaccio. Dopodiché arrivò di fronte a Mu Xuanyin e disse: "Maestra."


Il cuore di Mu Xuanyin era limpido come uno specchio, ma non fece domande riguardo ad Huo Poyun. Invece disse direttamente: "Prima mi hai chiesto come ha fatto Xia Qingyue a diventare imperatrice. Ma prima che ti risponda, farai meglio a prepararti e a non farmi vedere una brutta reazione."


"..." Sentendo queste parole, Yun Che si tese e chiese: "Cos'è successo esattamente?"


"Il precedente Imperatore degli Dei Lunari, Yue Wuya, è morto tre anni fa." Disse con calma Mu Xuanyin.


"È... morto?" Anche se aveva il presentimento che fosse accaduto, Yun Che rimase comunque scioccato. Chiese: "Com'è morto? Esiste davvero qualcuno in grado di uccidere un divino imperatore in questo universo?"


Allora Xia Qingyue gli aveva detto che Yue Wuya aveva sentito una profezia che gli diceva che sarebbe morto entro cinque anni. Aveva organizzato il matrimonio per ingannare tutti e faceva parte di uno dei suoi ultimi desideri... Anche se Yue Wuya riponeva una grande fiducia in questa profezia, Yun Che ne aveva diffidato.


Ma in realtà era davvero morto!


"Non solo Yue Wuya." Continuò Mu Xuanyin. "Nello stesso giorno sono morti molti Dei Stellari, Lunari, Guardiani e Re del Brahma. Anche gli altri tre Imperatori Divini hanno subìto gravi ferite. Il motivo per cui l'Imperatore dell'Eternità è tormentato dall'energia diabolica è dovuto agli eventi di quel giorno."


Yun Che ne fu completamente sbigottito.


"Ma è stato il Regno degli Dei Stellari a soffrire di più. Quasi il loro intero regno è stato distrutto e gli Dei Stellari e gli Anziani rimasti stanno risiedendo nei loro regni stellari ausiliari. In altre parole, si può dire che il Regno degli Dei Stellari sia vivo solo di nome."


"Un potere del genere... esiste davvero in questo universo?" Yun Che era scioccato. Se non fosse stata Mu Xuanyin in persona a dirglielo, non ci avrebbe creduto. Chiese: "Che abbia qualcosa a che fare con la calamità cremisi?"


"No, affatto." Disse Mu Xuanyin fissandolo: "Ha qualcosa a che fare con te."


"...Me?" Yun Che si indicò con un'espressione stordita.


Non si sarebbe mai immaginato che questi eventi inimmaginabili avrebbero avuto qualcosa a che fare con lui.


"Sai chi è stato a distruggere il Regno degli Dei Stellari, ad uccidere l'Imperatore degli Dei Lunari, a ferire gravemente gli altri tre imperatori divini e ad uccidere diversi Dei Lunari e Stellari?"


"L'Imperatore dell'Eternità l'ha menzionato prima. Ha detto che l'energia diabolica nel suo corpo proveniva... dall'Infante Malvagio?" Disse Yun Che.


"E sai chi è questo Infante Malvagio?"


"..." Yun Che scosse la testa. "Possiede un potere così terrificante e usa Energia Misteriosa dell'oscurità. Che sia un diavolo spaventoso emerso dalla Divina Regione Settentrionale?"


"No, non ha niente a che fare con la Divina Regione Orientale." Disse con tono più solenne Mu Xuanyin. "Quando senti le parole Infante Malvagio, cosa ti viene in mente?"


Infante Malvagio... Yun Che aggrottò le sopracciglia pensoso. Dopodiché gli venne in mente un tesoro terrificante e disse: "La Ruota Diabolica dell'Infante Malvagio?!"


Non importava quanto fosse inesperto, era impossibile non conoscere il nome di quella ruota portatrice di calamità.


"Esatto." Disse Mu Xuanyin stringendo gli occhi. Sembrava che stesse provando a decifrare qualcosa dal suo sguardo. Continuò: "Ciò che ha ucciso l'Imperatore degli Dei Lunari, distrutto il Regno degli Dei Stellari e minacciato l'intera Divina Regione Orientale è il potere della Ruota Diabolica dell'Infante Malvagio. Inoltre la persona che la possiede naturalmente diventa l'incarnazione dell'Infante Malvagio. Tuttavia sembra proprio che tu non ne sappia nulla."


Yun Che scosse la testa sbigottito... Era la persona che aveva il rapporto più stretto con Jasmine... ma non sapeva che lei possedeva la Ruota Diabolica delle Innumerevoli Tribolazioni.


Jasmine non glielo aveva mai detto e non aveva intenzione di rivelarlo a nessuno.


"In tal caso, allora lascia che ti dica la verità." Disse Mu Xuanyin: "La persona che controlla la Ruota Diabolica dell'Infante Malvagio è proprio la Dea Stellare del Massacro!"


Queste parole sconvolsero Yun Che. Spalancò gli occhi e rimase sbalordito per due secondi per poi fare una domanda che sarebbe sembrata ridicola a chiunque altro: "Quale... Dea Stellare del Massacro?"


"Non ci sono dubbi, è proprio la persona che ti è venuta in mente, la persona che pensavi fosse morta da tempo."


Yun Che: "..."


Vedendo l'espressione impassiile di Yun Che, Mu Xuanyin aveva capito subito cosa stava pensando. Continuò: "Non è morta tre anni fa. Invece ha risvegliato la Ruota Diabolica delle Infinite Tribolazioni di cui era in possesso, si è trasformata nell'Infante Malvagio e ha distrutto il Regno degli Dei Stellari che ha cercato di ucciderla!"


"..." Yun Che rimase sul posto sconvolto. Non riusciva più a pensare lucidamente... Rimase in queste condizioni per molto tempo e solo dopo dieci secondi riuscì a dire con difficoltà: "Jasmine, lei... lei... è ancora... viva?"


La sua voce era gracchiante e il suo sguardo sembrava assente... Come se stesse parlando nel sonno.


Che Infante Malvagio, che Regno degli Dei Stellari, tutto questo non era più importante... La sola notizia che contava per lui era che... Jasmine non era morta...


Quando aveva seguito Mu Bingyun nel Regno degli Dei anni fa, tutti i suoi cari sapevano che era andato a trovare Jasmine. Ma dopo essere tornato nei regni inferiori, a parte quando si era riunito con Chu Yuechan non aveva mai menzionato nulla riguardo a Jasmine...


Perché era un nome a cui non osava pensare.


Era un dolore celato nelle profondità del suo cuore, anche pensarci appena gli avrebbe causato un dolore così intenso che gli avrebbe fatto desiderare la morte.


Era un dolore che non aveva mai osato affrontare...


Anche se era morto prima di Jasmine e non aveva assistito al sacrificio, era certo che Jasmine e Caizhi fossero morte... Era impossibile che qualcuno potesse intervenire vista la barriera del Regno degli Dei Stellari.


Non avevano la minima chance.


"È ancora viva... È ancora viva... È ancora viva..." Le pupille di Yun Che tremolarono e le sue labbra fremevano. Prima sembrava completamente avvilito e ora era agitato. Dopodiché disse: "Jasmine è davvero ancora viva?!"


Mentre osservava la sua pessima reazione, Mu Xuanyin aggrottò le sopracciglia. Stava per rimproverarlo, ma prima di farlo, sentì un dolore inspiegabile al cuore. Alla fine non lo rimproverò, anzi il suo tono divenne un po' più tenue: "Esatto, è ancora viva."


Quando sentì la conferma della donna, Yun Che barcollò e quasi cadde a terra. Si afferrò con forza la testa e la sensazione di dolore gli fece capire che non era un sogno.


"Jasmine è ancora viva... Jasmine... Eh.... eheh.... Ah... Ahah... Ahahahah..." Mormorò tra sé e sé mentre rideva come un pazzo. "Giusto... sicuramente è ancora viva... Il cielo non poteva essere così crudele con lei... Anche qualcuno come me che merita di andare all'inferno è ancora vivo... Me ne sarei dovuto accorgere prima..."


Chiunque avrebbe capito cosa significava Jasmine per lui vedendo la sua reazione. Mu Xuanyin disse freddamente: "Allora cosa farai ora che sai che è ancora viva?"


Yun Che alzò lentamente la testa mentre cercava di controllare le sue emozioni. Tendò di calmarsi, ma il suo sangue stava ribollendo. "Maestra, dov'è... adesso?"


"Nessuno sa dove sia." Disse la donna. "Tuttavia si dice che molto probabilmente sia nel Regno Divino dell'Inizio Assoluto."


"Il Regno Divino dell'Inizio Assoluto..." Disse piano Yun Che. Era un nome che aveva gli aveva lasciato una profonda impressione perché era il luogo in cui Qianye Ying'er lo aveva segnato con il Marchio del Suicidio.


"Anche se sapessi dov'è, cosa potresti fare? Che tu sia pronto ad andare a cercarla?" Il tono di Mu Xuanyin divenne freddo mentre dell'energia fredda lo circondò, congelando la sua aura agitata, facendogli riacquistare lucidità. Continuò: "Mentre rifletterai su questa notizia, farai meglio ad usare il cervello e capire in che situazione è adesso!"


Lo sguardo di Yun Che si irrigidì per un momento, ma dopo scosse la testa e disse: "Va bene. Per me finché è viva è già la migliore notizia in assoluto. Non c'è nient'altro di importante..."


"Quanto sei ingenuo!" Disse sbuffando freddamente Mu Xuanyin. "Ora non è considerata più la Dea Stellare del Massacro agli occhi del mondo, pensano che sia l'Infante Malvagio!"


"La Ruota Diabolica delle Infinite Tribolazioni è il tesoro capace di distruggere un universo e l'Infante Malvagio è lo spirito più terrificante nel Regno degli Dei. È stata anche la causa della fine dell'Era degli Dei! Quando è ritornato, ha ucciso un imperatore divino e distrutto un regno sovrano. Puoi immaginarti quanto sia minaccioso per l'intero Regno degli Dei?"


Yun Che: "..."


"Il Regno degli Dei è ostile nei confronti dell'Energia Misteriosa dell'oscurità e il potere dell'Infante Malvagio è la forma finale dell'Energia Misteriosa dell'oscurità. Data la minaccia che rappresenta, le regioni divine non potranno avere mai riposo finché è viva. Negli ultimi tre anni, tutti i regni sovrani hanno mobilitato le loro forze e hanno anche chiamato i regni stellari superiori, intermedi e inferiori per sondare diverse regioni stellari. Non hanno nemmeno esitato ad esplorare i regni inferiori! Tutto per catturare l'Infante Malvagio. Una volta che la troveranno, mobiliteranno i loro eserciti e cercheranno di annientarla."


"In altre parole, ora è la nemica del mondo intero! Capisci cosa significa?"
                                



