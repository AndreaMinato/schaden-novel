---
weight: 1434
title: Capitolo 1434 – La Figlia del Dio Malvagio (2)
pubDate: 2025-03-10T08:57:10.446Z
tags:
    - atg
---


Capitolo regolare, 17 in coda (2 Totutotu, 15 Federico), 4/10 donazione
-Alstor


Divisi in… due?


La Fenice di Ghiaccio stava di nuovo dicendo qualcosa che lui non riusciva affatto a capire.


“Cosa intendi con ‘divisi in due’?” domandò Yun Che, stupito.


La Fenice di Ghiaccio rispose: “In realtà, il Dio Malvagio e l’Imperatrice Diabolica Colpo Celeste Nemesi dei Diavoli ebbero solo una figlia. Dato che aveva ereditato sia i Poteri Divini del Dio Malvagio sia i Poteri Diabolici e oscuri dell’Imperatrice Diabolica Colpo Celeste Nemesi dei Diavoli, senza dubbio sarebbe stata considerata una meticcia e non sarebbe mai stata accettata né dagli Dei né dai Diavoli.”


“Anche se Lord Mo E aveva sconfitto il Dio Malvagio, credo che lui stesso si rese conto di aver vinto slealmente e non si sentì autorizzato a uccidere definitivamente la figlia del Dio Malvagio e dell’Imperatrice Diabolica Colpo Celeste Nemesi dei Diavoli. Ecco perché suggerì un compromesso.”


“Chiese al Dio Malvagio di cancellare dall’esistenza la sua metà diabolica, ma permettendogli di risparmiare la metà divina. In questo modo, avrebbe potuto unirsi agli Dei.”


Yun Che: “…”


“Il Dio Malvagio non ebbe scelta. Era la migliore soluzione, nonché l’unica che gli rimaneva. Così, distrusse il corpo di sua figlia e divise in due la sua anima… separando la metà diabolica da quella divina. So che per te deve essere inconcepibile, ma gli Dei della Creazione potevano ricostruire le anime alterandone la struttura senza troppa difficoltà.”


“Ma se si divide in due l’anima di qualcuno, i suoi ricordi svaniscono completamente. Quindi, la metà divina dell’anima di sua figlia, una volta rinata in un nuovo corpo, sarebbe diventata una persona del tutto nuova. Infatti, Lord Mo E impose un’altra condizione. Sebbene avesse permesso alla metà divina della bambina di unirsi agli Dei, nessuno avrebbe mai dovuto sapere che era figlia del Dio Malvagio e dell’Imperatrice Diabolica Colpo Celeste Nemesi dei Diavoli. E il Dio Malvagio non avrebbe neppure mai più potuto rivederla per il resto della sua vita.”


Yun Che divenne terribilmente scuro in volto e strinse i pugni senza rendersene conto. Dal punto di vista dei Diavoli e degli Dei, le condizioni del Lord Mo E erano perfettamente normali. Ma da padre, capiva quanto quelle condizioni fossero crudeli per il Dio Malvagio.


Non riusciva davvero a immaginare di trascorrere tutta la vita senza mai più rivedere Wuxin, senza che lei sapesse neppure di lui.


“Così, il Dio Malvagio affidò la metà divina dell’anima di sua figlia al Dio di cui si fidava di più, chiedendogli di ricostruire il suo corpo. In seguito, la bambina rimase nel Clan di quel Dio… Probabilmente il Dio Malvagio era terribilmente deluso, scoraggiato e divorato dal senso di colpa per tutto ciò che era accaduto a sua figlia, perché poco tempo dopo abbandonò il suo precedente titolo di Dio della Creazione degli Elementi, proclamandosi Dio Malvagio. In seguito, visse isolato dal mondo e non si preoccupò mai più degli Dei né del Clan a cui aveva affidato la figlia.”


Aveva abbandonato il titolo dal prestigio senza pari di Dio della Creazione degli Elementi, facendosi chiamare Dio Malvagio…


Il nome “Dio Malvagio” era ammirato e rispettato profondamente da tutti gli esseri viventi… eppure, Yun Che avvertiva chiaramente il profondo dolore nascosto dietro di esso.


“Il Dio a cui il Dio Malvagio affidò la figlia era il Capo del suo Clan, perciò organizzò una cerimonia per far credere a tutti che la bambina fosse sua figlia. Inoltre, fece tutto ciò che poteva per proteggerla e trattarla il meglio possibile… la accolse con così grande attenzione e affetto perché il suo Clan doveva un enorme favore al Dio Malvagio. Proprio per questo motivo, accettò di fare del suo meglio per proteggere la bambina e custodire quel segreto per sempre.”


“In quanto alla metà diabolica della figlia del Dio Malvagio… credo che il Dio Malvagio non trovò il coraggio di ucciderla, per quanto ci provasse, e che quindi utilizzò un qualche metodo a noi sconosciuto per ingannare Lord Mo E e nasconderla in un rifugio segreto, creato all’ultimo momento. Lo rese un mondo di oscurità, perfetto per lei, lasciandovi anche molte Bestie Misteriose oscure per paura che si sentisse troppo sola.”


La storia della Fenice di Ghiaccio si concluse. Era ovviamente un misto di voci risalenti all’Era Antica e sue ipotesi personali, ma per qualche motivo tutto questo a Yun Che sembrava quasi… familiare? Un dèjà vu?


“Fenice di Ghiaccio, questo cos’ha a che fare con l’asso nella manica di cui mi ha parlato, che mi aiuterà a convincere l’Imperatrice Diabolica Colpo Celeste Nemesi dei Diavoli ancora più del volere del Dio Malagio stesso?” domandò Yun Che.


La Fenice di Ghiaccio rispose lentamente: “La figlia del Dio Malvagio e dell’Imperatrice Diabolica Colpo Celeste Nemesi dei Diavoli… è ancora viva.”


“Cosa!?” esclamò Yun Che.


“Quella terribile guerra portò alla distruzione degli Dei e dei Diavoli per mezzo della Ruota dell’Infante Diabolico, ma il Clan a cui era stata affidata la metà divina della bambina fece di tutto per salvarla, così sopravvisse miracolosamente in un’arca misteriosa permeata dal potere della Spina dell’Universo… in quanto alla metà diabolica, non venne raggiunta dalla tragedia perché era ancora nascosta in quella dimensione indipendente nei piani d’esistenza inferiori. Anche lei è ancora viva.”


Yun Che: “…” (Quello strano senso di familiarità e déjà vu si sta accentuando)


“Tutto questo, non l’ho scoperto nell’Era Antica. L’ho scoperto tutto grazie a te, la prima persona in assoluto ad aver scoperto che la figlia del Dio Malvagio è ancora viva.”


Le parole della Fenice di Ghiaccio scioccarono Yun Che: “Io? Intende dire che l’ho già incontrata… anzi, le ho già incontrate?”


La Fenice di Ghiaccio diede a Yun Che un chiaro indizio: “Il Clan di Dei a cui il Dio Malvagio affidò la metà divina della figlia si chiamava… Clan dello Spirito Divino della spada!”


“Quel Clan possedeva un’arca misteriosa famosa persino nell’Era degli Dei! Al suo interno c’è un mondo indipendente. Fu un dono dato loro dal Dio Malvagio quando era ancora il Dio della Creazione degli Elementi, e possiede incredibili poteri di viaggio attraverso lo spazio perché il Dio Malvagio vi infuse l’aura della Spina dell’Universo stessa!”


“Quell’arca misteriosa è proprio l’Arca Primordiale Misteriosa in tuo possesso!”


“…”


“… … …”


“… … !!!!”


Gli occhi di Yun Che si spalancarono a poco a poco. Rimase con lo sguardo perso nel vuoto, come se fosse stato colpito da un fulmine, e solo parecchio tempo dopo riuscì ad aprire la bocca e gridare con enorme difficoltà il nome di una certa ragazzina: “Hong… er!?!?”


“Il suo vero nome era Ling Wanhu, famosa per essere la figlia del Capo del Clan dello Spirito Divino della Spada, Ling Zhen. Non l’avevo mai incontrata di persona, prima del tuo arrivo.” Spiegò la Fenice di Ghiaccio: “Ovviamente, all’epoca non avrei mai potuto immaginare che fosse la figlia del Dio Malvagio.”


“…” Yun Che aveva la bocca spalancata. Non riusciva semplicemente a richiuderla, per quanto ci provasse.


Molti anni prima, Jasmine gli aveva detto che fra gli antichi Dei, i membri del Clan dello Spirito Divino della Spada erano in grado di trasformarsi in spade…


E a patto di avere a disposizione abbastanza energia spirituale, l’Arca Primordiale Misteriosa poteva viaggiare attraverso lo spazio in qualsiasi luogo…


E, per concludere, le parole pregne di significato pronunciate da quello spirito morente prima di affidargli Hong’er…


“Io sono solo una guardiana… la mia Piccola Maestra… e la mia razza… sono stati dimenticati ormai da tempo… non c’è più alcun bisogno di parlarne… la mia Piccola Maestra… venne avvelenata da una terribile tossina diabolica… la Perla del Veleno Celeste è l’unico tesoro in tutto l’universo… capace di curarla… per mantenere in stallo la diffusione del veleno… la nostra Piccola Maestra venne sigillata nella Bara dell’Eternità…”


“Caos e catastrofi… la terribile guerra fra Dei e Diavoli… la fine del nostro mondo… le lacrime degli Dei e dei Cieli… ho portato con me la Piccola Maestra nell’Arca, per fuggire… la Bara dell’Eternità sigillò il suo corpo e la sua anima… nascondendo la sua anima, facendola scomparire nello spazio in preda al caos… e permettendole di sfuggire a quella calamità apocalittica… se un giorno la Perla del Veleno Celeste libererà il suo corpo dal veleno… e potrà finalmente risvegliarsi… allora la mia amara vita giungerà a un lieto fine…”


Tutto combaciava alla perfezione con il racconto della Fenice di Ghiaccio!


Persino la spada in cui Hong’er poteva trasformarsi… si chiamava Spada Colpo Celeste Nemesi dei Diavoli…


Colpo Celeste Nemesi dei Diavoli…


Come il Clan dei Diavoli Colpo Celeste Nemesi dei Diavoli!


Hong’er era davvero… la figlia del Dio Malvagio e dell’Imperatrice Colpo Celeste Nemesi dei Diavoli!?


“A quell’epoca, la giovane figlia del Capo del Clan dello Spirito della Spada, la piccola Ling Wanhu, era considerata da tutti la più viziata dell’intero Clan. Il Capoclan e sua moglie la amavano più di ogni altro loro bambino, e assolutamente nessuno poteva sospettare che non fosse davvero loro figlia.”


“In seguito, quando morì Lord Mo E, l’Imperatore Divino Heaven Punishing, la Spada Ancestrale della Punizione Celeste rimase senza Maestro e il rancore sviluppatosi tra gli Dei e i Diavoli fin dall’alba dei tempi alla fine esplose con tutta la sua violenza. Il Clan dello Spirito Divino della Spada era benedetto dall'Energia Misteriosa della Luce della Signora Li Suo, perciò si trasformavano in Spade Devil Slayer, terribili flagelli per ogni Diavolo. Ecco perché i Diavoli fecero di tutto per attaccarli e sterminarli prima di ogni altra razza o Clan di Dei.”


“Si dice che i Diavoli utilizzarono vigliaccamente un terribile veleno per ucciderli, così spaventoso che neppure la Signora Li Suo poteva neutralizzare. Innumerevoli membri del Clan, compresi il Capoclan e sua moglie, morirono a causa di esso…”


“Tuttavia, in seguito giunse notizia che non si era ritrovato da nessuna parte il cadavere della Piccola Principessa Wanhu. E che anche la più straordinaria arca misteriosa del Clan, il Mondo Spirituale del Cielo e della Terra, era scomparsa.”


Il Mondo Spirituale del Cielo e della Terra… era l’Arca Primordiale Misteriosa ora in possesso di Yun Che!


“Così, tutti gli Dei credettero che la Piccola Principessa del Clan fosse morta e che il suo spirito fosse stato distrutto. Credettero che i Diavoli avessero rubato il Mondo Spirituale del Cielo e della Terra. In realtà, esso aveva completamente occultato la sua aura, nascondendosi in una lacerazione spaziale… sono sicura che persino il Dio Malvagio stesso credette che sua figlia fosse morta, dato che non poteva cercarla o individuarla, senza la Spina dell’Universo.”


“Ma dopo un viaggio attraverso il tempo e lo spazio, alla fine il destino ha fatto in modo che la bambina incontrasse proprio te, il proprietario della Perla del Veleno Celeste.”


“…” In quel momento, a Yun Che girava la testa. Perché la storia raccontata dalla Fenice di Ghiaccio era semplicemente… troppo straordinaria!


Lui aveva sempre considerato Hong’er uno straordinario incidente. Era un piccolo mostro dispettoso, iperattivo, goloso, dormiglione, eccentrico, indisciplinato e bizzarro, ancora più mostruoso di un mostro normale…


Ma ora, la Fenice di Ghiaccio gli stava dicendo che… era la figlia del Dio Malvagio!?!?!?


Yun Che aveva il cuore e il cervello che tremavano senza controllo…


Ma che cazzo…


“Credo che il Dio Malvagio affidò sua figlia al Capoclan stesso, e che fu proprio lui a ricostruire il suo corpo. Tuttavia, la sua anima era comunque incompleta, siccome era stata divisa in due, perciò dovette rinunciare al suo stesso potere e alla sua anima divina per completare quella della bambina e convincere tutti che fosse sua figlia. Così, lei divenne Ling Wanhu e… adesso, Hong’er. Grazie al Capo del Clan dello Spirito Divino della Spada, ottenne i poteri e le caratteristiche di un membro del Clan. Ricevette l’aura dell'Energia Misteriosa della Luce e quella del Clan, così anche l’arma in cui imparò a trasformarsi divenne una Spada Devil Slayer.”


“Ma non era solo una Spada Devil Slayer!”


“Spada Colpo Celeste Nemesi dei Diavoli… Devil Slayer.” Sussurrò Yun Che: “La prima parte del suo nome proviene… dall’Imperatrice Diabolica Colpo Celeste Nemesi dei Diavoli in persona?”


“Esatto.” Rispose la Fenice di Ghiaccio: “Anche se la metà diabolica della sua anima venne separata da lei, la sua natura, la sua essenza rimase la stessa, perché nulla poteva cambiare il fatto che fosse figlia del Dio Malvagio e dell’Imperatrice Diabolica Colpo Celeste Nemesi dei Diavoli. Anche se Hong’er non avesse ricevuto il potere e l’anima del Capo del Clan dello Spirito Divino della Spada, sarebbe stata comunque in grado di trasformarsi in una Spada Colpo Celeste Nemesi dei Diavoli, dato che fin dall’inizio anche i membri del Clan a cui apparteneva realmente potevano tramutarsi in spade.”


“…” Yun Che annuì leggermente. Quando aveva “preso con sé” Hong’er nell’Arca Primordiale Misteriosa, Jasmine gli aveva detto che sia un Clan di Dei sia un Clan di Diavoli potevano trasformarsi in spade. Il primo era il Clan dello Spirito Divino della Spada, il secondo il Clan dei Diavoli Colpo Celeste Nemesi dei Diavoli.


Quando Hong’er si era trasformata per la prima volta, Jasmine aveva avuto una strana reazione quando aveva letto le parole incise sui due lati dell’arma, ovvero “Colpo Celeste Nemesi dei Diavoli” e “Devil Slayer”. Parecchie volte, Jasmine gli era sembrata sul punto di dirgli qualcosa quando le faceva domande a riguardo… ma alla fine, si limitava sempre a commentare “No, è impossibile.” e a cambiare discorso.


“I membri del Clan dello Spirito Divino della Spada si trasformavano in Spade Devil Slayer, il flagello di ogni Diavolo. D’altro canto, i membri del Clan Diabolico Colpo Celeste Nemesi dei Diavoli si trasformavano in Spade Diaboliche Colpo Celeste Nemesi dei Diavoli, che erano l’incubo di ogni creatura legata all'Energia Misteriosa della Luce.”


Il nome “Spade Diaboliche Colpo Celeste Nemesi dei Diavoli” fece rabbrividire Yun Che… perché si ricordò ciò che aveva gridato il Sovrano Diabolico Moon Slaughter durante la loro battaglia, quando lui aveva evocato Hong’er. Prima aveva urlato “Spada Devil Slayer” e poi, ancora più scioccato, “Spada Diabolica Colpo Celeste Nemesi dei Diavoli”.


“Dato che è l’Imperatrice Diabolica del Clan Colpo Celeste Nemesi dei Diavoli, una dei Quattro Imperatori dei Diavoli, sua madre può trasformarsi nella più potente delle Spade Diaboliche Colpo Celeste Nemesi dei Diavoli, che viene chiamata Spada Colpo Celeste Nemesi dei Diavoli Imperatrice.”


“Tuttavia, la spada in cui si trasforma Hong’er è assolutamente unica. È effettivamente quella che potremmo chiamare Spada Colpo Celeste Nemesi dei Diavoli, dato che racchiude le caratteristiche di entrambe le armi, non si è mai visto nulla del genere neppure nell’Era Antica. La sua esistenza va contro ogni logica, e il suo futuro e i suoi reali limiti sono sia imprevedibili che inimmaginabili.”


“Quindi… quale dei due Clan mangiava spade per aumentare la propria forza?” domandò Yun Che.


“Nessuno dei due, è questo il problema. E anche lasciando da parte il Clan dello Spirito Divino della Spada e il Clan dei Diavoli Colpo Celeste Nemesi dei Diavoli, non ho mai sentito di una razza in grado di consumare armi per accrescere la propria forza, né in passato né nel presente… quindi, almeno per quel che ne so io, non ce n’è nessuna.”


Yun Che: “…”


“L’unica spiegazione che mi sembra plausibile è che Hong’er… per via della sua natura straordinaria e del suo tragico destino, abbia subito una sorta di bizzarro e raro cambiamento che va oltre persino la mia comprensione. Dopotutto, è la figlia del Dio Malvagio e dell’Imperatrice Diabolica Colpo Celeste Nemesi dei Diavoli, senza pari nel Caos Primordiale, l’unica prova che gli Dei e i Diavoli abbiano mai legato fra loro. Inoltre, è un’esistenza al livello degli Dei della Creazione, quindi è al di là anche della comprensione dei comuni Dei come me.”


Hong’er… escludendo il suo carattere e il suo comportamento, piuttosto bizzarri, a Yun Che era sempre sembrata solo una semplice bambina. Era così ingenua ed innocente che le importava solo di mangiare, dormire e giocare, nulla sembrava mai preoccuparla anche solo di poco.


I sui occhi scarlatti, in particolare, erano sempre sinceri e spensierati.


E pensare che oltre il suo aspetto comune e il suo carattere sciocco si nascondesse un segreto del genere…


All’improvviso, Yun Che sembrò essere colpito da un fulmine a ciel sereno. Sollevò di scatto lo sguardo e chiese: “Prima ha detto che la metà diabolica della sua anima è ancora viva. Possibile… possibile che si stesse riferendo a…”
                                


                                



