---
weight: 14410
title: Capitolo 1441 – Rivisitare il Regno dell'Eternità
pubDate: 2025-03-10T08:57:10.447Z
tags:
    - atg
---


Capitolo sponsorizzato, ringraziamo Federico!
13 in coda (Federico), 4/10 donazione
-Schadenfreude


Quando Yun Che tornò nella Sala Sacra, vide Mu Xuanyin che lo aspettava. La maestra non chiese dettagli su cos'era successo nella Valle Nebbiosa della Morte.


Yun Che si inginocchiò.


"Hai ricevuto la tua risposta?" 


"Sì maestra. Ho ricevuto una risposta e ho saputo di molte terrificanti verità che hanno superato le mie aspettative."


Non esitò per troppo tempo prima di iniziare a riferire tutto a Mu Xuanyin. Cominciò a raccontare la storia della razza dei Diavoli Colpo Celeste Nemesi dei Diavoli che era stata esiliata da Mo E, fino alla verità dietro questo incidente e al motivo per cui era apparsa la fenditura cremisi.


Anche se non glielo avesse detto ora, l'Imperatore dell'Eternità l'avrebbe annunciato all'Assemblea Generale.


Quando Mu Xuanyin sentì che il Dio Malvagio e l'Imperatrice Diabolica Colpo Celeste Nemesi dei Diavoli avevano infranto il tabù e si erano sposati in segreto, mostrò uno sguardo stupito... Una volta che Yun Che finì di parlare, si era riempita di emozione.


Il silenzio regnò per molto tempo nella Sala Sacra.


Il ritorno di un'antica Imperatrice Diabolica era l'incubo peggiore al mondo. Era molto, molto più spaventoso di qualsiasi disastro che si fossero immaginati!


Ci volle molto tempo prima che Mu Xuanyin riuscisse a calmarsi.


"Sei assolutamente certo che sia la verità?" Disse alla fine la donna, ma era chiaro che fosse ancora incredula.


"È ciò che mi ha detto la divina Fenice di Ghiaccio e... ora che ci ripenso, alcune delle mie esperienze sembrano dimostrare queste ipotesi. Perciò probabilmente è la verità."


Yun Che continuò: "Dato che il Regno dell'Eternità è riuscito a percepire la Spina dell'Universo grazie alla loro perla, anche l'Imperatore Divino dovrebbe sapere la verità. Molto probabilmente l'annuncerà durante l'Assemblea Generale."


"..." Mu Xuanyin rimase di nuovo in silenzio.


Se tutto ciò che aveva detto Yun Che era vero... allora nessuno in questo universo avrebbe potuto resistere a questa calamità. Nemmeno un po'.


Era solo naturale che un'Imperatrice Diabolica, piena di odio da diversi diversi milioni di anni, sfogasse la sua rabbia sul mondo una volta che avesse scoperto che sia gli dei che la sua razza erano tutti morti...


Nel migliore dei casi...


"Maestra," disse con tono profondo Yun Che mentre osservava l'espressione di Mu Xuanyin, "Ho ottenuto il permesso di partecipare all'Assemblea Generale mentre purificavo l'aura dell'Imperatore Divino. Per favore mi permetta di accompagnarla quando si recherà al raduno... Questa questione riguarda l'intero Regno degli Dei, il futuro del Caos Primordiale e la sicurezza del Regno della Canzone Glaciale. Se non altro devo provare a parlare con l'Imperatrice Diabolica Colpo Celeste Nemesi dei Diavoli."


Mu Xuanyin scoccò un'occhiata di sottecchi verso Yun Che... Un uomo che doveva proteggere costantemente stava chiedendo di fronteggiare un'antica imperatrice diabolica così potente da raggelarla al solo pensiero...


Non poteva immaginare cosa sarebbe successo una volta che si fossero incontrati.


"Va bene, ti porterò nel Regno dell'Eternità... ma dovrai rimanere qui fino al giorno in cui partiremo."


Mu Xuanyin si girò e per un paio di secondi lasciò che la sua maschera di indifferenza cadesse.


L'arrivo di un'Imperatrice Diabolica era un disastro terribile per il Caos Primordiale. Il fato dell'intero universo stava per essere stravolto.


Ma Yun Che... avrebbe avuto l'opportunità di cambiare tutto questo.


Non solo il destino del mondo, ma anche il suo fato.


Yun Che si alzò e disse senza pensare: "Un'altra cosa maestra. Nel Lago del Ghiaccio Infernale, ho trovato il... il..."


Stava già rimpiangendo di essersi lasciato sfuggire queste parole... e non riuscì a finire la frase.


Mu Xuanyin: "..."


Yun Che: "..."


"Non... hai visto niente, vero?"


Mu Xuanyin non si era girata, così Yun Che non poté vedere l'espressione che stava facendo.


Yun Che rispose frettolosamente: "Sì maestra... non ho visto nulla."


"Feixue!"


Mu Feixue arrivò all'improvviso e si inginocchiò: "Sono qui maestra."


"Sorveglia Yun Che e assicurati che non faccia un solo passo fuori da questa sala. Hai il permesso di rompergli le gambe se osa disubbidire ai miei ordini!"


Dopodiché i lineamenti della sua figura si offuscarono e riapparirono lontano dalla Sala Sacra. Avrebbe avuto bisogno di molto tempo per riflettere sulle informazioni che Yun Che le aveva dato.


"...Sì maestra."


Mu Feixue entrò nella Sala Sacra e si sedette accanto a Yun Che. Rimasero fermi lì per molto tempo.


Il silenzio era assordante e si sentiva molto bene il suono del vento e della neve fuori. Yun Che diede uno sguardo a Mu Feixue... Aveva un portamento raffinato, la pelle bianca e morbida, un colorito luminoso che nemmeno il miglior dipinto al mondo avrebbe potuto replicare.


Era solo seduta in silenzio, eppure questo non le impediva di sembrare un loto di ghiaccio orgoglioso, così perfetta che la sua sola presenza dava un senso di distanza.


Yun Che provò a pensare a dire qualcosa per rompere il ghiaccio, ma sorprendentemente Mu Feixue prese l'iniziativa di guardarlo e chiedere: "Hai trovato la tua Piccola Fata, vero?"


"Emh..." La sua domanda colse alla sprovvista Yun Che: "Perché l'hai detto?"


"Perché mi guardi in modo diverso rispetto a prima."


Yun Che aprì lievemente la bocca, ma non riuscì a dire nient'altro.


"Sembra che abbia ragione." Sussurrò Mu Feixue: "Sembriamo davvero così simili?"


"Mn." Yun Che annuì. "In quanto ad aspetto non così tanto, ma in quanto a personalità? È una storia completamente diversa. Date entrambe l'idea di essere un blocco di ghiaccio, come se le emozioni fossero un concetto estraneo per voi anche se siete così belle. Quando ti ho incontrato per la prima volta, specialmente perché ti ho visto di schiena per la prima volta... ho pensato di averla ritrovata un po' di volte."


Non poté che ricordare di quando aveva ritrovato Chu Yuechan e sua figlia. Istintivamente sorrise.


Mu Feixue si girò quando vide quel sorriso lieve, ma sincero che sembrava così caloroso. Chiese piano: "Se è davvero così fredda e senza cuore come dici, allora come mai è diventata la tua Piccola Fata?"


"Bella domanda." Yun Che si mise le mani dietro la testa per poi sospirare con emozione: "Pensavo di conoscere molto bene le donne, ma solo dopo un po' di tempo mi sono reso conto che il cuore di una donna è la cosa più difficile da capire al mondo."


Mu Feixue: "..."


"Ad esempio ancora non capisco come sei riuscita a riconoscermi nella città del Fumo Illusorio."


Yun Che iniziò a fissare senza trattenersi Mu Feixue... Sfortunatamente non solo Mu Feixue non reagì, ma non gli parlò più.


.....


Nonostante poche persone sapessero della verità dietro la fenditura cremisi, un'atmosfera tesa avvolse l'intera Divina Regione Orientale con l'avvicinarsi del giorno dell'Assemblea Generale.


Anche gli abitanti della regione occidentale e meridionale divennero ansiosi a causa degli ultimi cambiamenti.


Ovviamente la decisione dell'Imperatore dell'Eternità di investire ogni risorsa e manodopera nel costruire una grande formazione dimensionale aveva attirato l'attenzione sul raduno imminente.


In effetti l'intrusione di Luo Guxie nel Regno della Canzone Glaciale, seguito dalla sua sconfitta da parte di Mu Xuanyin, non aveva causato così tanto trambusto come avrebbe fatto un tempo.


Naturalmente Xia Qingyue, l'Imperatore dell'Eternità e Shui Qianheng non avevano intenzione di diffondere queste notizie.


Luo Guxie, dato che aveva perso, era ancora meno disposta ad ammettere di essere stata sconfitta da un realm king di un regno intermedio.


Questo era il motivo per cui pochi erano venuti a saperlo.


Tuttavia era impossibile tenerlo segreto.


Il tempo passò velocemente e il giorno dell'Assemblea Generale finalmente arrivò.


Nonostante la Divina Regione Orientale, Occidentale e Meridionale avessero capito che fosse successo qualcosa, nessuno si immaginava che questo enorme incontro che richiedeva la partecipazione di tutti i Divine Master dei territori orientali... sarebbe stato fonte di disperazione.


Era un raduno delle organizzazioni più potenti per... pianificare la loro ultima lotta.


Le formazioni dimensionali e le tavolette stellari create per l'Assemblea Profound God di diversi anni fa erano sparite da tempo, così i partecipanti potevano solo recarsi nel Regno dell'Eternità da soli.


Un'arca misteriosa che sembrava fatta di ghiaccio solcò il cielo del Regno della Canzone Glaciale e svanì in un istante, lasciando una traccia di luce blu.


Nessuno poteva immaginare che questo bagliore blu avrebbe deciso il fato dell'intero Caos Primordiale.


L'arca misteriosa volò fuori dal Regno della Canzone Glaciale, dritto verso il cosmo. Superò innumerevoli stelle a gran velocità.


Se avessero usato il Palazzo Celeste della Luna Evanescente, avrebbero potuto raggiungere il Regno dell'Eternità in appena un giorno. Tuttavia il suggerimento fu rifiutato da Mu Xuanyin.


"Il Palazzo Celeste della Luna Evanescente consuma un'enorme quantità di raro carburante. Dovrebbe essere conservato per il momento del bisogno."


L'arca di ghiaccio era piccola, ma era piuttosto veloce visto che era potenziata dall'energia di Mu Xuanyin.


Non aveva uno spazio interno. Da quando erano partiti, Yun Che dovette affrontare le forti raffiche del cosmo. Quando finalmente si abituò, le sue ossa erano quasi collassate.


Non solo Mu Xuanyin non lo aiutò affatto, non aveva fatto altro che rimanere a prua dell'arca misteriosa, a fissare il vuoto di fronte a sé. Aveva ignorato completamente le difficoltà di Yun Che.


Lo spazio del Regno dell'Eternità era vasto, splendido e misterioso. Questa era anche la seconda volta che Yun Che aveva lasciato i confini di un regno stellare ed era volato per il cosmo di persona... La prima volta l'aveva fatto con Xia Qingyue, ma erano rimasti nel Palazzo Celeste della Luna Evanescente allora. Ora però stava viaggiando nello spazio senza nessun tipo di protezione.


"Maestra." Yun Che si avvicinò a Mu Xuanyin mantenendo sotto controllo il flusso spaziale. "Avrei una domanda da fare. Sono circolate delle dicerie riguardo a come ho ereditato il potere del Dio Malvagio mentre non c'ero?"


Mu Xuanyin si accigliò lievemente per poi chiedere: "Perché me lo chiedi?"


Yun Che rispose: "Quando mi sono fatto strada nel Regno degli Dei Stellari, ho ignorato le conseguenze delle mie azioni. Allora il Dio Stellare dell'Origine Tumi ha scoperto immediatamente che possedevo l'eredità del Dio Malvagio. Nonostante ora sia morto, gli Dei Stellari e gli Anziani presenti quel giorno hanno comunque sentito tutto."


"..." Mu Xuanyin rifletté per un momento per poi dire: "Ora il Regno degli Dei Stellari teme sopratutto che venga rivelato il motivo per cui l'Infante Malvagio si è risvegliato. Perciò faranno solo del loro meglio per nascondere i dettagli riguardo a come sei entrato nel Regno degli Dei Stellari e del tuo rapporto con la Dea Stellare del Massacro. Non ho sentito di dicerie del genere, quindi probabilmente significa che il tuo segreto non è stato ancora rivelato."


Yun Che annuì: "Capisco... immagino che non importi più ormai. Presto tutti lo sapranno."


"Hai scoperto come fronteggiare l'Imperatrice Diabolica Colpo Celeste Nemesi dei Diavoli?" Chiese Mu Xuanyin.


Yun Che annuì, poi scosse subito la testa: "Non lo so. Forse i miei preparativi si riveleranno completamente inutili... Dopotutto nessuno potrà prevedere cosa accadrà."


"Allora non c'è più bisogno di pensarci." Il tono di Mu Xuanyin divenne più freddo. "Ricorda, non hai il permesso di allontanarti da me dopo che saremo entrati nel Regno dell'Eternità e non potrai prendere nessuna decisione senza prima consultarmi. Capito?"


"...Sì maestra." Rispose ubbidientemente Yun Che.


Quando era entrato per la prima volta nel Regno dell'Eternità, era Mu Bingyun ad avere il compito di sorvegliarlo, ma lei era una persona molto gentile nonostante il suo portamento severo. Alcune volte non era riuscita a disciplinarlo con fermezza.


Mu Xuanyin però era diversa da lei. Ci sarebbe voluto un miracolo per Yun Che per commettere qualche pazzia in sua presenza!


Tre giorni dopo, videro l'enorme portale e l'altissima torre dell'Eternità. Quando l'arca di ghiaccio atterrò, Yun Che seguì Mu Xuanyin mentre entrava nuovamente nel Regno dell'Eternità.
                                


                                



