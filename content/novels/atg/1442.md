---
weight: 1442
title: Capitolo 1442 – Risentimento
pubDate: 2025-03-10T08:57:10.447Z
tags:
    - atg
---


Capitolo sponsorizzato, ringraziamo Federico!
12 in coda (Federico), 4/10 donazione
-Schadenfreude


Quattro anni fa quando era arrivato nel Regno dell'Eternità Yun Che era pieno di entusiasmo e di aspettativa. Oggi invece provava un senso di pesantezza al cuore.


La scorsa volta lo aveva accompagnato Mu Bingyun, adesso Mu Xuanyin.


C'era un'altra grande differenza rispetto a quattro anni fa. La prima volta che era venuto, era così nervoso e rispettoso da non aver osato fare rumore, proprio come gli altri discepoli della Fenice di Ghiaccio.


Ma oggi poteva solo sentire un senso di pace e di sicurezza grazie a Mu Xuanyin.


"Andiamo."


Mu Xuanyin condusse lentamente Yun Che verso la Porta dell'Eternità.


Mancavano ancora tre giorni prima dell'inizio dell'Assemblea Generale. Molti supremi sovrani e Divine Master erano già arrivati.


Tecnicamente questo era un incontro riservato solo a grandi esperti, ma Yun Che non era la sola eccezione.


Ogni Divine Master era una figura incredibile che guardava dall'alto innumerevoli creature e magari era anche il re di un regno stellare superiore. Nella Divina Regione Orientale, il Regno dell'Eternità probabilmente era il solo regno sovrano abbastanza potente e rispettabile da poter attirare Divine Master da ogni angolo del territorio.


Chiunque all'interno del Regno dell'Eternità avrebbe avuto la sensazione di trovarsi in un paradiso sacro. Avvicinandosi alla Porta dell'Eternità si potevano scorgere i discepoli di guardia.


Fu in quel momento che Yun Che gettò un'occhiata di lato e intravide due figure alla sua destra. Si stavano muovendo molto più velocemente di lui e di Mu Xuanyin.


Con sua sorpresa, Yun Che scoprì che una di loro era un volto familiare.


Era un uomo dall'aspetto bello e giovane che non era cambiato minimamente nonostante lo scorrere del tempo. Indossava un abito dorato così sontuoso da essere appariscente, ma non poteva nascondere l'aura un po' malvagia che emanava. Il suo sguardo era calmo, ma arrogante anche se era nel Regno dell'Eternità.


Quando lo vide, Yun Che lo riconobbe subito.


Wu Guike del Divino Regno Marziale!


Non aveva incontrato questo giovane maestro troppe volte in passato, ma avevano un rapporto particolare. Dopotutto Wu Guike era il grande "benefattore" che lo aveva aiutato a sopravvivere durante le prime due fasi preliminari dell'Assemblea Profound God!


Per ricambiare il favore, Yun Che lo aveva spazzato via dal Palco degli Dei in soli sette colpi.


Se non si sbagliava, l'uomo di mezz'età dall'aspetto dignitoso e lo sguardo simile a quello di un'aquila probabilmente era suo padre, il Realm King del Divino Regno Marziale, Wu Sanzun!


Aspetta un secondo!


Wu Guike stava partecipando all'Assemblea Generale?


Questo significava... che era diventato un Divine Master dopo tre millenni di coltivazione nel Regno Divino dell'Eternità?!


Yun Che era senza parole, ma non lo diede a vedere... Non sapeva se fosse per la potenza della Perla dell'Eternità o perché gli antenati del Divino Regno Marziale avessero avuto un colpo di fortuna, ma non si sarebbe mai immaginato che il loro setta sarebbe stato graziato dalla presenza di due Divine Master!


Anche Wu Guike aveva notato Yun Che a sua volta. Il suo sguardo diventò fisso mentre la sua espressione si incupiva, ma un istante dopo si rilassò e tornò a mostrare orgoglio.


"Non è il campione della Battaglia degli Dei, la persona che ha attirato una tribolazione del fulmine, Yun Che? E pensare che sei ancora vivo." Il tono di Wu Guike era calmo, ma i suoi occhi socchiusi e il suo mezzo sorriso era pieno di arroganza.


Chiaramente stava mostrando il suo disprezzo.


Anche Wu Sanzun notò Yun Che. Si accigliò lievemente.


"Oh'?" Yun Che fece finta di aver appena visto Wu Guike e poi gli sorrise: "Non è il giovane maestro Wu del Divino Regno Marziale? Sono passati un po' di anni dall'ultima volta che ci siamo visti. Come sta?"


"È già un Divine King?!" Mormorò tra sé e sé Wu Sanzun, scosso.


Le sopracciglia di Wu Guike fremettero, ma presto tornò a sorridere mentre lodava con superiorità: "Non male, non male. Sei già un Divine King. Il tuo titolo di campione della Battaglia degli Dei è davvero ben meritato, ma... che peccato. Che peccato."


Scosse la testa per poi sospirare con derisione: "Sai a che livello sono ora?"


Yun Che rispose: "Considerando che stai partecipando all'Assemblea Generale, significa che sei già diventato un Divine Master, vero grande giovane maestro Wu?"


"Ahahah!" Wu Guike rise fragorosamente per poi rispondere con tono arrogante: "Almeno sei ancora intelligente. Sai quanto sono potente ora?"


Sollevò un braccio e radunò un piccolo ciclone dorato sul suo palmo. Il ciclone era eccezionalmente brillante e denso, come un sole. Distorse lo spazio e creò uno spazio vuoto attorno a lui.


"Questo è un tipo di potere che persone come te non potranno mai immaginarsi." Wu Guike disse: "Il campione della Battaglia degli Dei? È impressionante, lo ammetto! Ma sfortunatamente per te, non sei nient'altro che spazzatura che posso schiacciare facilmente con un dito, capisci?"


Un Divine Master avrebbe prestato attenzione ad un Divine King?


Naturalmente no.


Tuttavia il trauma che Yun Che aveva inferto a Wu Guike era troppo grande. Nonostante fossero passati tremila anni per lui, la vergogna si era impressa nella sua anima.


Yun Che roteò gli occhi... Questo idiota era sorprendentemente talentuoso, ma non sarebbe potuto progredire oltre con una personalità del genere.


Wu Guike divenne scontento quando scoprì di non aver destato paura, invidia e ubbidienza. Yun Che non poteva mostrare più indifferenza di così. Tuttavia erano anche nel Regno dell'Eternità. Anche se era un Divine Master, non avrebbe osato causare guai.


Fu in quel momento che Wu Guike notò Mu Xuanyin. Nonostante la vedesse solo di fianco, il suo sguardo si fissò su di lei per tre interi secondi.


"Eheh, ahahahah!" Wu Guike scoppiò a ridere fragorosamente: "Finalmente capisco perché hai rifiutato le offerte dei due divini imperatori e sei rimasto stupidamente aggrappato ad un piccolo regno stellare intermedio. È perché la tua maestra è splendida come una dea!"


"Ho sentito da tempo che Mu Xuanyin del Regno della Canzone Glaciale è la donna più bella nel nord della Divina Regione Orientale e ora vedo che la sua reputazione è ben meritata. Anche io farei lo stesso se potessi rimanere vicino ad una maestra così bella giorno e notte, ahahahah!"


"..." Yun Che sospirò lievemente mentre rivelava un po' di pietà nel suo sguardo.


Sigh, non è bello vivere? Perché hai la bocca così larga... Sono sicuro che non hai idea di che fine ha fatto Luo Guxie.


Sorprendentemente però Mu Xuanyin non reagì affatto alla provocazione di Wu Guike. Non lo guardò nemmeno.


"Guike, siamo nel Regno dell'Eternità. Non causare guai." Wu Sanzun scorse con lo sguardo Yun Che per poi fermarsi su Mu Xuanyin per molto tempo. Alla fine si girò e disse: "Andiamo."


Wu Guike rise piano per poi distogliere lo sguardo da Yun Che. Poi, senza degnarsi di dare un'altra occhiata a Yun Che, si diresse verso la Porta dell'Eternità insieme a suo padre.


"Il Regno dell'Eternità è proprio sbalorditivo. E pensare che anche un idiota come lui può diventare un Divine Master." Yun Che sospirò mentre guardava la schiena di Wu Guike... Doveva ammettere di provare un po' di invidia.


"L'aura del Regno Divino dell'Eternità supera di gran lunga quella del Regno degli Dei, quindi è solo naturale che la coltivazione aumenti più velocemente." Disse freddamente Mu Xuanyin. "Anche tra quelli che non sono riusciti a diventare Divine Master, più della metà sono diventati Divine Sovereign."


Scoccò un'occhiata verso Yun Che per poi chiedere all'improvviso: "Provi rimpianto nel non essere entrato nel Regno Divino dell'Eternità?"


"No." Yun Che scosse la testa senza esitazione. "Affatto, al contrario. Sono incredibilmente contento di essermelo perso."


"..." Mu Xuanyin sapeva bene il motivo dietro questa risposta.


In questo mondo, un Divine Master era il pinnacolo. Naturalmente la posizione di Wu Guike e il suo punto di vista sarebbero cambiati completamente rispetto a prima.


Questo senza menzionare che sia Wu Sanzun che Wu Guike, padre e figlio, condividevano le stesse radici... Qualunque regno stellare superiore che aveva due Divine Master poteva essere arrogante anche di fronte a dei regni sovrani.


Dopotutto anche il migliore regno stellare superiore, quello della Luce di Gemma, possedeva solo tre Divine Master.


Wu Sanzun e Wu Guike, seguiti da Mu Xuanyin e Yun Che, arrivarono velocemente alla Porta dell'Eternità.


Il discepolo responsabile della sorveglianza e dell'accoglienza degli ospiti fece un passo avanti e si inchinò lievemente. "Benvenuti onorabili ospiti del Divino Regno Marziale..."


Ma prima che potesse finire, si irrigidì quando intravide Mu Xuanyin e Yun Che. Poi, ignorando i due grandi Divine Master del Divino Regno Marziale, avanzò e si fermò di fronte alla maestra e al suo discepolo. Inchinandosi e porgendo i suoi saluti con rispetto, chiese: "Siete il Realm King Xuanyin e il giovane maestro Yun Che del Regno della Canzone Glaciale, onorabili ospiti?"


Wu Sanzun e Wu Guike si girarono verso di loro, confusi.


Mu Xuanyin annuì lievemente e rispose: "Sì."


Il discepolo del Regno dell'Eternità si inchinò ancora di più. "Sono il responsabile dell'accoglienza degli ospiti, Kong Lingzi. Vi stavo aspettando. Il mio signore vi darà il benvenuto nella sala principale."


"Da questa parte." Poi si fece da parte per permettere a Mu Xuanyin e a Yun Che di passare, ancora chinato.


Mu Xuanyin annuì lievemente per poi avanzare. I due superarono Wu Sanzun e Wu Guike, che erano rimasti sconvolti, ed attraversarono la Porta dell'Eternità.


Kong Lingzi li seguì velocemente, chiaramente intendeva guidare di persona i due onorabili ospiti. Fu solo dopo che passò oltre alla Porta dell'Eternità che si ricordò dei due signori Wu. Si girò e disse: "Prego, entrate anche voi onorabili ospiti del Divino Regno Marziale."


Dopodiché raggiunse Mu Xuanyin e Yun Che, ignorando completamente Wu Sanzun e Wu Guike.


Nonostante l'invito, i due signori Wu rimasero sbigottiti sul posto per molto tempo. Sembrava quasi avessero visto un fantasma.


Dopo essere entrati nel Regno dell'Eternità, Mu Xuanyin e Yun Che furono condotti nella sala principale. Fu lì che incontrarono l'Imperatore Divino.


"Realm King della Canzone Glaciale, Yun Che, siete arrivati." L'Imperatore dell'Eternità si alzò dal suo posto e li salutò con un sorriso.


Dopo aver porto i suoi rispetti, Yun Che chiese: "Mi ha convocato apposta per purificare l'energia diabolica che l'affligge signore?"


"Eheh, queste erano le mie intenzioni in origine." L'Imperatore dell'Eternità sorrise per poi dire: "Tuttavia l'Assemblea Generale inizierà tra soli tre giorni. Dubito che avrò il tempo di godere delle sue cure e l'energia diabolica non è riaffiorata finora. Posso aspettare fino al termine dell'Assemblea Generale."


Fece un piccolo sospiro dopo aver parlato.


Ultimamente era pieno di pessimismo e disperazione. Nessuno poteva capire il peso nel suo cuore-


"Tuttavia," continuò l'Imperatore dell'Eternità, "i Divine Master del regno del Monarca del Brahma sono già arrivati da ieri. Ho detto a Qianye Fantian della tua Energia Misteriosa della luce e di come puoi purificare l'energia diabolica. Chiederà il tuo aiuto e ti dovrà un grande favore una volta che sentirà del tuo arrivo. Questo ti sarà di grande beneficio in futuro, se capisci cosa intendo."


Yun Che annuì e rispose: "Capisco. La ringrazio molto per la sua gentilezza signore."


"Mn." L'Imperatore dell'Eternità annuì per poi gridare: "Su Liu!"


Una donna rispose alla sua chiamata e si inchinò rispettosamente: "Onorabile padre."


Il modo in cui aveva chiamato l'Imperatore Divino attirò l'attenzione di Yun Che... A quanto pareva era una delle figlie di questo sovrano.


"Per favore conduci i nostri onorabili ospiti alla loro sistemazione." Ordinò l'uomo. Poi si rivolse verso i due e disse: "Sentitevi liberi di fare come volete mentre siete qui. Chiedete ai servi se avete bisogno di qualcosa."


"Sì padre." Su Liu sembrava sorpresa, ma accettò l'ordine senza fare domande.


Yun Che sospirò mentre lasciava la sala principale. Sapeva molto bene che il motivo per cui l'Imperatore dell'Eternità lo stava trattando in maniera preferenziale non era solo perché poteva purificare l'energia diabolica, ma anche a causa della dimostrazione di forza che aveva fatto Mu Xuanyin.


Era normale che accadesse.


Non molto tempo dopo che uscirono, due figure familiari stavano camminando verso di loro.


Il vecchio di fronte aveva un colorito bianco, una barba nivea e un portamento gentile. Nonostante fosse vestito di blu, il suo sguardo era limpido come una sorgente millenaria. Con le mani dietro la schiena e la barba che danzava lievemente al vento, sembrava un antico immortale che porgeva visita al mondo degli uomini comuni.


La donna accanto a lui aveva delle splendide sopracciglia e un paio di occhi brillanti come stelle. Vestita di bianco e con un'antica spada al suo fianco, sembrava uscita da un dipinto da favola. Quando vide Yun Che, la donna si fermò all'improvviso e si accigliò lievemente: "Yun Che!"


Un intento di spada si levò come un'onda anomala e riempì il vasto spazio attorno a loro.
                                


                                



