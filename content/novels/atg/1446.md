---
weight: 1446
title: Capitolo 1446 – Incontrare di Nuovo l’Imperatore del Drago
pubDate: 2025-03-10T08:57:10.448Z
tags:
    - atg
---


Capitolo sponsorizzato! Grazie mille Federico! 10 in coda, 4/10 donazione
-Alstor


Yun Che non era riuscito a purificare tutta l’energia diabolica nel corpo dell’Imperatore dell’Eternità in una volta sola, e per l’Imperatore del Brahma fu lo stesso.


Inoltre, Yun Che poteva percepire chiaramente che l'Energia Misteriosa oscura all’interno di Qianye Fantian era molto più intensa e spaventosa di quella dentro l’Imperatore dell’Eternità.


In quanto a forza, Qianye Fantian era leggermente più potente dell’Imperatore dell’Eternità. Quindi, a giudicare dalle loro condizioni, Jasmine doveva essersi trattenuta leggermente contro l’Imperatore dell’Eternità, ma aver attaccato senza pietà Qianye Fantian.


Dopo parecchie ore, il colorito di Qianye Fantian era decisamente migliorato, mentre Yun Che era madido di sudore e completamente esausto. Xia Qingyue prese con sé Yun Che e se ne andò, declinando cortesemente quando l’Imperatore del Brahma chiese loro di restare lì ed essere loro ospiti affinché potesse dimostrare la sua gratitudine.


Quando se ne andarono dal palazzo in cui risiedeva l’Imperatore del Brahma, Yun Che tirò un lungo sospiro di sollievo. Quella era la prima volta che si trovava così vicino all’Imperatore Divino più potente della Regione Orientale. Non aveva affatto provato lo stress e la paura che si aspettava, al contrario, si era sentito stranamente tranquillo e a suo agio.


Quella sensazione era ancora più intensa di quella trasmessa dall’Imperatore dell’Eternità.


Senza saperlo, Yun Che avrebbe davvero creduto che l’Imperatore dell’Eternità e quello del Brahma avessero lo stesso carattere. Entrambi sembravano preoccuparsi per tutti gli altri ed essere generosi. Ma come dice il detto, “tale padre, tale figlia”. Per raggiungere i suoi obiettivi, Qianye Ying’er non esitava a utilizzare metodi crudeli ed estremamente spietati, considerava tutti gli altri esseri viventi come sue prede…


Se aveva cresciuto una figlia del genere, l’Imperatore del Brahma come poteva essere esattamente come sembrava in apparenza?


Xia Qingyue rimase tranquillamente in silenzio, come prima, con lo sguardo fisso in avanti. Quando furono piuttosto lontani, si voltò verso Yun Che e ringhiò a bassa voce: “Prima cosa diavolo volevi fare a Qianye Fantian!?”


Le sue sopracciglia a mezzaluna erano corrugate, e il suo tono era gelido.


Yun Che rimase sorpreso per un istante, ma rispose scuotendo la testa: “Nulla, non stavo solo purificando meticolosamente l’energia diabolica nel suo corpo?”


“Ho avuto la mia percezione spirituale fissa su di te per tutto il tempo, non puoi ingannarmi.” Xia Qingyue lo fissò, corrugando ancora di più le sopracciglia: “Nel corso di queste sei ore, la tua mente si è ritrovata in preda al caos per ben quattro volte, eppure sei sempre riuscito a trattenerti forzatamente… Quello era Qianye Fantian! Volevi firmare la tua condanna a morte?”


Yun Che: “…”


“Con la tua attuale forza misteriosa, anche se Qianye Fantian ti avesse permesso di rilasciare la tua Energia Misteriosa all’interno del suo corpo, credi davvero che saresti riuscito a fargli anche solo un graffio?” disse Xia Qingyue, esasperata. Non riusciva a credere che Yun Che non se ne rendesse conto.


Prima, ogni volta che aveva notato quelle stranezze nell’aura di Yun Che, si era sentita stringere il cuore dalla preoccupazione.


Tuttavia, vedere Xia Qingyue così scura in volto e preoccupata migliorò l’umore di Yun Che. Rispose, radioso: “Certo che so che con la mia attuale forza misteriosa, non potrei ferirlo neppure facendo esplodere tutta la mia Energia Misteriosa all’interno del suo corpo… va bene, va bene. Lo ammetto. Quelle quattro volte, ho davvero pensato di fare qualcosa, ma alla fine ho sempre rinunciato.”


Dopotutto, la sua Energia Misteriosa era penetrata nel corpo di Qianye Fantian per purificare l’energia diabolica… come avrebbe potuto non pensarci, trovandosi di fronte a un’opportunità così straordinaria?


Tuttavia, si era sempre e solo trattato di un’idea, e niente di più.


Dopotutto, quello era l’Imperatore del Brahma!


“Dato che lo sai bene… allora si può sapere cosa stavi cercando di fare?” il tono di Xia Qingyue divenne leggermente meno feroce, siccome sapeva che Yun Che non avrebbe mai agito in quel modo senza motivo: “Dimmelo.”


Yun Che ci pensò per un po’, poi rispose: “Volevo sfruttare l’occasione per avvelenarlo leggermente, mentre la mia Energia Misteriosa era all’interno del suo corpo.”


“Avvelenarlo?” Xia Qingyue inarcò leggermente le sopracciglia.


Yun Che continuò a spiegare, proprio quando lei stava per dire qualcos’altro: “Tranquilla, se l’avessi fatto, sicuramente non se ne sarebbe accorto. Inoltre, ho anche un metodo per nascondere il veleno all’interno dell’energia diabolica nel suo corpo… solo che è pur sempre l’Imperatore Divino più potente della Regione Orientale. Anche se avesse iniettato il veleno direttamente all’interno del suo corpo, con un dosaggio così piccolo probabilmente non sarei riuscito a ucciderlo. Mi sarei solamente cacciato in un mare di guai, quindi alla fine ho rinunciato.”


Xia Qingyue fissò Yun Che in silenzio per un po’ di tempo, prima di realizzare che era tremendamente serio su quella faccenda. Si poteva vedere chiaramente nei suoi occhi… che contenevano un cupo bagliore, così minaccioso da essere indescrivibile.


Distolse di nuovo lo sguardo da lui e sussurrò: “Da quel che ne so, nessun veleno al mondo potrebbe mai uccidere Qianye Fantian. Tuttavia, mi confonde ancora di più come tu possa iniettare di nascosto il veleno nel suo corpo… senza essere scoperto.”


Dopo aver finito di parlare, sembrò improvvisamente avere un’intuizione.


Nascondere il veleno… all’interno dell’energia diabolica?


Potrebbe interferire con l'Energia Misteriosa Oscura dell’Infante Diabolico e controllarla!?


“…” Xia Qingyue lanciò un’altra lunga occhiata a Yun Che.


“Riguardo a questo… te lo spiegherò la prossima volta. Dobbiamo aspettare fino a quando il veleno non sarà abbastanza potente…” Yun Che non aggiunse altro, si abbandonò a un sospiro piuttosto tetro e commentò: “Però è un vero peccato che potrò tornare da lui solo altre tre o quattro volte al massimo, prima di purificare del tutto l’energia diabolica dentro di lui. Temo che quando il veleno sarà abbastanza forte, non avrò più delle occasioni straordinarie come quella di oggi.”


“Yun Che,” chiese improvvisamente Xia Qingyue: “Devi rispondere a una mia domanda.”


“Oh?” Yun Che la guardò con la coda dell’occhio. Poteva percepire che la sua aura era diventata incredibilmente soverchiante e maestosa.


“Perché la Regina del Drago della Regione Occidentale ti ha insegnato a coltivare l'Energia Misteriosa della Luce?” chiese lentamente, fissando dritto negli occhi Yun Che, incredulo, con le sue limpide pupille viola: “Per caso, fra voi due… è successo qualcosa di speciale?”


In quell’istante, Yun Che smise di camminare e trattenne il respiro. Poi, le domandò: “Per… perché me lo chiedi?”


La risposta bizzarra di Yun Che richiese un solo secondo, ma Xia Qingyue ne capì tutto ciò che doveva capire. Sospirò a bassa voce: “Quando ti ho lasciato nella Terra Proibita del Samsara, la Regina del Drago non aveva neppure intenzione di lasciarti entrare. Ma, nel corso di un solo breve anno, hai improvvisamente imparato a usare l'Energia Misteriosa della Luce. Per di più, tutti sanno che l'Energia Misteriosa Luce è un dono sacro, esclusivo della Regina del Drago, quindi ovviamente questa faccenda sembrerebbe strana a chiunque.”


“Ma… dato che stiamo parlando di te, potrebbe essere successa qualsiasi cosa.”


Xia Qingyue lo disse molto piano, sembrava quasi che ogni parola fosse occultata da un velo di nebbia.


“La Signora… Shen Xi in effetti è stata molto gentile con me. Quando avremo risolto tutto, andrò a visitarla, sperando che nel frattempo concluda la sua coltivazione in isolamento.” Disse Yun Che, con un certo imbarazzo.


“Sai perché è in isolamento?”


“No, non lo so.” Yun Che scosse la testa, con un’espressione confusa: “Era chiaramente preoccupata per la Crepa Cremisi, dato che me ne ha parlato spesso. Quindi, il fatto che si sia ritirata in isolamento proprio adesso… in effetti è davvero strano. Inoltre, ricordo che diceva spesso che la sua forza era ‘limitata’ e che quindi non poteva lasciare la Terra Proibita del Samsara, o qualcosa del genere… perciò, cosa sta cercando di fare, di preciso?”


Xia Qingyue: “…”


Yun Che evidentemente non voleva continuare a parlare di quell’argomento, che coinvolgeva un suo “gigantesco segreto”, quindi passò ad un altro: “Qingyue, il Regno degli Dei Lunari ha subito un terribile disonore per colpa mia, quella volta. Credi che se lo visitassi di nuovo, verrei tagliato in centinaia di piccoli pezzi?”


“Forse.” Rispose Xia Qingyue.


Yun Che spalancò gli occhi: “Cosa? Non mi proteggeresti? Sei l’Imperatrice degli Dei Lunari! Anche se non siamo più sposati, anni e anni fa una volta abbiamo persino dormito nello stesso letto. Dovresti almeno tenere conto del nostro passato!”


“…” Xia Qingyue scosse la testa: “Sei senza vergogna.”


“Hahahaha!” Yun Che rise di cuore, poi i suoi occhi divennero lucidi per un istante e si voltò verso la donna vestita di viola al suo fianco. All’improvviso, sospirò: “Il passare del tempo è davvero spaventoso. Noi due anni fa ci sposammo a clan della Nuvola Vagante. Era il nostro piccolo mondo, eravamo solo dei semplici mortali. All’epoca sapevo che te ne saresti andata nel giro di pochi giorni, quindi non facevo altro che immaginare ogni giorno un nuovo modo per approfittarmi di te. E adesso, dopo poco più di dieci anni, sei davvero diventate l’Imperatrice di un Reame Sovrano…”


“Forse, in tutto l’universo sarebbe impossibile trovare qualcuno dal destino più assurdo del tuo.”


“…” Xia Qingyue rimase in silenzio.


“A proposito, qualche giorno fa ho fatto uno strano sogno su quando eravamo giovani.” Aggiunse Yun Che, distrattamente: “Nel mio sogno, c’eravamo io, Yuanba e la Zietta. Ma la cosa divertente è che tu non c’eri, Yuanba non aveva alcuna sorella maggiore, e io non dovevo sposare te ma un’altra ragazza.”


Xia Qingyue sobbalzò e si fermò improvvisamente.


“Stavo pensando, cosa sarebbe successo se quell’anno non ci fossimo… Mn?” Yun Che si voltò e notò con sua grande sorpresa che Xia Qingyue si era fermata.


“Qualcosa non va?”


“Sta arrivando una tua conoscenza.” Disse con indifferenza Xia Qingyue, voltandosi: “Ho varie faccende da sbrigare, quindi andrò via per prima. Porta i miei saluti alla Signora Mu.”


Senza aspettare la risposta di Yun Che, Xia Qingyue spiccò il volo, volteggiò a mezz’aria e scomparve dalla vista di Yun Che.


“???” Yun Che aveva un’espressione stupita, e mormorò fra sé e sé: “Ho detto di nuovo qualcosa di sbagliato?”


“Fratellone Yun Che!!”


Una voce incredibilmente allegra lo raggiunse da lontano. Un’ombra scura sfrecciò davanti ai suoi occhi, e subito dopo una giovane ragazza con una gonna scura atterrò di fronte a lui come una farfalla. Lo guardò coi suoi occhi brillanti come gemme, che brillavano quanto le stelle, con un’espressione soddisfatta sul suo viso incredibilmente bello.


“Cosa ci fai qui? Sei venuto a trovarmi?”


“Oh, sei tu, Fata Meiyin.” Rispose frettolosamente Yun Che. Nello stesso istante, si guardò intorno, ma non vide nessun altro membro del Regno Luce di Gemma.


“Se mi chiami così sembra che siamo degli estranei, Fratellone Yun Che, chiamami semplicemente per nome.” Rispose allegramente Shui Meiyin.


Shui Meiyin aveva solo quindici anni quando si erano incontrati per la prima volta, ed era già così meravigliosa da sembrare un angelo. Ora che era cresciuta, sembrava davvero una fanciulla celeste esiliata sul mondo dei mortali, ogni sua parola e ogni suo sorriso erano così stupendi da non poterli descrivere.


In particolare, nulla era ammaliante quanto i suoi occhi, così limpidi e innocenti, ma con una punta di fascino ribelle… Yun Che rimase scioccato per un istante, mentre osservava il suo sorriso così vicino a lui, e solo dopo parecchio tempo riuscì a fatica a distogliere lo sguardo.


“O magari, potresti chiamarmi anche Mei’er, o Yin’er.” Inarcò le sue sopracciglia eleganti, mentre fissava Yun Che con i suoi occhi brillanti, senza mai sbattere le palpebre. Sembrava che le piacesse guardarlo da così vicino.


“Questo… non sarebbe appropriato, no?” rispose con difficoltà Yun Che: “Anche se fra noi c’è una strana… stranissima promessa di matrimonio, non è ancora ufficiale…”


“Oh, ma ben presto lo sarà.” Rispose sorridendo Shui Meyin.


Yun Che: “Eh?”


“La tua Maestra giusto un attimo fa è andata da mio padre per discutere ufficialmente del nostro fidanzamento…”


Yun Che si voltò di scatto, con gli occhi così spalancati da sembrare sul punto di schizzare fuori dalle orbite: “Ehhhh?”


“Poi, hanno cominciato a parlare della data del matrimonio. Ero davvero felice, ma anche imbarazzata, quindi sono corsa via.” Le delicate e lucenti labbra di Shui Meiyin si incurvarono in un meraviglioso sorriso.


“…” Yun Che si portò una mano alla fronte. Mu Xuanyin gli aveva già ricordato intenzionalmente di tutti i vantaggi del suo matrimonio con Shui Meiyin, quando erano ancora nel Regno della Canzone Glaciale. Gli aveva anche detto che appena avrebbero raggiunto il Regno dell’Eternità, lei si sarebbe recata da Shui Qianheng per discutere i dettagli della cerimonia.


Dopotutto, lei era una ragazza dal talento straordinario, incredibilmente prestigiosa, stupenda, e alla quale non sembrava interessare di star chiaramente puntando su un gioco che non valeva la candela… e probabilmente, era l’unica ragazza del genere in tutto il mondo. Lui non sarebbe stato uno stupido a non tenersela stretta?


“Sei… sei davvero felice?” Yun Che la osservò e le chiese, confuso: “Intendo dire, abbiamo a malapena interagito l’uno con l’altra e non ci conosciamo neppure molte bene. E quella volta, durante la Battaglia degli Dei, non ti ho certo battuta perché ero più forte di te… e uh, il matrimonio è una faccenda importante, che avrà conseguenze su tutto il resto della tua vita, davvero tutto questo non ti sembra strano? Sei sicura che non avrai rimpianti?”


“Perché mi dovrebbe sembrare strano, e perché dovrei avere dei rimpianti?” Shui Meiyin sbatté le palpebre, e gli chiese con un sorriso radioso: “Ho deciso di trascorrere il resto della mia vita con te e nessun altro, tre ann… quel giorno. Poterti sposare è la cosa più bella che io riesca a immaginare.”


“Mia madre mi ha sempre supportata. La mamma dice che al mondo non c’è niente di più fortunato che ritrovare una persona amata che credevi persa. Mi ha anche detto che dovrei tenermi stretta una persona del genere. E che altrimenti, lo rimpiangerei per il resto della vita.”


Gli occhi di Shui Meiyin brillarono più e più volte, mentre lo diceva. Ma il suo tono era incredibilmente serio.


“Devi pensarci bene. Anche tralasciando la mia provenienza, qualche anno fa erano ancora a malapena in grado di tenerti testa. Ma adesso, sono solo un Divine King, mentre tu sei chiaramente al di là della mia portata, tu…”


“Non c’è problema, vorrà dire che ti proteggerò.” Rispose Shui Meiyin, senza esitare: “Quando saremo sposati, se qualcuno oserà fare il prepotente con te, chiederò a tutti e novantanove i miei fratelli maggiori di pestarlo una volta a testa, okay?”


Yun Che si sentì leggermente commosso da quelle parole, ma gli ricordarono improvvisamente anche che lei aveva novantanove fratelli maggiori.


Da quel che sapeva, tutti loro provavano un immenso affetto per lei. Se per caso l’avesse mai fatta soffrire… sarebbe stato in grossi guai!


Yun Che si lasciò sfuggire un cupo sospiro e, all’improvviso, si piegò in avanti, avvicinando il suo volto a quello di lei, e le chiese con serietà: “Tu… pensi che io sia bello?”


Shui Meiyin annuì allegramente, sebbene quella domanda fosse così diretta e imbarazzante: “Certo! Sei super bellissimo, Fratellone Yun Che. Prima di incontrarti, credevo che il mio novantanovesimo fratello fosse il ragazzo più bello del mondo. Ma tu sei mille volte più bello di lui, Fratellone Yun Che!”


(Shui Yinghen: Etciùùùù!)


“…” in tutta onestà, Yun Che aveva visto molte ragazze pazze d’amore, in vita sua, ma nessuna era senza speranza quanto lei.


Il dettaglio più importante era che… non importava come la si guardasse, Shui Meiyin ormai era chiaramente una donna adulta. Neppure i figli dei vari Realm King avrebbero più osato cercare di corteggiarla o sperare di conquistare il suo cuore…


Eppure, Yun Che non riusciva ancora a capire quale suo aspetto, di preciso, la attraesse... e così tanto, per di più.


Dopo averci riflettuto, era giunto alla conclusione che quasi sicuramente era il suo aspetto!!


“Allora, Fratellone Yun Che, anche tu pensi che io sia carina?” chiese lei, inclinando leggermente il capo e con un’espressione speranzosa.


“Sì, sei carina.” Annuì Yun Che.


“Heeheeheehee!” Shui Meiyin scoppiò a ridere allegramente. Scattò improvvisamente in avanti e prese per mano Yun Che: “Sono stata nel Regno dell’Eternità un sacco di volte, quindi lascia che ti accompagni a fare un giro.”


“… va bene.” Il cuore di Yun Che venne sciolto dalla stretta incredibilmente delicata e affettuosa di quella mano, quindi non poté che accettare.


Gli occhi brillanti di Shui Meiyin si illuminarono ancora di più, quando Yun Che annuì. Avanzò a piccoli saltelli, come una farfalla felice, restando sempre a fianco di Yun Che. Le sue dita esili e candide tremavano nervosamente, mentre stringeva il suo braccio…


Ma proprio in quel momento, il cielo si scurì senza apparente motivo.


Un uomo alto e imponente scese di scatto dal cielo, atterrando poco lontano da loro.


Era chiaramente una sola persona, eppure Yun Che ebbe la sensazione che i cieli stessi fossero crollati.


L’Imperatore del Drago!
                                


                                



