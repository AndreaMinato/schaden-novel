---
weight: 1448
title: Capitolo 1448 – Il Raduno dei Potenti
pubDate: 2025-03-10T08:57:10.448Z
tags:
    - atg
---


Capitolo regolare (del lunedì), 9 in coda, 4/10 donazione
-Schadenfreude


Il Palco degli Dei, dove si era tenuto il torneo, adesso era diventato il luogo di raduno dell'assemblea.


Quando Yun Che entrò insieme a Mu Xuanyin, tutti i guerrieri al Divine Master di vari grandi regni stellari erano già arrivati. Anche se c'erano centinaia di persone sedute, da lontano sembravano poche nell'enorme palco. Eppure era proprio a causa loro che l'aura del luogo iniziò a diventare estremamente densa e pesante.


Quasi tutte le persone più potenti della Divina Regione Orientale erano qui! Ognuna di loro era un assoluto sovrano di un regno stellare ed erano tutti al pinnacolo della coltivazione. Le loro esistenze erano venerate e considerate divine.


Nella Divina Regione Orientale costituita da più di ventimila regni stellari e che conteneva bilioni di creature viventi, c'erano solo cinquecento regni stellari superiori e solo settecento Divine Master. Oggi erano radunati quasi tutti qui.


Questo era uno spettacolo inimmaginabile per una persona normale.


L'atmosfera già tranquilla divenne ancora più desolata dopo l'arrivo di Yun Che e Mu Xuanyin. Oltre settecento paia di occhi li scorsero allo stesso tempo... Con un po' di eccezioni, la maggior parte delle persone stavano puntando lo sguardo su Yun Che invece che sulla sua maestra.


Che sorta di persone erano radunate qui?


Nell'intero Regno degli Dei, Yun Che era il solo a poter attirare l'attenzione di questi pezzi grossi a soli trent'anni circa d'età.


Tutti avevano sentito la notizia di come Yun Che era morto allora, suscitando rimpianto. Solo quindici giorni fa avevano saputo che era sopravvissuto e ora che l'avevano visto con i loro occhi, non poterono che provare stupore.


Erano sbalorditi anche dal fatto che gli fosse stato permesso di partecipare a questa Assemblea Generale che era chiaramente riservata ai Divine Master.


Quando si avvicinò al Palco degli Dei, Yun Che si sentì soffocare e il suo colorito impallidì. Gli occhi e le aure di questi terrificanti Divine Master erano concentrati su di lui, facendolo barcollare lievemente e quasi rischiò di sputare boccate di sangue sul posto.


Mu Xuanyin gli diede una lieve pacca sulla schiena. Immediatamente l'aura densa che copriva Yun Che svanì senza lasciare traccia. Il suo colorito migliorò e il suo respiro ritornò regolare.


"Fratellone Yun Che, quaggiù, quaggiù!"


In questo raduno di pezzi grossi, dove nemmeno le nuvole osavano fluttuare, risuonò la voce limpida di una donna. Shui Meiyin saltellava su e giù facendo dei cenni a Yun Che, ignorando chiaramente gli sguardi degli altri.


Sua sorella Shui Yingyue e Shui Qianheng erano seduti accanto a lei.


L'attuale regno stellare superiore con il più grande numero di Divine Master era quello della Luce di Gemma, e tutti e tre erano qui.


Con un bagliore blu, Mu Xuanyin portò Yun Che accanto ai posti del Regno Luce di Gemma.


Shui Yingyue si girò e diede un'occhiata a Yun Che, annuendo lievemente. Sembrava che non fosse cambiata affatto. Perfino il suo abito blu sembrava incresparsi come la superficie di un lago proprio come prima.


La comparsa di Shui Yingyue non sorprendeva minimamente Yun Che. Dato che era una dei quattro prescelti divini della Divina Regione Orientale, sarebbe stato strano se non fosse stata una dei diciannove nuovi Divine Master emersi dal Regno Divino dell'Eternità.


Yun Che salutò Shui Qianheng e le due sorelle per poi sedersi ubbidientemente accanto a Mu Xuanyin... Non appena lo fece, Shui Meiyin fluttuò al suo fianco come una farfalla e si sedette accanto a lui con un sorriso timido, ma contento.


Il suo rapporto con Yun Che era migliorato di molto dopo gli ultimi tre giorni nel Regno dell'Eternità.


Inoltre Shui Qianheng e Mu Xuanyin avevano iniziato a discutere della data del loro matrimonio. Praticamente Shui Meiyin pensava già di appartenere a Yun Che.


Nessuno avrebbe creduto che questa ragazza dal dolce sorriso e dal portamento così bello che sembrava appartenere ad un dipinto, una persona che trascurava chiunque atro e si era incollata ad un ragazzo come un dolcetto, fosse una dei pezzi grossi che il novanta per cento dei Realm King superiori non avrebbe osato provocare... Un Divine Master di settimo livello che possedeva una Divina Anima Immacolata!


Molti tremarono vedendo l'atteggiamento di Shui Meiyin.


Shui Qianheng sospirò e scosse la testa con un'espressione esasperata. Shui Yingyue invece ne fu estremamente sorpresa e guardò continuamente con la coda dell'occhio i due.


In quanto sua sorella maggiore, la persona che l'aveva accompagnata per più tempo, Shui Yingyue non capiva perché Shui Meiyin fosse attratta così tanto da Yun Che. Erano passati tremila anni e non solo il suo amore non si era attenuato, sembrava invece essersi intensificato.


Quasi sospettava che fosse posseduta.


Yun Che scorse con lo sguardo i presenti e capì quanto erano formidabili. Si rese conto ancora di più di quanto fosse sorprendente che potesse partecipare ad un evento del genere.


Riconobbe molti volti familiari tra di loro.


Huo Poyun!


Aveva tenuto la testa bassa da quando Mu Xuanyin e il suo discepolo erano arrivati. Rimase impassibile quando Yun Che lo guardò, come se non lo avesse visto.


Jun Xilei... figuriamoci! Quando la guardò, si sentì come se una spada avesse trafitto il suo cuore per un momento e fece un'improvvisa smorfia di dolore...


Questa putt****a vendicativa, una strega di tremila anni! Puoi scordarti di sposarti con un pessimo temperamento come il tuo!'


Lu Lengchuan... Yun Che non era sorpreso di vederlo.


Si guardarono e si scambiarono un cenno di assenso e un sorriso.


"Fratello Yun, è davvero una fortuna vedere che sei sano e salvo." Disse Lu Lengchuan usando una trasmissione del suono.


"Congratulazioni al fratello Lu per aver raggiunto la Grande Via." Rispose Yun Che.


"È un peccato che tu non sia entrato nel Regno Divino dell'Eternità. Ogni volta che ci penso, provo proprio rimpianto." Disse Lu Lengchuan.


"Ahah, hanno tutti il loro fato, non preoccuparti."


Accanto al Regno del Cielo Velato, c'era quello del Sacro Universo. Yun Che vide subito Luo Changsheng.


L'aspetto di Luo Changsheng era cambiato drasticamente ed era diventato molto più maturo in confronto a prima. Anche se non sembrava esuberante, non pareva più fragile e raffinato. Sia il suo sguardo che la sua aura erano eccezionalmente composti, come una tigre che era già abituata a riposarsi e che non voleva sfoderare i suoi artigli e le sue zanne.


Rimase calmo e indifferente quando vide Yun Che. Sorrise lievemente e annuì in segno di saluto. Sembrava che si fosse dimenticato completamente dell'umiliazione subìta in passato e che non sapesse nemmeno cos'era successo quindici giorni fa.


La sola persona accanto a lui era il Realm King Luo Shangchen. Luo Guxie non c'era.


D'altronde come oserebbe presentarsi in pubblico quando il suo braccio doveva ancora riprendersi... 


"Fratellone Yun Che," Shui Meiyin sussurrò piano, "Non mi hai detto il motivo per cui stai partecipando a questa grande assemblea."


"Per godersi lo spettacolo naturalmente. Dopotutto questo tipo di raduno può accadere solo una volta in tutta la vita." Rispose Yun Che.


"Menzogne!" Disse Shui Meiyin per poi avvicinarsi, le sue morbide labbra toccarono l'orecchio di Yun Che. "Il giorno in cui mi hai sconfitto, chi erano quelle due sorellone inginocchiate ai tuoi piedi?"


"~！@#￥%…" Yun Che barcollò all'improvviso.


Mu Xuanyin spostò lievemente lo sguardo.


"Discutiamone un'altra volta. In futuro!" Disse Yun Che, arrossendo lievemente.


"Pffft..." Shui Meiyin si coprì la bocca con entrambe le mani e guardò il viso fremente di Yun Che con un'espressione adorante. Sussurrò: "In realtà il fratellone Yun Che è ancora peggiore di quanto sembrasse. Hai spinto delle donne così splendide a fare delle cose del genere. In futuro... sicuramente mi maltratterai in quel modo. Umpf, quanto sei cattivo."


Mentre stava parlando, le rivenne in mente quella scena. Le sue guance arrossirono, rendendola ancora più incantevole.


"..." Yun Che serrò le labbra ubbidientemente. Erano all'Assemblea Generale del Regno dell'Eternità, circondati da pezzi grossi. Questa ragazza era davvero... un'incantatrice che lo stava provocando apposta!


Yun Che si guardò attorno con fare colpevole.... sarebbe finito nei guai se suo padre o sua sorella l'avessero sentito.


"Oh giusto, giusto." Sussurrò di nuovo. Stavolta la punta del suo naso entrò in contatto con l'orecchio di Yun Che e lo solleticò gentilmente: "Hai mai maltrattato la tua maestra in quel modo in passato?"


"Coff coff coff coff..." Yun Che tremò e gli andò di traverso la saliva.


Mu Xuanyin: "..."


"N-n-n-n-n-non dire assurdità del genere! L-l-lei è la mia maestra... T-t-t-t-tu..."


Sembrava che qualcuno avesse afferrato la testa di Yun Che e gliel'avesse premuta a terra da quanto balbettava.


Dopotutto era colpevole...


"Ohhh..." Shui Meiyin strascicò le parole e decise di lasciargliela passare liscia.


Dopo che Yun Che si asciugò il sudore, iniziò subito a contrattaccare. Imparando da Shui Meiyin, si avvicinò a lei e sussurrò piano: "Lascia che ti dica qualcosa, ciò che hanno fatto le due sorellone sarà... ciò che dovrai fare ogni giorno dopo che ci sposeremo, capito?"


"..." Shui Meiyin arrossì completamente. Shui Yingyue, seduta accanto a lei, gettò loro un'occhiata e chiese con disinvoltura: "Suonare il flauto? Cos'è, state discutendo di un qualche tipo di tecnica di coltivazione?"


Shui Meiyin: "..."


Mu Xuanyin: "..."


Shui Qianheng: "..."


Yun Che alzò la testa con un'espressione stupita, tremò come se tutti i suoi organi vitali fossero stati strizzati e tremò: "Niente... niente... devi... devi aver sentito male."


"Sentito male?" Shui Yingyue stava per fare altre domande, ma notò l'espressione anormale di Shui Meiyin, il suo viso era così rosso che sembrava stesse per andare a fuoco da un momento all'altro. Le sopracciglia delicate di Shui Yingyue si aggrottarono mentre chiedeva con preoccupazione: "Meiyin, cosa succede? Perché il tuo colorito è così pessimo?"


"Ahem, non preoccuparti di lei, concentrati sull'assemblea." Disse con un'espressione seria Shui Qianheng.


"..." Shui Yingyue si girò e poi si rese conto che le espressioni di tutti sembravano un po' strane. Non capì e provò un bel po' di sospetto, ma ebbe la sensazione che... non avrebbe dovuto continuare a chiedere.


Shui Meiyin si coprì il volto in fiamme e sussurrò: "Sei una persona orribile! Hai anche maltrattato mia sorella."


"Chiaramente ho maltrattato solo te." Disse con uno sguardo risentito Yun Che.


Shui Meiyin si leccò gentilmente le labbra per poi avvicinarsi all'orecchio di Yun Che e sussurrare piano: "Imparerò bene per te e mi assicurerò di farlo ancora meglio di quelle sorelle maggiori. Ma mi devi insegnare bene."


Dopodiché si coprì il viso e non osò più guardare Yun Che in faccia per molto tempo.


"..." Yun Che si sentì come se ogni cellula del suo corpo stesse vibrando violentemente e i suoi vasi sanguigni si stessero gonfiando così tanto come se stessero per scoppiare. Chiuse gli occhi, si morse la punta della lingua e si concentrò freneticamente sull'Arte Frozen Heart... Ci volle molto tempo prima che il suo colorito tornasse alla normalità.


'Questa ragazza... era sicuramente la reincarnazione di una succuba!


Shui Qianheng si portò la mano al volto mentre provava uno strano dolore: per chi ho cresciuto mia figlia?


Dare in dono il tesoro per cui aveva dedicato tutto il suo cuore, un tesoro per cui si era sforzato duramente, a qualcun altro...


"Sono qui!" Mormorò piano Shui Yingyue.


Allo stesso tempo l'aura del Palco degli dei si condensò all'improvviso.


Le nuvole rade nel cielo si divisero lentamente. Lo spazio si increspò come l'acqua e dopo, un vecchio apparì lentamente, poco a poco. Indossava un abito grigio e aveva uno sguardo gentile, il suo portamento era maestoso, ma non minaccioso. Era proprio il Divino Imperatore dell'Eternità.


Lo seguivano altre quindici persone con la stessa divisa.


Tutti i pezzi grossi del Regno Orientale diedero il benvenuto all'Imperatore Divino, ma quando videro le quindici persone dietro di lui, rimasero scioccati.


Quei quindici... erano i guardiani dell'Eternità!


Il Regno dell'Eternità aveva perso due dei loro guardiani quell'anno durante il disastro dell'Infante Malvagio. Il gruppo era arrivato, guidato dall'onorabile Taiyu!


Questo era sicuramente uno spiegamento che superava di gran lunga le aspettative di tutti.


"Ahah, sono in ritardo, vi ho fatto aspettare." L'Imperatore Divino dell'Eternità scorse con lo sguardo la stanza per poi alzare la mano. "Onorabili ospiti, sedetevi pure, così potremo iniziare la nostra discussione."


L'atmosfera era già così solenne da essere innaturale. Ma subito dopo aver parlato, delle aure terrificanti apparirono una dopo l'altra nel Palco degli Dei.


Sei raggi di colori diversi calarono dal cielo, erano i sei grandi Dei Stellari!


Il Regno degli Dei Stellari aveva subìto gravi perdite durante il disastro dell'Infante Malvagio. Il suo nucleo era stato distrutto e non si sapeva dove fosse finito il loro capo. Alcuni dei precedenti dodici Dei Stellari erano morti o se n'erano andati, ne rimanevano solo sei. Inoltre avevano preso residenza nei vicini regni stellari sottoposti, così si poteva dire che il loro regno era in condizioni miserabili ormai.


Tuttavia erano pur sempre i resti di un regno sovrano. Solo i sei Dei Stellari rimasti e i sedici Anziani erano uno spiegamento incredibile con cui nessun altro regno stellare superiore poteva sperare di rivaleggiare. Avevano comunque una grande influenza sull'intera Divina Regione Orientale.


Nel momento in cui i sei Dei Stellari presero posto, guardarono Yun Che allo stesso tempo, come se si fossero accordati di farlo.


Yun Che aggrottò le sopracciglia e, invece di evitare i loro sguardi, li fissò freddamente.


Alla fine, i sei Dei Stellari spostarono lo sguardo con espressioni piene di emozioni contrastanti.


Quando Yun Che era morto, gli altri avevano solo sentito dicerie riguardo alla sua sparizione. Loro invece avevano assistito personalmente alla sua tragica morte!


Il suo corpo era stato distrutto completamente, senza lasciare nemmeno un pezzo di lui.


Quindi, si poteva solo immaginare il loro stupore quando avevano sentito di come Yun Che era ancora vivo.


Oltre allo sbalordimento, provavano anche una lieve paura e un'inquietudine inspiegabile.


La morte di Yun Che allora era stata a causa del Regno degli Dei Stellari e non per il disastro dell'Infante Malvagio. Inoltre sapevano chiaramente della cerimonia e... del perché la Ruota Diabolica si era risvegliata.


Se la verità fosse trapelata, ci si poteva immaginare cosa sarebbe successo al Regno degli Dei Stellari.
                                


                                



