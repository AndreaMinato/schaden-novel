---
weight: 14520
title: Capitolo 1452 – L’Arrivo dell’Imperatrice Diabolica (3)
pubDate: 2025-03-10T08:57:10.449Z
tags:
    - atg
---


Capitolo regolare, 8 in coda (7 Federico + 1 Paolo), 4/10 donazione
-Alstor, che stasera pubblica il prossimo






Il grido dell’Imperatore dell’Eternità fu per tutti i presenti come una musica divina.


Il potere della Spina dell’Universo si era esaurito, ma la Parete del Caos Primordiale non era ancora crollata del tutto. Senza dover sopportare l’azione della Spina, la Parete si sarebbe rigenerata rapidamente. Inoltre, sarebbero sicuramente passati moltissimi anni prima che la Spina recuperasse abbastanza energia da poter di nuovo provare ad aprire un varco nella Parete.


In effetti, era anche possibile che i Diavoli fuori dal Caos Primordiale non sarebbero sopravvissuti così a lungo.


E questo era, proprio come aveva spiegato prima l’Imperatore dell’Eternità, il miglior risultato possibile, quasi impossibile da raggiungere!


Dopo aver raggiunto solo qualche metro di lunghezza, la Crepa Cremisi cominciò a chiudersi sempre più lentamente, ma comunque di continuo. Tutti avevano gli occhi ben fissi su di essa e il bagliore che emanava, inizialmente così accecante da essere spaventoso, divenne ben presto opaco e spento. Sembrava quasi un segno del fatto che il pericolo fosse scomparso prima ancora di raggiungerli.


“A quanto pare, i Cieli hanno deciso di proteggere la nostra Regione Orientale.” Commentò l’Imperatore del Brahma.


“No, i Cieli hanno deciso di proteggere l’intero universo.” Disse con un sospiro Qianye Wuai, uno dei tre Dei del Brahma.


“Alla fine era solo un falso allarme.” Disse l’Imperatore del Qilin, scuotendo la testa, mentre un sorriso accennato compariva sul suo volto anziano.


La tempesta spaziale si era interrotta, e il bagliore cremisi era scomparso. Tutto questo dimostrava che la calamità si era già conclusa.


“A quanto pare, si è davvero avverata la migliore delle possibilità.” Disse Mu Xuanyin, tirando a sua volta un lungo sospiro di sollievo.


Tutti si rilassarono visibilmente, come se un gigantesco peso fosse stato sollevato dalle loro schiene… l’unica eccezione fu Yun Che, che rimase con la fronte corrugata senza calmarsi affatto.


“No, temo che non sarà così semplice.” disse Yun Che, a bassa voce: “La Fenice di Ghiaccio mi ha detto che questa calamità ci avrebbe raggiunti di sicuro, e più di una volta. Considerando il suo livello, non penso che mi avrebbe mai mentito a riguardo.”


Mu Xuanyin: “…”


“E poi…” aggiunse Yun Che, sollevando una mano e portandosela al petto, con un respiro sempre più irregolare: “Le mie Vene Misterioses… stanno tremando violentemente, e… sempre più forte.”


Trenta metri… quindici metri… nove metri… sei metri…


Il bagliore cremisi cominciò a contrarsi e, quando alla fine fosse scomparso completamente, tutti avrebbero avuto la certezza che quella calamità era stata evitata.


Dopo un po’, la Crepa Cremisi si contrasse fino a raggiungere solo tre metri di lunghezza. Ma subito dopo, smise di rimpicciolirsi, senza più subire alcun cambiamento, con grande sorpresa di tutti.


Dopodiché, cominciò a tremare. Poi, il bagliore cominciò a subire evidenti e strani cambiamenti. Da opaco, divenne a poco a poco brillante e traslucido, e poi assunse lentamente una sfumatura sempre più chiara…


Poco alla volta, da un semplice bagliore sembrò diventare reale e solido.


L’entusiasmo cominciò a sparire dal volto dell’Imperatore dell’Eternità, rimpiazzato da un terribile sospetto e una grande incertezza.


Alla fine, dopo un po’, il bagliore cremisi smise di trasformarsi.


Lo squarcio di luce cremisi era scomparso, rimpiazzato da un lungo e stretto cristallo scarlatto a forma di diamante, grande circa tre metri. Era un vero e proprio cristallo incastonato nella Parete del Caos Primordiale.


L’espressione di Yun Che mutò drasticamente… in quell’istante, non solo le sue Vene Misterioses, ma anche il suo cuore stava battendo all’impazzata. In effetti, stava battendo così forte da sembrargli sul punto di schizzare fuori dal suo petto. Aprì la bocca e cercò di dire qualcosa, ma si accorse all’improvviso di non riuscirci.


Cosa diavolo sta succedendo… Anche l’Imperatore dell’Eternità cercò di dire qualcosa, ma dalla sua bocca non fuoriuscì alcun suono.


Il mondo intero, a un certo punto, era stato avvolto da un assoluto e terrificante silenzio senza che se ne rendessero conto.


La tempesta spaziale era scomparsa del tutto.


l'Energia Misteriosa rilasciata fino a pochi istanti prima da tutti i Divine Master lì radunati era svanita senza lasciare traccia, come se fosse stata divorata dal vuoto assoluto.


Le stelle avevano smesso di muoversi e ruotare…


Tutti i rumori e tutta l’aura degli Elementi erano scomparsi…


L’ordine… le Leggi… la Legge dei Cieli… ogni cosa era svanita.


Thump!


THUMP!!


In quel mondo avvolto dal silenzio di tomba, le pupille di tutti i presenti si dilatarono al massimo. Eppure, nessuno disse comunque nulla, anzi, nessuno ci sarebbe riuscito neppure se ci avesse provato. L’unico rumore che si sentiva era quello debole e ovattato dei loro cuori che battevano.


Era come se l’intero mondo fosse stato pietrificato.


Quel silenzio orribile durò per parecchio tempo, senza che nessuno lo infrangesse… perché nessuno ci riuscì.


Alla fine, dopo un periodo di tempo impossibile da definire, il mondo davanti agli occhi di tutti cominciò a trasformarsi.


Una sagoma nera come l’inchiostro comparve all’interno del cristallo cremisi incastonato nella Parete del Caos Primordiale.


Era una persona!


La sagoma nera si avvicinò sempre di più, diventando sempre meno sfocata, dentro il cristallo… alla fine, come se avesse infranto una barriera dimensionale, fece lentamente un passo fuori dal cristallo.


Il rumore dei battiti dei loro cuori scomparve all’istante e, anche se la zona era chiaramente ben illuminata, a tutti sembrò di precipitare in un abisso oscuro… provarono un assoluto terrore e si sentirono mancare il fiato in un modo impossibile da descrivere.


La sagoma apparteneva a una persona non troppo alta, che indossava degli abiti neri, logori e stracciati. Le parti del suo volto e del suo corpo che erano visibili erano di un sorprendente colore nero con sfumature bluastre, la cui pelle era ricoperta da cicatrici incredibilmente sottili… sembrava un fantasma malvagio tagliato migliaia e migliaia di volte, appena uscito dai Nove Inferni.


Dalla sua sagoma, si poteva intuire vagamente che forse si trattava di una donna. La tetra energia oscura che emanava e i suoi occhi erano ancora più neri della notte più buia. Teneva fra le dita un ago affilato, dall’aspetto assolutamente ordinario, sulla cui punta brillava una luce cremisi molto opaca.


Anche se quel bagliore sulla punta dell’ago era così spento, era comunque più brillante di qualsiasi stella.


La candida mano che teneva Yun Che per un braccio strinse lentamente la presa, cominciando a tremare… Yun Che aveva gli occhi spalancati e stava digrignando i denti. Si sentiva come se il suo intero corpo fosse stato intrappolato nello spazio stesso. Non riusciva a produrre alcun rumore, né a muoversi di un solo millimetro.


Le pupille dell’Imperatore dell’Eternità si erano contratte così tanto da sembrare sul punto di sparire, e stava tremando dalla testa ai piedi, quasi sul punto di svenire…


Nessuno dei presenti aveva mai provato così tanta paura, così tanto orrore o così tanta disperazione.


La donna osservò con quegli occhi scuri il mondo di fronte a sé, pietrificato dal suo arrivo, squadrando quegli esseri viventi venuti ad “accoglierla”. Sollevò lentamente una mano, sfiorando quel mondo da cui era stata esiliata per così tanto tempo…


“Mo… E… vecchio… bastardo… Io, Jie Yuan… sono tornata!”


La sua voce era ancora più roca e spaventosa di quella di uno spettro e tutti, quando la sentirono, ebbero la sensazione che innumerevoli pugnali avessero trafitto le loro anime.


Per di più, quella voce sembrò risvegliare l’incubo che aveva attanagliato l’intero Caos Primordiale, e finalmente lo spazio rimasto a lungo immobile di fronte a lei cominciò a tremare con violenza. Le stelle lontane ripresero a muoversi, ma deviarono tutte dalla loro orbita iniziale.


Gli elementi ricominciarono a emanare la loro aurea, come se fossero tornati ad esistere, ma in preda al caos… persino essi, che non possedevano una volontà propria, sembravano tremare dalla paura.


Si alzò una tempesta spaziale ancora più terrificante della precedente. Tutti, dagli Imperatori Divini in prima fila ai Divine Master in fondo al gruppo, vennero travolti e scaraventati lontano. Lacerazioni e tagli comparvero sulla carne di parecchi Divine Master, macchiando di sangue la loro pelle e i loro abiti.


Eppure, lei… per tutto il tempo, non aveva neppure fatto un passo. Quella era solo la conseguenza del cambiamento nella sua aura, dovuto alla sua rabbia.


L’Imperatore dell’Eternità indietreggiò, in preda al panico. Gli stava ribollendo il sangue nelle vene, eppure al tempo stesso aveva la sensazione che fosse incredibilmente freddo e si stesse gelando. Sollevò lo sguardo e guardò in avanti, poi la sua bocca si aprì e si richiuse parecchie volte, prima che riuscisse finalmente a dire con la voce più tremante e spaventata della sua vita: “L’Imperatrice Diabolica… Colpo Celeste Nemesi dei Diavoli!”


Terrore… un terrore indescrivibile, simile a un mostro appena risvegliatosi da un lungo sonno, stava crescendo rapidamente nei cuori di tutti i presenti.


Era passata meno di un’ora da quando avevano scoperto la verità riguardo la Crepa Cremisi e, prima ancora che potessero riprendersi dallo stupore, l’Imperatrice Diabolica Colpo Celeste Nemesi dei Diavoli di cui aveva parlato loro l’Imperatore dell’Eternità aveva davvero… già attraversato la Parete del Caos Primordiale, che lo separava da qualunque cosa ci fosse fuori da esso, proprio di fronte ai loro occhi.


Era arrivata nel loro universo.


Che incubo crudele e assurdo!


Quegli occhi neri si posarono sull’Imperatore dell’Eternità e, anche se rimasero puntati su di lui per un solo istante, lo fecero sentire come se il suo corpo e la sua anima fossero stati ridotti in migliaia di pezzi. Poi, l’Imperatrice Diabolica Colpo Celeste Nemesi dei Diavoli disse: “Gli sporchi Dei hanno davvero mandato solo un pugno di miseri mortali come voi ad accogliere questa Imperatrice!?”


Lei, uno dei Quattro Imperatori dei Diavoli dell’Era Antica, l’Imperatrice Diabolica Colpo Celeste Nemesi dei Diavoli Jie Yuan, era finalmente tornata nel Caos Primordiale dopo aver trascorso milioni di anni in esilio fuori da esso!


Solo che l’aura dell’universo era completamente diversa da come la ricordava. Era diventata incredibilmente torbida e rarefatta.


Negli ultimi anni aveva percepito oltre la Parete del Caos Primordiale degli strani movimenti, e all’inizio aveva pensato che gli Dei si stessero sicuramente preparando per darle un grande “benvenuto”. Ma non si sarebbe mai aspettata di ritrovarsi di fronte a un mucchio di patetici e insignificanti mortali!


Shui Qianheng rimase immobile di fronte alle sue due figlie, con i pugni stretti e gli occhi completamente iniettati di sangue. Era così terrorizzato da essere praticamente sul punto di cadere in ginocchio.


“Ahhh… ahhh… ahhh…”


Gemiti tremanti risuonarono dalle gole di tutti i Realm King dei Reami Superiori… quell’aura era così soverchiante da non poter essere descritta, e la sua pressione quasi schiacciava sia i loro corpi che le loro anime. In effetti, per la prima volta in vita loro capirono davvero cosa fossero l’orrore e la disperazione.


L’Imperatrice Diabolica Colpo Celeste Nemesi dei Diavoli… un vero Imperatore dei Diavoli dell’Era Antica!


Gli Imperatori dei Diavoli erano fra gli individui più forti dell’universo persino nell’Era Primordiale, erano ancora più prestigiosi degli Dei di cui si parlava nei miti e nelle leggende.


Un incubo… tutti speravano con tutte le loro forze che fosse solo un incubo.


L’Imperatore del Drago… che attualmente era l’individuo più potente del Caos Primordiale, stava tremando debolmente dalla testa ai piedi, e stava stringendo i pugni così forte che le sue dita erano completamente bianche.


Non si può resistere al vero terrore con semplicemente la propria forza di volontà. All’aura opprimente emanata da un Imperatore dei Diavoli sarebbe bastato un singolo istante per infrangere subito la determinazione di qualsiasi mortale.


La calamità dell’Imperatrice Diabolica, alla fine, era davvero arrivata. Le loro stravaganti speranze non si erano realizzate, non c’era stato nessun miracolo. Ogni cellula dell’Imperatore dell’Eternità, ogni pelo sul suo corpo, stava tremando. Anche se aveva scoperto già da tempo qual era la verità, e si era preparato mentalmente per anni, prima di chiunque altro, ora che si trovava davvero di fronte a quella catastrofe aveva comunque la sensazione che ogni loro sforzo fosse stato fin troppo patetico.


Non perché lui fosse debole e fragile. Ma perché il ritorno di un Imperatore dei Diavoli era semplicemente fin troppo terrificante.


Così terrificante da superare i limiti di quanto la mente di chiunque potesse sopportare.


Si morse con forza la punta della lingua, così che il dolore pungente e il sapore del sangue che gli riempì la bocca lo costringessero a recuperare un minimo di lucidità. Sollevò lo sguardo e gridò con tutta la voce che aveva in corpo: “Sua Maestà… Imperatrice Diabolica… la imploro… mi permetta di spiegarle… noi non siamo… Dei… gli Dei sono scomparsi… da questo universo… molto tempo fa!”


“Non siete… Dei?” rispose Jie Yuan, spostando leggermente lo sguardo verso di lui. Quegli occhi neri come la pece sembravano due abissi senza fondo, capaci di divorare ogni forma di vita.


L’Imperatrice Diabolica era riuscita a tornare, ma la situazione era diversa da quella che l’Imperatore dell’Eternità si aspettava.


Secondo lui e secondo il suo “Antenato”, l’Imperatrice Diabolica e i suoi Diavoli, una volta tornati, avrebbero sicuramente sfogato senza freno e con immensa crudeltà tutto il loro odio e il loro rancore, accumulatisi per milioni di anni. Si sarebbero vendicati contro il mondo, distruggendo e profanando ogni cosa, viva o morta…


Come ci si poteva aspettare che qualcuno con un odio così grande da riempire l’intero universo si trattenesse e rimanesse razionale!?


Eppure, l’Imperatrice Diabolica era tornata, ma non c’era traccia degli altri Diavoli.


Inoltre, l’Imperatrice Diabolica sembrava molto più “calma” e “razionale” di quanto si aspettasse. Come minimo, non aveva ceduto subito alla rabbia, trucidandoli nell’istante stesso in cui li aveva visti.


Quindi, all’Imperatore dell’Eternità sembrò di trovare un fioco bagliore di speranza in quell’abisso d’orrore. Impegnandosi al massimo, riuscì a dire: “Esatto! Sua Maestà Imperatrice Diabolica, è appena tornata nel Caos Primordiale, quindi non può sapere che sia gli Dei sia i Diavoli si sono estinti un milione di anni fa. Ormai, nell’universo… ci siamo solo noi mortali… considerando la sua Percezione Spirituale, Sua Maestà Imperatrice Diabolica, deve sicuramente aver già notato che ormai il Caos Primordiale… è diverso da com’era in passato!”


Non era stato un discorso molto lungo, eppure l’Imperatore dell’Eternità dovette dare fondo a tutta la sua energia per concluderlo. Stava ansimando visibilmente, e il suo intero corpo era madido di sudore freddo.


“Si sono estinti…” mormorò lentamente Jie Yuan, fissando un punto distante: “Estinti…”


Quell’universo era diventato così debole e fragile. La tortura costante inflittale dal vuoto fuori dal Caos Primordiale aveva ridotto il suo potere all’ombra di ciò che era un tempo, eppure la sua Percezione Spirituale riusciva a distendersi ben oltre le dimensioni dell’universo stesso…


Ma non riuscì a trovare l’aura di nessun Dio o Diavolo.


In quell’universo torbido e patetico, non restavano altro che quelle creature patetiche e insignificanti.


“Anche Mo E… è morto?” chiese lentamente, con una voce simile a una cantilena diabolica.


“Sì!” rispose con ansia l’Imperatore dell’Eternità: “Mo E… morì molti anni fa. Ormai da tempo non è altro che una leggenda di un’era passata… ormai, il Caos Primordiale è in una nuova era.”


Tutto, intorno a loro, divenne ancora una volta gelido e immobile.


“He… Hehe…” l’Imperatrice Diabolica cominciò improvvisamente a ridere, ma la sua risata era terribilmente fredda e spaventosa: “Morto… morto! Come ha potuto morire… come ha potuto morire! Questa Imperatrice avrebbe dovuto fare a pezzi il suo cadavere e strappargli l’anima con le sue stesse mani, QUINDI COME HA POTUTO MORIRE!?!?”


Odio, rancore, delusione, istinto omicida… un velo di energia nera avvolse Jie Yuan. Alla fine, stava rilasciando esplosivamente la sua Energia Misteriosa dell’Oscurità, dando sfogo alle sue emozioni e facendo tremare tutto lo spazio intorno a loro.


A quel punto, Jie Yuan si voltò di scatto in una certa direzione… fissando la zona in cui si trovavano i quattro membri del Regno del Monarca Brahma.


Qianye Fantian, Qianye Wusheng, Qianye Wubei e Qianye Wuai!


“Clan… degli Dei… del Monarca… Brahma!” ringhiò, con un grido grave, mentre i suoi occhi lasciavano trasparire il suo odio soffocante e lacerante: “Voi siete i cani di quel vecchio bastardo di Mo E!!”
                                


                                



