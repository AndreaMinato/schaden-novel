---
weight: 1455
title: Capitolo 1455 – Il Destino del Caos Primordiale
pubDate: 2025-03-10T08:57:10.449Z
tags:
    - atg
---


Capitolo Sponsorizzato! Grazie mille Federico! 6 in coda (5 Federico, 1 Paolo), 4/10 donazione


-Alstor


Era… il proprietario della Perla del Veleno Celeste?


Si sta sicuramente riferendo al Dio Malvagio.


Quella rivelazione sorprese davvero Yun Che.


All’epoca corrente erano giunte ben poche informazioni riguardo alla Perla del Veleno Celeste. Quella più sicura era che durante l’Era Primordiale fosse appartenuta ai Diavoli, ma non c’era nessuna fonte né nessuna ipotesi riguardo a chi fosse stato il suo proprietario.


Ma se davvero era stato il Dio Malvagio, allora nessuno lo aveva mai saputo. Neppure la Fenice di Ghiaccio ne aveva mai parlato a Yun Che.


Il Dio Malvagio era il proprietario della Perla del Veleno Celeste? Com’è possibile… non avrebbe dovuto essere lui!


Aspetta un attimo, forse…


Prima che Yun Che si riprendesse dallo stupore, Jie Yuan afferrò improvvisamente la sua mano sinistra. Senza che lui avesse ancora capito cosa stesse succedendo, un bagliore verde scuro si accese intorno ad essa. Subito dopo, una perla verde, che sembrava al tempo stesso reale e illusoria, ne fuoriuscì lentamente, cominciando a fluttuare poco più in alto…


La Perla del Veleno Celeste… si era davvero rivelata spontaneamente.


Yun Che sentì He Ling sussultare, incredula.


Mentre Jie Yuan si concentrava sulla Perla del Veleno Celeste, la luce cupa nei suoi occhi lampeggiò. Disse, a bassa voce: “Ti ha davvero… donato persino la Perla del Veleno Celeste.”


Ovviamente, quelle tre parole pronunciate da Jie Yuan, “Perla del Veleno Celeste”, risuonarono nei cuori e nelle anime di tutti i Divine Master come tre boati assordanti, scioccandoli così tanto da lasciarli a bocca aperta.


“La Sky… Poison… Pearl…” più di un Divine Master non riuscì a trattenersi dal mormorare quel nome sottovoce.


Yun Che possedeva davvero un tesoro divino!


Oltre alla Perla dell’Eternità e alla Ruota dell’Infante Diabolico, c’era davvero un terzo tesoro divino con un proprietario, e questo era davvero Yun Che… un giovane nato nei piani d’esistenza inferiori!


Quella notizia fu estremamente sbalorditiva… ma in quel momento, nessuno riuscì neppure a gridare dalla sorpresa.


Ogni singolo tesoro divino era una reliquia incredibile, senza pari. Il Regno dell’Eternità era diventato un Reame Sovrano in grado di regnare sulla Regione Orientale solo grazie alla Perla dell’Eternità. E la Ruota dell’Infante Diabolico, subito dopo essersi risvegliata, aveva distrutto un intero Reame Sovrano, costringendo l’intero Regno degli Dei a vivere nella paura…


E ora, avevano visto coi loro stessi occhi un terzo tesoro divino!


Inoltre, nessuno poteva dimenticare che il Veleno delle Infinite Tribolazioni, che aveva posto fine all’Era degli Dei un milione di anni prima, non era stato creato solo dal potere della Ruota dell’Infante Diabolico, ma anche da quello della Perla del Veleno Celeste!


La Perla del Veleno Celeste avrebbe potuto sterminare l’intero universo!


Il suo veleno era in grado di uccidere persino i Veri Dei, quindi i mortali della loro epoca non potevano neppure immaginare o comprendere quanto fosse realmente spaventosa la sua forza. Tuttavia, semplicemente pensando a quel nome, chiunque avrebbe subito collegato ad esso la fine dell’Era degli Dei, sentendosi gelare il sangue nelle vene.


“A quanto pare, la sensazione del nostro Antenato era corretta.” Mormorò sottovoce l’Imperatore dell’Eternità.


Yun Che rimase momentaneamente con lo sguardo perso nel vuoto… il fatto che l’Imperatrice Diabolica Colpo Celeste Nemesi dei Diavoli avesse capito che lui possedeva la Perla del Veleno Celeste con un singolo sguardo lo aveva già scioccato, ma com’era possibile che fosse riuscita persino a evocarne all’istante la forma fisica!?


Alla fine, ebbe un’intuizione e sollevò lo sguardo, dicendo: “Sua Maestà, per caso era lei la precedente proprietaria della Perla del Veleno Celeste… o meglio, la sua prima proprietaria in assoluto?”


“Esatto.” Rispose con freddezza Jie Yuan, fissando la Perla del Veleno Celeste.


“So che quando lei e il Dio Malva… e il Dio degli Elementi vi sposaste, lui le donò la sua Spina dell’Universo. Quindi, per caso lei donò a lui la Perla del Veleno Celeste?” continuò Yun Che.


“…” Jie Yuan socchiuse leggermente gli occhi, ma non lo negò.


“Ora capisco.” Il tono di voce di Yun Che divenne molto più gentile, quando riprese: “Credo che dopo che lei cadde in quella trappola, Sua Maestà, il Dio della Creazione degli Elementi si sentì tremendamente in colpa, e che quindi… decise di restituire la Perla del Veleno Celeste ai Diavoli. Inoltre, all’epoca nessuno scoprì mai che il Dio degli Elementi era stato per un periodo il proprietario della Perla del Veleno Celeste, perciò in tutti gli annali venne sempre considerata un artefatto di proprietà dei Diavoli. In effetti, anche l’ultima volta che fece la sua comparsa era in mano loro.”


Se Yun Che avesse saputo dove Jasmine aveva trovato la Ruota dell’Infante Diabolico anni prima, probabilmente avrebbe potuto intuire anche che, molto probabilmente, il Clan di Diavoli a cui il Dio Malvagio aveva restituito la Perla del Veleno Celeste era stato proprio il Clan dei Diavoli Notte Eterna.


Se tutto ciò era vero, allora significava che se il Dio Malvagio non avesse restituito la Perla del Veleno Celeste ai Diavoli, il suo spirito non sarebbe stato sopraffatto da quello della Ruota dell’Infante Diabolico, e il Veleno delle Infinite Tribolazioni non sarebbe mai stato creato. In effetti, molto probabilmente l’Era degli Dei non si sarebbe conclusa se non fosse stato per quello.


Yun Che non poteva sapere se il Dio Malvagio si fosse pentito amaramente di quella decisione, in punto di morte, oppure no.


“In colpa? Perché mai si sarebbe dovuto sentire in colpa? Tutto questo… cosa diamine aveva a che fare con lui!?” disse Jie Yuan, con una voce dalla freddezza inquietante.


“Si sentiva in cola perché non era riuscito a proteggerla, e perché non riuscì né a vendicarla né a farle giustizia. Ma soprattutto, si sentiva in colpa perché…”


Avrebbe voluto dire: “Perché non riuscì a proteggere vostra figlia”, ma quando fu sul punto di farlo, si costrinse con fatica a rimangiarsi quelle parole, prima di continuare: “Così, non solo restituì la Perla del Veleno Celeste ai Diavoli senza dire nulla, ma rinnegò persino il suo titolo di Dio della Creazione. Da quel giorno in poi, si fece chiamare Dio Malvagio e, sebbene fosse un Dio… non si preoccupò più di nessuna faccenda degli Dei.”


“E anche durante l’ultima brutale guerra fra le due razze, non aiutò gli Dei. Decise semplicemente di non schierarsi.”


“Dio Malvagio… Dio Malvagio…” sussurrò piano Jie Yuan. Dopodiché, si abbandonò improvvisamente a una risata gelida e cupa, con gli occhi lucidi, velati da una malinconia che nessun altro al mondo avrebbe potuto comprendere.


In tutto il mondo, eccetto il Dio Malvagio stesso, solo lei poteva capire davvero il significato dietro le due parole “Dio Malvagio”.


Mentre parlava, Yun Che prestò attenzione per tutto il tempo alle reazioni dell’Imperatrice Diabolica Colpo Celeste Nemesi dei Diavoli. Sollevò una mano, siccome l'Energia Misteriosa rosso sangue stava gradualmente spingendo il suo corpo ai limiti della resistenza, e disse: “Sua Maestà Imperatrice Diabolica, non ho ereditato semplicemente parte del Sangue Divino del Dio Malvagio. Piuttosto… ho ricevuto il suo intero potere, insieme alla sua stessa fonte, e sono sicuro che anche lei possa percepirlo.”


Jie Yuan: “…”


La fonte stessa… del potere del Dio Malvagio?


Quelle parole scioccarono ancora una volta i Divine Master, rimasti tutto il tempo in silenzio dalla paura.


“Il Dio Malvagio fu l’ultimo Dio in assoluto a morire. Dopo la fine dell’Era degli Dei, lui sarebbe stato in grado di sopravvivere ancora per molto tempo. Tuttavia, non esitò a porre fine alla sua stessa vita per lasciare in Eredità una goccia di Sangue Indistruttibile… questo, l’ho scoperto solo pochi giorni fa. Lo fece perché non voleva semplicemente lasciare ai posteri un’Eredità Divina abbastanza forte, ma anche… per lei, Sua Maestà Imperatrice Diabolica.”


Yun Che all’inizio si era spesso chiesto perché il Dio Malvagio, avvelenato come tutti gli altri Dei dal Veleno delle Infinite Tribolazioni, avesse potuto sopravvivere così a lungo. Ma adesso, la spiegazione più plausibile sembrava proprio che fosse dovuto al fatto che un tempo era stato il proprietario della Perla del Veleno Celeste.


“Il Dio Malvagio sapeva che lei aveva la Spina dell’Universo, perciò… sapeva sicuramente anche che un giorno sarebbe tornata sana e salva dal vuoto fuori dal Caos Primordiale. Inoltre, sapeva che un mondo senza più Dei non sarebbe stato semplicemente in grado di resistere al suo odio e alla sua rabbia. Quindi… decise di lasciare in eredità questo potere, insieme alla sua volontà.”


“Con l’estinzione degli Dei e dei Diavoli, tutti coloro che lei odiava, l’intera razza che lei odiava, sono ormai da tempo passati alla storia. Il Dio Malvagio sperava che lei si ricordasse del vostro legame di marito e moglie, e anche che lei rinunciasse al suo desiderio di vendetta, così da poter trattare con gentilezza questo nuovo mondo. Come minimo, sperava di convincerla a non sfogare i suoi milioni d’anni di rabbia e rancore su questo universo fragile e innocente.”


“Questa è la volontà tramandata dal Dio Malvagio. Sono sicuro che anche lei lo possa capire chiaramente, Sua Maestà.”


Yun Che parlò in maniera eccezionalmente tranquilla e misurata. Nel cosmo sconfinato, nessun altro rumore lo interruppe. Sui volti di tutti i più grandi esperti del Regno degli Dei c’erano varie espressioni differenti, ma nessuno di loro sussurrò una sola parola dall’inizio alla fine del discorso di Yun Che.


Tutti gli occhi erano puntati su di lui.


Tutti sapevano molto chiaramente qual era il significato delle sue parole… di fronte a loro c’erano solo due alternative, che avrebbero determinato il destino dell’intero Regno degli Dei, dell’intero Caos Primordiale.


Jie Yuan non lo interruppe, e lo ascoltò con indifferenza.


Aveva aspettato che Yun Che finisse di parlare, ma dopo il suo discorso non disse nulla per parecchio tempo… e nessuno degli altri osò fare il minimo rumore.


Yun Che era a neppure un metro da lei, e persino un Imperatore Divino si sarebbe sentito accapponare la pelle dalla paura, se le fosse stato così vicino. Yun Che fece del suo meglio per nascondere il rumore del suo cuore che batteva all’impazzata, mentre attendeva la risposta dell’Imperatrice Diabolica Colpo Celeste Nemesi dei Diavoli… poco alla volta, cominciò a tremare leggermente e il suo volto divenne scarlatto come del sangue vivo.


Anche se ormai era un Divine King, faceva ancora fatica a mantenere Ade aperto molto a lungo.


Alla fine, i cambiamenti nell’aura di Yun Che attirarono l’attenzione di Jie Yuan. Si voltò leggermente verso di lui e gli disse con freddezza: “Se non riesci a resistere, non c’è bisogno che continui a sforzarti!”


Subito dopo aver concluso la frase, picchiettò distrattamente a mezz’aria con un dito. In quello stesso istante, l'Energia Misteriosa intorno a Yun Che scomparve nel nulla. I Cancelli del Dio Malvagio… Anima Malvagia… Cuore Ardente… Purgatorio… Tuonos… Ade, si chiusero tutti contemporaneamente.


Yun Che non era sorpreso dal fatto che lei potesse reprimere all’istante la sua aura. Ma aveva davvero chiuso direttamente i suoi Cancelli del Dio Malvagio… questo sì che lo scioccò.


Dato che il livello del Potere del Dio Malvagio era incredibilmente alto, la sua Energia Misteriosa si poteva reprimere, ma mai sigillare o alterare direttamente. Sia sulla Stella Polo Blu che nel Regno degli Dei, ogni sorta di arte misteriosa o formazione misteriosa di sigillo non avevano mai avuto alcun effetto su di lui.


Tuttavia, con un semplice picchiettio delle dita, lei era intervenuta sulle radici stesse del suo potere!


Possibile che avesse davvero familiarità con le Vene Misterioses del Dio Malvagio… anzi, con la arte misteriosa del Dio Malvagio stessa!?


“Trattare con gentilezza questo mondo?” il tono di Jie Yuan era così freddo da lacerare l’anima: “Umpf, e quando mai questo mondo ha trattato noi con gentilezza!?”


Distese un braccio e, oltre le sue vesti logore e rovinate, chiunque poté vedere che la sua pelle era ricoperta di cicatrici su cicatrici. Cicatrici così profonde e terrificanti che persino quei potenti Divine Master non trovarono il coraggio di guardarle per più di qualche secondo: “Per tutti questi anni, abbiamo sopportato dolore, umiliazione e disperazione, sempre a un passo dalla morte… e quindi, chi dovrebbe pagare per ciò che ci è stato fatto!?”


Yun Che rabbrividì terribilmente, ma non osò rispondere subito. Al contrario, dopo un breve silenzio disse con un’espressione sincera: “Allora noi… dedicheremo per sempre l’intero universo a ripagarla per il dolore che ha sopportato in questi milioni di anni, Sua Maestà.”


Jie Yuan corrugò la fronte, osservando Yun Che.


“Potrebbe distruggere l’intero creato per sfogare la sua rabbia, potrebbe massacrare tutti gli esseri viventi per avere la sua vendetta… piuttosto, perché non diventare la sovrana assoluta di questo nuovo universo? Lasci che tutti i mortali del mondo la temano e la rispettino. Lasci che obbediscano a ogni suo desiderio e seguano ogni legge e ogni regola che lei imporrà. Non c’è più nessuno che possa farle del male o complottare contro di lei, e non c’è più nessuno di cui lei debba mai avere paura.”


“Può scegliere di godersi la sua vendetta e portare infinite sofferenze a ogni essere vivente dell’universo, oppure può decidere di regnare incontrastata su tutto il Caos Primordiale da qui all’eternità. Sono sicuro che la seconda opzione sia quella più adatta a lei, Sua Maestà. E sono sicuro anche che questa sia la volontà del Dio Malvagio, che questo sia il futuro in cui sperava.”


Jie Yuan: “…”


Tutti ascoltarono in silenzio quelle parole, con il cuore che alternativamente batteva all’impazzata o si fermava. Capivano fin troppo bene, ed erano anche in un certo affascinati dal fatto che… Yun Che stesse davvero cercando di persuadere l’Imperatrice Diabolica Colpo Celeste Nemesi dei Diavoli così tranquillamente e razionalmente.


Yun Che le stava suggerendo di scegliere quello che per loro, ormai, era semplicemente il miglior esito a cui potessero ambire.


Sarebbero sopravvissuti, e anche il Regno degli Dei non sarebbe stato distrutto.


“Sia i Diavoli che gli Dei si sono estinti ormai da tempo, quindi sebbene lei abbia dovuto sopportare sofferenze indicibili a causa di quel complotto, le ha anche permesso di sopravvivere alla terribile calamità che ha posto fine a quell’Era. Ora che è tornata, ogni essere vivente dell’universo sarà totalmente alla sua mercé… anche se forse le mie parole sono piuttosto inappropriate, questo come può non essere considerato il modo in cui il Fato ha deciso di ripagarla, Sua Maestà? Per di più, è un risarcimento che lei può accettare senza timore, Sua Maestà.”


Quando ebbe finito di parlare, Yun Che si abbandonò a un lungo e debole sospiro. Dopodiché, il suo respiro e i battiti del suo cuore sembrarono pietrificarsi.


Tuttavia, l’espressione di Jie Yuan non era mai cambiata, dall’inizio alla fine.


Silenzio, un lungo e terrificante silenzio… nel lontano Regno degli Dei e negli sconfinati Piani d’Esistenza Inferiori, nessuno sapeva che in quel preciso istante, all’estremo est del Caos Primordiale, si stava decidendo il destino dell’intero universo.


Sarebbe stato molto probabilmente deciso dalle prossime parole dell’Imperatrice Diabolica Colpo Celeste Nemesi dei Diavoli.


Alla fine, Jie Yuan ebbe una qualche reazione. Cominciò inaspettatamente a sorridere, per di più con un sorriso terribilmente spento, un sorriso che nessuno riuscì a capire. Si voltò verso Yun Che e lo osservò, con ancora sulle labbra quello strano sorriso, appena accennato. Poi, gli chiese con un tono bizzarro: “Come ti chiami?”


Un Imperatore dei Diavoli dell’Era Primordiale aveva davvero chiesto a un semplice mortale quale fosse il suo nome… semplicemente basandosi su questo, Yun Che si sarebbe potuto vantare per una vita intera.


Yun Che rispose: “Il mio cognome è Yun, e il mio nome è Che.”


“Yun… Che…” per qualche strano motivo, l’Imperatrice Diabolica ripeté quel nome e, poi, il suo sorriso si fece ancora più largo: “Ottimo, davvero ottimo… hai assolutamente ragione. Quel vecchio bastardo di Mo E ormai è morto e l’intera razza degli Dei si è estinta. Inoltre, quelle persone sono solo dei miseri mortali che hanno ricevuto parte dei loro poteri dalle loro Eredità. Anche se uccidessi migliaia di miliardi di persone come loro, non riuscire comunque a sfogare tutto il mio rancore per ciò che è stato fatto a me e al mio Clan!”


Quelle parole contenevano un disprezzo per i “mortali” che era chiaramente radicato fin nelle sue stesse ossa, eppure Qianye Fantian e gli altri si riempirono di gioia quando le sentirono, e alcuni di loro erano così felici che cominciarono a tremare.


Lo sguardo di Jie Yuan scivolò lentamente su tutti loro, mentre diceva con indifferenza: “Anche se tutti voi avete ereditato il Sangue e i poteri di quei cani degli Dei, le parole di Yun Che hanno raggiunto il cuore di questa Imperatrice, perciò ho deciso che non vi ucciderò. Comunque, tutti voi… in futuro mi obbedirete sempre, esat… to?”


Nessuno aveva mai osato dire una cosa del genere a un Divine Master… per non parlare del fatto che fra loro c’erano persino alcuni Imperatori Divini, compreso… l’Imperatore del Drago, considerato da tutti il sovrano incontrastato dell’universo.


Tuttavia, non appena Jie Yuan pronunciò quella frase, a tutti quegli individui in vetta al Caos Primordiale sembrò di udire una musica celeste. Qianye Fantian, che fino a un attimo primo era rimasto pateticamente in ginocchio, si sollevò leggermente e si inginocchiò come si deve il più in fretta possibile. Si prostrò a terra il più umilmente che poté e rispose: “Questo insignificante sovrano, Qianye Fantian, accetta di giurare fedeltà e ubbidienza eterna a Sua Maestà l’Imperatrice Diabolica, insieme a tutto il suo Regno del Monarca Brahma. Se mai mostreremo la minima infedeltà, che i Cieli puniscano me e il mio intero Clan colpendoci ancora e ancora con dei fulmini celesti, facendoci scomparire dalla faccia dell’universo!”


In quell’istante, l’Imperatore Divino più potente della Regione Orientale stava elevando il significato della parola “opportunismo” a una forma d’arte, con quella performance.


Con tutti i Realm King dei Reami Superiori della Regione Orientale lì presenti, con così tanti Imperatori Divini accanto a lui, aveva comunque gettato al vento tutto il suo orgoglio e la sua dignità appena aveva potuto. Non aveva esitato né tentennato per un singolo istante, giurando fedeltà all’Imperatrice Diabolica appena ne aveva avuta l’occasione.


Si era prostrato a terra in maniera incredibilmente umile. Le sue parole sembravano così sincere da essere state pronunciate con devoto fervore, il suo giuramento era stato così spietato da far rabbrividire fin nell’anima tutti coloro che lo avevano sentito.
                                


                                



