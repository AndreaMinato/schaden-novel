---
weight: 1465
title: Capitolo 1465 – Re Senza Corona
pubDate: 2025-03-10T08:57:10.452Z
tags:
    - atg
---


Capitolo regolare,
2 in coda (1 Federico + 1 Paolo), 4/10 donazione
-Schadenfreude


Dopo essere rimasto nella Stella Polo Blu per quindici giorni, Yun Che finalmente si ricordò di avere delle questioni importanti di cui occuparsi e tornò nel Regno degli Dei.


Jie Yuan non si era mostrata a lui nemmeno una volta durante questo periodo di tempo, probabilmente perché stava accompagnando You'er nel piccolo mondo sotto il Precipizio della Nuvola. Yun Che non osava andare a cercarla. Inoltre pensava costantemente ai cento diavoli infuriati che stavano per entrare nel Caos Primordiale e non riusciva a pensare a delle contromisure nonostante questa pace temporanea.


Ora non c'era nessuno nell'universo capace di rivaleggiare con un solo diavolo... figuriamoci cento.


La sola speranza era sempre stata Jie Yuan e solo lei.


Poteva davvero farle cambiare idea prima che fosse troppo tardi...? Yun Che non era affatto sicuro di riuscirci.


Comunque il continente del Cielo Misterioso e l'Regno Demoniaco Illusorio non avevano più subìto delle invasioni di Bestie Misteriose da quando era arrivata l'Imperatrice Diabolica. Yun Che non ne fu sorpreso minimamente. Considerato il potere della donna, era un obiettivo molto semplice.


Yun Che tornò di nuovo nel Regno degli Dei, ma stavolta non utilizzò una pietra misteriosa Spaziale, né il Palazzo Celestiale della Luna Evanescente. Invece scelse un metodo completamente diverso.


Volò direttamente nello spazio e si diresse verso la Divina Regione Orientale con il suo potere.


Lo spazio era infinitamente vasto. Quando Yun Che si girò a dare un'occhiata alla Stella Polo Blu, era già piuttosto distante da lui.


Forse perché la maggior parte dei pianeti erano cupi o color cremisi, ma la Stella Polo Blu risaltava tra di essi. Sembrava una perla color lapislazzulo in questo angolo di universo.


Questo era il motivo del suo nome. Era la prima volta che vedeva questo pianeta con i suoi occhi però. In passato aveva solo sentito parlare del suo aspetto e non si era mai reso conto di quanto fosse splendido fino ad oggi.


"in passato ho sempre pensato che la Stella Polo Blu avesse troppa acqua e troppa poca terra, ma ora... è così splendida da farmi provare orgoglio."


"La prossima volta la farò vedere a Wuxin." Yun Che sorrise tra sé e sé e memorizzò l'immagine distante della Stella Polo Blu e le migliaia di stelle dall'aspetto strano nello sfondo.


Quando un coltivatore dei piani inferiori raggiungeva il Divine Origin Realm, avrebbe potuto viaggiare nello spazio e avrebbe potuto percepire l'esistenza di un piano superiore, come il Regno degli Dei, con la sua percezione. Ricordava vagamente che questo processo era chiamato "Ascensione". La prima volta che Yun Che era arrivato nel Regno degli Dei, era stata Mu Bingyun a condurlo lì. Inoltre allora non era un coltivatore della via del divino.


Una volta che tornò al Regno degli Dei, avrebbe "completato la sua ascensione".


La Stella Polo Blu non era troppo lontana dall'est della Divina Regione orientale. All'inizio Yun Che trascorse un po' di tempo a fare dei giri turistici. Dopodiché volò a tutta velocità verso il Regno della Canzone Glaciale e raggiunse la sua destinazione in meno di dieci giorni.


Quando arrivò, notò subito un'enorme quantità di aure potenti che appartenevano a coltivatori o ad arche profound.


"Tsk, sapevo che sarebbe accaduto."


Yun Che non fu minimamente sorpreso della loro presenza. Ripensò anche a quando Jasmine aveva finito di riforgiare il suo corpo e si era rivelata nel continente del Cielo Misterioso. Allora i quattro grandi Luoghi Sacri si erano spaventati a morte e i loro capi avevano strisciato di fronte a Jasmine.


Era una scena simile a ciò che aveva sperimentato allora.


Indubbiamente era il potere assoluto di Jie Yuan ad averli spinti a fare questo.


A quanto pareva, non importava se fossi un misero mortale dei piani inferiori o una persona importante del Regno degli Dei, tutti sarebbero stati uguali di fronte a questa forza incredibile.


La sola differenza era che la scorsa volta era stata Jasmine a sovrastare gli altri, mentre ora era Jie Yuan a farlo.


Yun Che sospirò tra sé e sé... Ovviamente questi capi dei regni stellari superiori stavano cercando di attirare il suo favore attraverso il Regno della Canzone Glaciale e, così, intrattenere buoni rapporti con una certa imperatrice diabolica... Alla fine, sono al loro stesso livello, sperando di intimidire gli altri con un potente sostenitore.


Mi chiedo quando sarò abbastanza forte da intimidirli senza un supporto...


Ogni persona che aveva visitato il Regno della Canzone Glaciale ultimamente era un Realm King, quindi era solo naturale che avessero avvistato Yun Che ancora prima che lui li vedesse. Di conseguenza, ciò che sarebbe dovuto essere un ritorno silenzioso, scatenò subito un enorme tumulto.


Il trambusto non influenzò solo il Regno della Canzone Glaciale. Le notizie del suo ritorno si diffusero per tutta la Divina Regione Orientale.


Per un po', ogni regno stellare superiore vicino al Regno della Canzone Glaciale si riempì di attività. Tutti si stavano avvicinando al Regno della Canzone Glaciale usando arche profound che usavano a stento ogni due secoli.


Molto presto, frotte di grandi coltivatori invasero il Regno della Canzone Glaciale come uno sciame di locuste. I Realm King di livello superiore non si rivelavano mai nei regni stellari intermedi, quindi sarebbe stato già un miracolo scorgerne uno. Oggi però, queste persone importanti si erano radunate nel cielo sopra la setta della Divina Fenice di Ghiaccio come se fossero dei comuni cavoli al mercato.


Mentre arrivavano sempre più ospiti, perfino Mu Xuanyin fu costretta a rivelarsi e a riceverli.


Anche i tre più grandi regni stellari superiori: quello della Luce di Gemma, del Sacro Universo e del Cielo Velato si erano presentati. Luo Shangchen aveva portato apposta Luo Changsheng e Shui Qianheng naturalmente era venuto con Shui Meiyin.


Non molto tempo dopo arrivò anche Huo Poyun del Regno del Dio della Fiamma. Da solo però.


Alla fine perfino i tre più grandi imperatori della Divina Regione Orientale porsero visita al Regno della Canzone Glaciale quasi allo stesso tempo. La loro presenza era sicuramente scioccante... ma non inaspettata per le persone che sapevano la verità.


Il clima nel regno della Fenice di Ghiaccio si bloccò in modo innaturale. Questa atmosfera senza precedenti aveva ammutolito ogni membro della setta della Divina Fenice di Ghiaccio, dal discepolo più debole all'Anziano più potente. In questi giorni erano tutti così tesi che stavano perfino camminando e parlando con estrema cautela.


Che diavolo stava succedendo?


Da quando l'intera Divina Regione Orientale aveva iniziato ad orbitare attorno al Regno della Canzone Glaciale?!


Yun Che finalmente si era rivelato e la sua comparsa significava che l'Imperatrice Diabolica Colpo Celeste Nemesi dei Diavoli aveva qualcosa da dire. Come potevano rimanere con le mani in mano sapendo che quella donna poteva decidere il futuro del mondo intero?


In meno di un giorno, quasi metà dei regni stellari superiori nella Divina Regione Orientale si era precipitata nel Regno della Canzone Glaciale. Anche i rappresentanti di piani incredibilmente distanti si stavano precipitando qui.


Tutti e tre gli imperatori divini, a parte lo scomparso capo degli Dei Stellari, erano arrivati. Naturalmente Yun Che non aveva altra scelta se non rivelarsi.


Nella sala degli ospiti della setta della Divina Fenice di Ghiaccio, Mu Xuanyin era seduta nel trono principale, mentre Yun Che era accanto a lei. Ad una sola occhiata, quasi tutte le persone all'interno erano abbastanza importanti da sbalordire l'intero Regno degli Dei con la loro presenza. Yun Che iniziò a preoccuparsi che la stanza collassasse all'improvviso a causa della loro aura.


"Giovane Divino Yun." Disse gentilmente Qianye Fantian con un tono un po' preoccupato: "È un bene vedere che sia sano e salvo."


"Eheh," L'Imperatore dell'Eternità ridacchiò mentre si accarezzava la barba: "Avevo notato l'adorazione dell'Imperatrice Diabolica nei confronti di Yun Che, così non ero troppo preoccupato della sua scomparsa. Avevo proprio ragione."


"Abbiamo sentito che stavate facendo un giro nel Caos Primordiale." Disse Xia Qingyue: "Ha formato un'opinione riguardo il mondo attuale?"


"La domanda dell'Imperatrice degli Dei Lunari è anche una nostra preoccupazione." Shui Qianheng disse con serietà, ma con un tono sicuro: "Dicci cosa sai, presto, mio caro genero. È una questione della massima importanza."


Molti Realm King strinsero i denti senza farsi vedere quando sentirono le parole di Shui Qianheng.


Prima lo avevano deriso in segreto quando avevano sentito della morte di Yun Che, ma ora... il Regno Luce di Gemma non meritava una fortuna del genere!


Nella storia della Divina Regione Orientale, il Regno Luce di Gemma era sempre stato inferiore a quello del Sacro Universo. Tuttavia entrambi i regni stellari avevano avuto un grosso colpo di fortuna durante questa generazione. Avevano prodotto Luo Changsheng, Shui Yingyue e Shui Meiyin dalla Divina Anima Immacolata!


Inoltre, sembrava sempre di più che Yun Che sarebbe diventato il genero del Realm King Luce di Gemma. Per quanto riguardava Luo Changsheng del Regno del Sacro Universo... era evidente a tutti che provasse ostilità nei confronti di Yun Che.


Il Realm King del Sacro Universo ultimamente doveva essere proprio pieno di rimpianto.


Yun Che scorse con lo sguardo la folla per poi dire con serietà: "Non c'è bisogno di preoccuparsi della signora Imperatrice Diabolica. Allora la signora Imperatrice Diabolica amava il Dio Malvagio così tanto da infrangere un tabù. Naturalmente un sentimento del genere non può svanire così facilmente."


"..." La folla si scambiò delle occhiate dopo aver sentito le parole di Yun Che.


Xia Qingyue disse: "Significa che alla fine ha messo da parte il suo odio e la sua furia per il potere e l'ultimo desiderio del Dio Malvagio?"


Yun Che annuì. "Esatto. Nonostante la signora Imperatrice Diabolica sia il capo della razza dei diavoli, non è una persona malvagia o violenta. Se fosse così, il Dio Malvagio non si sarebbe innamorato di lei allora. Le tribolazioni che ha sofferto fuori dal Caos Primordiale non hanno cambiato la sua natura e tutte le persone che odiava sono già morte.
Anche l'era che conosceva è passata da tempo. Nonostante sia passato meno di un mese dal suo ritorno, ha deciso di mettere da parte il suo odio e lasciare il mondo in pace. Ha anche promesso di non ferire nessuna creatura vivente a meno che non gli sia dato un buon motivo per farlo... Questo è ciò che ha detto, non sono miei ipotesi."


Le parole di Yun Che sembrarono musica celeste alle orecchie dei Realm King. Più della metà di loro balzarono in piedi controllando a stento l'entusiasmo: "Ne sei... assolutamente certo?"


"L'Imperatrice Diabolica Colpo Celeste Nemesi dei Diavoli ha davvero detto così?" Perfino l'Imperatore dell'Eternità si era alzato.


"Mn. Non mentirei su una questione così importante." Disse con serietà Yun Che.


"Questo... è meraviglioso!" L'Imperatore dell'Eternità alzò lo sguardo al cielo e sospirò, come se gli fosse stato rimosso un peso terribile dalle spalle. Tutto il suo corpo sembrò rilassarsi.


L'atmosfera insolitamente tesa cambiò drasticamente. L'immensa gioia e la sensazione di essere sfuggiti dalla morte furono così intense che perfino Mu Xuanyin sospirò di sollievo.


Con entusiasmo, l'Imperatore dell'Eternità si rivolse verso Yun Che e disse con serietà: "Yun Che... no, Giovane Divino Yun. Il ritorno dell'Imperatrice Diabolica avrebbe dovuto decretare la fine del mondo. Nessuno di noi ha perfino osato sognare un risultato del genere. Se non fosse stato per te... figuriamoci questa pace, nessuno di noi sarebbe rimasto vivo fino ad oggi. Per favore, accetta un mio inchino."


Si stava già inchinando prima ancora di finire di parlare.


Chi al mondo si meritava un segno di rispetto simile da un divino imperatore? Yun Che aveva sempre provato un profondo senso di gratitudine e rispetto nei confronti dell'Imperatore dell'Eternità, ed era grazie a lui che era riuscito ad incontrare l'Imperatrice Diabolica. Così come poteva accettare un inchino da lui? Si alzò velocemente e disse: "Non può farlo!"


Ma era impossibile che Yun Che riuscisse a fermarlo, specialmente dato che l'imperatore era molto più potente di lui. Non solo non riuscì ad impedirglielo, ma il vecchio lo immobilizzò con la sua aura, così da poter finire di inchinarsi.


Chi avrebbe pensato che l'imperatore divino più rispettabile e prestigioso nell'intero Regno degli Dei si sarebbe degnato di inchinarsi così profondamente di fronte ad un giovane?


L'Imperatore dell'Eternità si rialzò senza imbarazzo. Al contrario, stava mostrando un sorriso contento: "Giovane messia, non c'è nessuno che merita questo titolo più di te. Nessuno merita un inchino da me a parte te. In effetti tutti dovrebbero mostrare la loro gratitudine."


"L'Imperatore dell'Eternità ha ragione!" L'Imperatore del Brahma si fece avanti e disse: "Ha salvato il mondo e ha sventato questa catastrofe."


Dopodiché l'Imperatore del Brahma si inchinò con completa sincerità. Non mostrò nessuna arroganza, anche se era il numero uno nella Divina Regione Orientale.


Perché i Realm King superiori avrebbero mostrato riserbo se perfino gli imperatori divini si stavano inchinando davanti a Yun Che? Si precipitarono frettolosamente da Yun Che per poi riempire l'intera sala di lodi e ringraziamenti.


"Per favore, accetti un inchino, giovane divino Yun!"


"I suoi risultati e le sue virtù meritano di essere ricordati in eterno giovane divino Yun!"


"Non potrò mai ripagare il favore del giovane divino Yun. Se ha qualche richiesta, per favore chieda qualunque cosa al nostro Regno della Stella Infinita!"


.....


Nessuno avrebbe creduto che un intero gruppo di grandi esperti dalla forza e della posizione enorme si sarebbero inchinati a Yun Che.


Shui Qianheng era il solo che stava sorridendo con fare raggiante con le mani dietro la schiena.


"Perché non lo stai ringraziando papà?" Shui Meiyin lo stuzzicò.


"Umpf! È il mio genero, no? Perché oserebbe accettare un mio inchino?" Disse con orgoglio Shui Qianheng.


Shui Meiyin gli fece la linguaccia di nascosto per poi sorridere anche lei.
                                


                                



