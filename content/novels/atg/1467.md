---
weight: 1467
title: Capitolo 1467 – Prendere in Prestito Yun Che
pubDate: 2025-03-10T08:57:10.452Z
tags:
    - atg
---


Capitolo regolare, 2 in coda, 4/10 donazione
-Alstor


Dopo l’annuncio di Yun Che, non era difficile immaginare che tutti avrebbero vissuto nell’ansia e nella paura per i mesi seguenti.


Eppure, non avrebbero potuto fare nulla, sebbene fossero gli individui più potenti dell’universo. Avrebbero potuto solo scommettere su Yun Che e affidare a lui le loro speranze.


Messia… Non c’era mai stato un vero “messia” nell’universo, prima di allora.


Anche se la dichiarazione dell’Imperatore dell’Eternità era stata a dir poco scioccante, aveva ragione a dire che se Yun Che avesse davvero salvato il mondo da quella catastrofe, nessuno avrebbe potuto ripagarlo appieno… neppure nominarlo sovrano assoluto del Regno degli Dei sarebbe stato sufficiente.


Dopo che Yun Che ebbe riferito tutto ciò che doveva, i Realm King porsero a lui e alla setta della Fenice di Ghiaccio i loro saluti, poi se ne andarono.


Era raro che si radunassero in quel modo, e in qualsiasi altra situazione avrebbero sicuramente sfruttato appieno l’occasione per discutere piani e contromisure. Ma di fronte a cento Diavoli il cui potere trascendeva i limiti del loro universo… qualsiasi strategia sarebbe stata semplicemente ridicola.


“Giovane Divino Yun, ci affidiamo a te.” ripeté ancora una volta l’Imperatore dell’Eternità, prima di andarsene.


Yun Che annuì con decisione e rispose: “Non si preoccupi. Farò del mio meglio. E poi, per favore mi chiami semplicemente per nome.”


“Hehe, d’accordo.” L’Imperatore dell’Eternità sorrise, annuì a sua volta e lo salutò.


La pressione che l’Imperatore dell’Eternità avvertiva sulle proprie spalle non scomparve neppure dopo che se ne fu andato.


Subito dopo la sua partenza, anche Qianye Fantian raggiunse Yun Che e gli disse in tono molto serio: “Giovane Divino Yun, ora sei l’unica speranza del mondo. Per favore, se avessi bisogno dell’aiuto del Regno del Brahma chiedici pure qualsiasi cosa.”


“Lo farò.” Yun Che annuì con un’espressione indifferente, ma all’improvviso la voce di Xia Qingyue risuonò piano nelle sue orecchie.


Si voltò leggermente verso di lei e incrociò il suo sguardo. Lei lo distolse subito dopo, senza dire nient’altro.


“Ahem… Imperatore del Brahma, l’Energia Diabolica che la tormenta ha avuto qualche ricaduta, di recente?” chiese Yun Che, con uno sguardo preoccupato.


“Hehe.” Qianye Fantian sorrise e rispose con gratitudine: “Ormai è passato quasi un mese dall’ultima crisi, Giovane Divino Yun. Già solo questo tuo favore mi sembra oltre le mie possibilità di ripagarti.”


Yun Che sorrise, raggiante, e disse: “Per me è un onore aiutare l’Imperatore Divino più potente della nostra Regione Orientale. Tuttavia, la mia forza misteriosa è ancora bassa, quindi non sono riuscito a eliminare completamente l’Energia Diabolica in una volta sola. Sicuramente, presto avrà di nuovo delle crisi…”


Yun Che si prese qualche secondo per pensare, poi la sua espressione divenne più decisa: “Ho una proposta: verrò a visitarla nel Regno del Brahma e purificherò di nuovo l’Energia Diabolica all’interno del suo corpo. Farò del mio meglio per eliminarla completamente, così che non abbia mai più altre ricadute.”


Gli occhi di Qianye Fantian si illuminarono all’improvviso. Era l’Imperatore del Brahma, l’uomo più forte dell’intera Regione Orientale, eppure sembrava incredibilmente grato a Yun Che per la generosità che gli stava mostrando, al punto che rispose frettolosamente: “La tua responsabilità è di salvare il mondo, Giovane Divino Yun, e io semplicemente soffro di tanto in tanto. Non merito di ricevere un così grande favore da te, Giovane Divino Yun.”


Yun Che si lasciò sfuggire un sospiro, poi spiegò: “La fretta è una cattiva consigliera. Devo aspettare il momento più opportuno per parlare con Sua Maestà l’Imperatrice Diabolica, altrimenti rischierei solo di peggiorare la situazione. Per il momento non intendo disturbarla, e ho abbastanza tempo libero, quindi non c’è bisogno che rifiuti la mia proposta, Imperatore.”


“Inoltre, ho avuto l’onore di visitare tre dei quattro Reami Sovrani della Regione Orientale, ma ancora non sono stato in quello più potente. Spero che non mi biasimi se spero di poter unire l’utile al dilettevole.”


Qianye Fantian sembrò ancora più entusiasta: “Cosa stai dicendo, Giovane Divino Yun? Per il Regno del Brahma sarà un onore averti come ospite!”


“Se è questo che desideri, non posso certo rifiutare di nuovo la tua offerta. Tornerò subito nel Regno del Brahma e mi occuperò dei preparativi per riceverti il prima possibile, Giovane Divino Yun.”


Qianye Fantian se ne andò dopo aver salutato Yun Che. Stava ancora sorridendo, ma nei suoi occhi lampeggiò uno sguardo dubbioso non appena gli diede le spalle.


“Giovane Divino Yun, il Regno del Sacro Universo vorrebbe invitarla a visitarci e ad essere nostro ospite, se ne avrà il tempo. L’intero setta verrebbe ad accoglierla, se accettasse… arrivederci.” Anche Luo Changsheng porse i suoi saluti a Yun Che. Il suo sorriso non era né adulatorio né arrogante.


“Sei troppo formale, Giovane Maestro Changsheng.” Anche Yun Che stava sorridendo. Sembravano quasi due semplici conoscenti.


“Arrivederci, Giovane Divino Yun.” Stavolta, fu Huo Poyun ad avvicinarsi e a salutarlo.


“Mn. Prenditi cura di te, Giovane Maestro della setta Huo.” Yun Che annuì con un sorriso.


Quando tutti se ne furono andati, alla fine l’atmosfera nel setta della Fenice di Ghiaccio tornò normale.


Yun Che stava proprio per tirare un sospiro di sollievo dopo aver salutato tutti, quando una ragazza slanciata comparve improvvisamente di fronte a lui, sorridendo: “Come ti sembro oggi, Fratellone Yun? Sono carina?”


Quel giorno, Shui Meiyin indossava un abito blu che esaltava di meno il suo fisico femminile, ma le dava un’aria un po’ più pura e innocente. Il suo sorriso rivaleggiava addirittura con quello della Feng Xue’er di parecchi anni prima.


“… Sì, molto.” Lo sguardo di Yun Che era rapito da Shui Meiyin. Annuì e rispose senza quasi rendersene conto.


“Hehehehehehe.” Shui Meiyin si sentì incredibilmente felice quando capì che Yun Che era ammaliato dalla sua bellezza. Si avvicinò e, all’improvviso, gli sussurrò all’orecchio: “Fratellone Yun, posso chiederti una cosa? L’Imperatrice Diabolica ha fatto la cattiva con te?”


“La cattiva?” Yun Che non capì cosa intendesse dire.


“Beh… ho sentito delle voci molto strane, negli ultimi giorni. Dato che sei così bello e hai ereditato il Potere del Dio Malvagio, Fratellone Yun, secondo alcuni l’Imperatrice Diabolica potrebbe aver proiettato su di te il suo vecchio amore… e quindi, ti ascolterebbe solo perché le hai offerto il tuo corpo, Fratellone Yun.”


“~!@#￥%... che cazzo...” Yun Che sbottò subito: “Certo che no! Chi è il bastardo che l’ha detto!? Stiamo parlando dell’Imperatrice Diabolica Colpo Celeste Nemesi dei Diavoli, come potrebbe averci davvero anche solo pensato? E poi… ti sembro uno che ‘offrirebbe il proprio corpo’!?”


Shui Meiyin lo fissò e annuì seriamente: “Sì!”


Swoosh! Yun Che afferrò subito le guance di Shui Meiyin, scuotendo la sua testa: “Sì un cazzo! Sai solo dire idiozie tutto il tempo, ragazzina!”


“Ahi!” esclamò Shui Meiyin, appoggiandosi le mani sulle guance arrossate… non era chiaro se fosse perché Yun Che le aveva pizzicate o per l’imbarazzo: “Fratellone Yun, mi hai appena stretto il viso fra le mani. Sono felicissima.”


Yun Che non riuscì a trattenersi dal sorriderle: “Sei praticamente identica a com’eri la prima volta che ci siamo incontrati. Com’è possibile che in tremila anni tu non sia cambiata affatto?”


Lo sguardo di Yun Che scivolò leggermente più in basso… non sembrava cresciuta neppure lì.


Quando Shui Meiyin sentì le parole “tremila anni”, divenne improvvisamente scura in volto. Negò imbarazata: “Cosa stai dicendo! Sono passati solo tre anni, capito!? Tre anni!”


Fino a quel momento, non le era importato nulla della faccenda… ma dato che Yun Che aveva ancora un’età a due cifre, lei aveva cominciato a preoccuparsi eccessivamente della sua.


“Va bene, va bene, sono passati solo tre anni.” Rispose Yun Che, con un sorriso beffardo.


Shui Meiyin fece roteare leggermente i suoi occhi brillanti come stelle, ma subito dopo si piegò leggermente verso Yun Che e gli disse: “Avrò solo tre anni in più, ma non sono più poi così giovane. Quando intendi sposarmi?”


Yun Che osservò il suo volto dolce e arrossato, poi rispose con un sorriso raggiante: “Se davvero non riesci ad aspettare, possiamo sempre partire subito dalla rima notte di matrimonio. Che ne dici di stasera?”


All’inizio, Yun Che era stato confuso, disorientato e stupito dall’ossessione che Sui Meiyin aveva per lui, ma adesso… senza rendersene conto, aveva finito per accettarla e anche per apprezzare le sue attenzioni.


Non poteva negare di sentirsi sempre felice e tranquillo insieme a lei.


Shui Meiyin non solo non reagì con rabbia o imbarazzo, ma inaspettatamente i suoi occhi brillarono ancora di più e ridacchiò: “Fantastico! Se è questo che vuoi, allora mi sottoporrò al tuo volere, Fratellone Yun. Però… mi chiedo se tutte le tue mogli saranno d’accordo, Fratellone Yun?”


“Ahem!” Yun Che assunse un’espressione più seria e alzò la voce: “Tutte le mie donne considerano servire il loro caro marito la massima priorità! Sai, sembra quasi che tu stia mettendo in discussione il mio orgoglio maschile!”


“Già, capisco, sei davvero fantastico, Fratellone Yun. In futuro, mi assicurerò anche io di obbedirti sempre.” Rispose Shui Meiyin, con un sorriso ancora più felice e… più malizioso?


Yun Che era piuttosto autocompiaciuto, ma all’improvviso corrugò le sopracciglia senza apparente motivo.


Hmm? C’è qualcosa che non quadra in tutto questo…


Yun Che si voltò di scatto, e vide subito Mu Xuanyin e Xia Qingyue una a fianco dell’altra, a meno di tre metri da loro. Erano in assoluto silenzio e i loro volti erano privi di espressione, però era impossibile sapere da quanto fossero lì.


“…” Yun Che si sentì cedere le ginocchia e si morse un labbro, ma non riuscì comunque a costringersi a sorridere. Disse, irrigidito: “Maestra, Qingyue, siete… qui.”


Mu Xuanyin: “…”


Xia Qingyue: “…”


“Er, Qingyue… perché prima mi hai detto di dire tutte quelle cose all’Imperatore del Brahma?” Yun Che si costrinse a iniziare una conversazione.


Anziché rispondergli, Xia Qingyue si voltò verso Mu Xuanyin e commentò: “Signora Mu, vorrei prendere in prestito Yun Che per qualche giorno. Per lei va bene?”


“Nessun problema. Sei libera di portarlo via ogni volta che vuoi.” Rispose Mu Xuanyin, senza la minima esitazione.


“Eh? Dove mi vuoi portare, Qingyue?” le interruppe Yun Che… Aspetta, non è questo il punto. Non dovreste prima chiedere a me cosa ne penso, voi due?


“Non mi vuole chiedere perché, Signora Mu?” domandò a bassa voce Xia Qingyue, voltandosi di nuovo verso Mu Xuanyin.


“Non serve.” Mu Xuanyin le lanciò un’occhiata: “Del resto, non gli farai del male, giusto?”


Yun Che: “Ecco, io non ho accettato…”


“D’accordo.” Xia Qingyue la salutò tranquillamente: “Glielo riporterò sano e salvo fra una decina di giorni, Signora Mu.”


“Mi va bene tutto, purché sia ancora vivo. Non mi importerebbe se anche gli mancasse una gamba o due.” Commentò Mu Xuanyin, sbuffando.


Yun Che: “Maestra, prima ci sono un paio di cose che…”


“Se non le serve adesso, allora lo porterò via subito. Va bene, Signora Mu?” domandò Xia Qingyue.


“Ottima idea. Con lui in giro, il Regno della Canzone Glaciale non avrebbe un solo momento di pace.” Mu Xuanyin accettò immediatamente: “Dato che si tratta di te, dovresti riuscire a controllarlo.”


Yun Che: (￣ェ￣;)……


Ahia… Shui Meiyin si portò un dito davanti alle labbra, sovrappensiero.


Le mie avversarie sono davvero terrificanti… sapevo che avrei dovuto portare con me anche la Sorellona per farmi aiutare!


……………………


Ai confini del Regno della Canzone Glaciale.


“Per favore, aspetta un attimo, Giovane Maestro della setta Huo.”


Una voce amichevole chiamò Huo Poyun proprio un attimo prima che lasciasse il Reame.


Il giovane Maestro di setta si voltò e sorrise alla persona che l’aveva seguito senza che lui lo notasse: “Giovane Maestro Changsheng! Per caso, hai qualche consiglio da darmi?”


“Hehe.” Luo Changsheng sorrise e rispose: “Consigli? Non oserei mai. Volevo solo ringraziarti.”


Huo Poyun accennò un sorriso: “La tua Maestra è stata ferita terribilmente e la sua reputazione ha subito un duro colpo. Dovrei essere io a esserti grato per non avermi incolpato dell’accaduto, figuriamoci se posso accettare i tuoi ringraziamenti.”


“No, no.” Luo Changsheng scosse la testa: “Sono due faccende che non c’entrano l’una con l’altra. Indipendentemente da ciò che è successo, non dimenticherò mai il favore che mi hai fatto. Se in futuro ne avrò l’opportunità, prometto che ti ripagherò.”


“Non ce n’è bisogno.” Huo Poyun scosse la testa e sospirò piano: “Quel giorno presi la mia decisione in uno scatto d’egoismo. So che pensi che stessi solo cercando di usarti, e hai perfettamente ragione.”


“Hehe, non c’è bisogno di essere così cortesi, Giovane Maestro della setta Huo. So come ci si sente.” Luo Changsheng fece una piccola pausa, poi si lamentò in un tono apparentemente distaccato: “Incontrare una donna per cui si è disposti a tutto è la più grande fortuna che si possa avere nella propria vita. E, d’altro canto, nulla è doloroso quanto perderla, vedendola sedotta da un altro uomo, soprattutto quando il tuo rivale è…”


“Basta.” Il sorriso di Huo Poyun scomparve immediatamente e interruppe Luo Changsheng: “Giovane Maestro Changsheng, ho trascorso tremila anni nella Perla dell’Eternità insieme a te. So bene quanto odi Yun Che.”


Luo Changsheng: “…”


“Sono abbastanza sicuro che doverti inchinare di fronte alla persona che odi ferocemente da tremila anni sia ancora peggio che soffrire per amore, no?”


Le ultime parole di Huo Poyun furono incredibilmente dirette e fredde.


Luo Changsheng socchiuse gli occhi, poi scoppiò improvvisamente a ridere: “Hahahaha, forse hai ragione. Ma così vanno le cose, è il destino, no? I mortali non possono opporsi ai Cieli. Se questo è il volere del fato, allora nessuno si può opporre, che lo voglia o no. Cos’altro si può fare, del resto?”


“Quindi, fingiamo che quel giorno non sia successo nulla. Sarà meglio sia per me sia per te.” disse Huo Poyun.


Luo Changsheng lo fissò, senza mai smettere di sorridere: “Capisco cosa intendi dire, Giovane Maestro della setta Huo. Non preoccuparti, non dirò a nessuno che sei stato tu a contattarmi, quel giorno… e, soprattutto, non lo dirò a Yun Che. Sono Luo Changsheng, ho dei princìpi.”


Huo Poyun: “…”


“Il Regno del Dio della Fiamma è diventato un Reame Superiore solo di recente, e ci vorrà molto tempo perché si abitui alla dura lotta per la sopravvivenza dei Reami Superiori. Se durante questo periodo dovessi avere dei problemi, per favore non esitare a chiedermi aiuto, Giovane Maestro della setta Huo.”


Detto questo, Luo Changsheng si voltò e se ne andò volando. La sua sagoma scomparve ben presto nel candido panorama innevato.


Huo Poyun rimase fermo per un po’, respirando affannosamente. Se ne andò solo parecchio tempo dopo.
                                


                                



