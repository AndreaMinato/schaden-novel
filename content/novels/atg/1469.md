---
weight: 1469
title: Capitolo 1469 – La Minaccia del Mare Meridionale
pubDate: 2025-03-10T08:57:10.452Z
tags:
    - atg
---


Capitolo Sponsorizzato! Grazie mille Paolo! 0 in coda, 4/10 donazione
-Alstor


“L’Imperatrice Diabolica Colpo Celeste Nemesi dei Diavoli in effetti è il più grande deterrente che tu possa desiderare, al momento.” Xia Qingyue non contraddisse Yun Che: “La sua presenza ha creato una minaccia incredibilmente terribile sull’intero universo. Ma eccetto questo, lei cos’altro ha? E puoi davvero utilizzare appieno il suo potere?”


Yun Che: “…”


“Non mi serve una risposta.” Senza aspettare che Yun Che ribattesse, Xia Qingyue aveva già ripreso a parlare, con un tono così calmo da non ammettere discussioni: “Sono sicura di no. È una degli Imperatori dei Diavoli dell’Era Primordiale, come potrebbe lasciare che un mortale la controlli liberamente! Inoltre, sei colui che ha ereditato il potere del Dio Malvagio, se ti dovessi affidare al potere di altri per vantarti, sicuramente sarebbe delusa, ti disprezzerebbe e si infurierebbe.”


Ogni singola parola di Xia Qingyue andava dritta al punto… in effetti, pochi giorni prima Jie Yuan gli aveva dato quello stesso avvertimento, dicendogli che doveva scordarsi di potersi affidare a lei e al suo potere.


“Se io ne sono così sicura, sicuramente lo saranno anche altri.” Continuò Xia Qingyue: “Per di più, questo è solo un aspetto secondario. Hai mai pensato a cosa succederebbe, se un giorno il deterrente dell’Imperatrice Diabolica Colpo Celeste Nemesi dei Diavoli scomparisse?”


“Ma è l’Imperatrice Diabolica Colpo Celeste Nemesi dei Diavoli, chi mai potrebbe farla sparire?” domandò Yun Che.


“Quando dico che il suo deterrente potrebbe sparire, non mi riferisco necessariamente a lei. Mi riferisco al suo ‘debito’ nei tuoi confronti. Perché, in fondo, sei solo l’erede del potere del Dio Malvagio, sei solo un mortale, non il vero e proprio Dio Malvagio.”


“…” Yun Che non la contraddisse, ma in fondo al suo cuore non era del tutto d’accordo con lei. Perché, anche trascurando il potere del Dio Malvagio, aveva comunque Hong’er e You’er, perciò il timore di Xia Qingyue non si sarebbe mai realizzato.


Xia Qingyue sembrò notare che Yun Che non era d’accordo, e sospirò mentalmente, riprendendo: “Un giorno, l’Imperatrice Diabolica Colpo Celeste Nemesi dei Diavoli potrebbe davvero scomparire o lasciare questo universo, in un modo o nell’altro.”


“So che sicuramente vorrai dire che è impossibile, ma lascia che ti faccia qualche domanda…”


Xia Qingyue inarcò le sue sopracciglia slanciate e disse senza fretta: “Quando sei morto nel Regno degli Dei Stellari, credevi che saresti sopravvissuto miracolosamente?”


Yun Che: “…”


“Anni fa, quando sei arrivato nel Regno degli Dei per la prima volta e hai scoperto cosa significasse davvero essere un Reame Sovrano, se qualcuno ti avesse detto che io sarei diventata l’Imperatrice degli Dei Lunari qualche anno più tardi, l’avresti creduto possibile?”


Yun Che: “…”


“Quando eri giovane e vivevi a clan della Nuvola Vagante, hai per caso mai immaginato che un giorno il tuo destino sarebbe stato di salvare l’intero Caos Primordiale?”


Yun Che: “…”


“Ci sono molte cose che si credono impossibili ma possono accadere, al mondo. Questo vale specialmente… riguardo a quali siano le intenzioni dell’Imperatrice Diabolica Colpo Celeste Nemesi dei Diavoli. Che decida di essere buona o malvagia, che desideri essere generosa con te oppure no, dipende solo ed esclusivamente da lei, non da te. Sarà sempre lei ad avere l’ultima parola e a poter prendere l’iniziativa!”


“Quindi, per adesso è davvero il più grande deterrente a tuo favore, ma è un deterrente che potrebbe scomparire da un momento all’altro. E se davvero sparisse, dopo dovremmo fare i conti con effetti collaterali semplicemente devastanti.”


Il tono di Xia Qingyue divenne leggermente più cupo, e ogni sua parola si fece solenne: “Nel momento stesso in cui sparirà il deterrente dell’Imperatrice Diabolica Colpo Celeste Nemesi dei Diavoli, sarai solo e soltanto Yun Che. Ma chi sono le persone che oggi sono venute a visitarti nel Regno della Canzone Glaciale e si sono inchinate e prostrate di fronte a te? C’erano i Realm King dei Reami Superiori, e gli Imperatori Divini dei Reami Sovrani! Se un giorno dovessi diventare solo e soltanto Yun Che, allora loro si saranno inchinati e prostrati di fronte a un semplice ragazzo, nato nei piani d’esistenza inferiori, e sarà la vergogna più grande delle loro vite!”


“…” Yun Che ricordava chiaramente che in passato Jasmine gli aveva detto qualcosa di simile. Rispose: “Quindi, è questo che intendevi quando hai detto che mi trovo in una situazione molto pericolosa?”


“Sì, ma è ancora peggio di così.” I meravigliosi occhi di Xia Qingyu lanciarono un’occhiata verso ovest senza che lei se ne rendesse conto, e aggiunse cupamente: “Devi capire che, in effetti, per i membri della tua stessa generazione è quasi impossibile raggiungere la tua stessa forza misteriosa, ma sei entrato in contatto con persone a un livello davvero troppo alto. Se qualcuno che ti odia decidesse di farti del male senza pensare alle conseguenze… allora, nessuno potrebbe salvarti in tempo.”


“Non può essere così grave la situazione, no?” Yun Che si accigliò e rispose: “Se dobbiamo scegliere chi mi odia di più in tutto l’universo, di sicuro è quella folle di Luo Guxie, ma non rischierebbe mai di attirare l’ira di Sua Maestà Jie Yuan solo per uccidermi, no?”


“Quando la natura di una persona viene corrotta da un’emozione estrema, a volte diventa incredibilmente spaventosa.” Disse a bassa voce Xia Qingyue: “Inoltre, le persone più terrificanti non sono quelle che ringhiano sempre, ma quelle che normalmente sono gentili e altruiste, quelle con cui gli altri abbassano sempre la guardia.”


“Questo l’ho sempre saputo e, in quanto a essere cauto e prudente, credo di essere sempre stato migliore e più furbo di chiunque altro.” Mormorò Yun Che fra sé e sé, portandosi le mani dietro la testa: “Qingyue, io e te abbiamo la stessa età e siamo persino nati lo stesso mese! Quindi, perché sembri un’anziana che dà istruzioni a un giovane?”


“Puoi decidere di non ascoltarmi o di non credermi, ma devi assolutamente ricordare ciò che sto per dirti,” disse Xia Qingyue: “Non devi preoccuparti, se falliremo, non ci saranno effetti collaterali, ma se avremo successo guadagnerai un altro… vero deterrente.”


“Eh?”


Gli occhi di Xia Qingyue si illuminarono leggermente e sembrò che una luna di ghiaccio stesse risplendendo in fondo ad essi: “Sarà un deterrente sotto al tuo totale controllo, un deterrente che potrà proteggerti anche se a volerti uccidere fosse un Imperatore Divino!”


Yun Che era assolutamente senza parole. Quello che Xia Qingyue aveva appena detto avrebbe sicuramente scioccato chiunque nel Regno degli Dei.


Esisteva davvero qualcuno in grado di creare un deterrente del genere!?


“Cosa intendi dire, di preciso?” domandò Yun Che.


“Non posso spiegartelo, per adesso, perché rischierei di far scoprire il piano.” Disse Xia Qingyue, guardando verso sud e percependo un’aura che si stava avvicinando sempre di più.


“Va bene.” Yun Che non indagò oltre. Al contrario, all’improvviso sorrise e le disse: “Anche se sei diventata l’Imperatrice degli Dei Lunari, non ti sei dimenticata di preoccuparti anche troppo per tuo marito. Sei davvero degna di essere la mia prima moglie ufficiale.”


“Non dare troppo peso alla cosa.” Rispose con indifferenza Xia Qingyue: “Voglio solo usare le tue abilità straordinarie per fare qualcosa che neppure io sono in grado di fare. In quanto al deterrente che guadagnerai, consideralo un compenso per il fatto che ti sto utilizzando per raggiungere i miei obiettivi, ecco tutto”


“Va bene, va bene, va bene.” Yun Che fece roteare gli occhi all’indietro, con un’espressione rassegnata.


……………….


Divina Regione Orientale, Regno del Monarca Brahma.


Qianye Fantian, che era tornato dal Regno della Canzone Glaciale, aveva molto a cui pensare. Quindi, non stava viaggiando molto velocemente, durante il suo viaggio verso il Regno del Brahma. Ma non appena entrò nella sua regione centrale, percepì un’aura che non avrebbe dovuto trovarsi lì.


Corrugando la fronte, atterrò lentamente e camminò verso il Tempio del Brahma senza fretta. Non appena vi entrò, si rilassò e sulle sue labbra comparve un sorriso blando.


“Hahahaha.” Una risata fragorosa risuonò all’interno del Tempio. Era nel cuore del Tempio, la sua zona più sacra, eppure c’era qualcuno. Questa persona si voltò e sorrise allegramente a Qianye Fantian mentre entrava, salutandolo: “Imperatore del Brahma, ha davvero fatto aspettare a lungo questo Sovrano.”


Quell’uomo indossava abiti argentei, aveva un volto bello ed attraente. Sembrava leggermente ingenuo, come se fosse il Giovane Maestro di una famiglia nobile che trascorreva troppo tempo abbandonandosi ai vizi, eppure il suo sorriso era incredibilmente crudele e, se qualcuno avesse incrociato il suo sguardo, avrebbe sicuramente avvertito un brivido lungo la schiena.


Incredibilmente, quello era l’Imperatore Divino più potente della Regione Meridionale… l’Imperatore del Mare Meridionale, Nan Wansheng!


Qianye Fantian era tutto un sorriso, accelerò il passo e fece un cenno con la mano, salutandolo: “Oh, quindi abbiamo un ospite prestigioso. Sono stato altrove per un breve periodo, dato che dovevo occuparmi di alcune faccende, perciò ho fatto aspettare a lungo un ospite così onorevole. Me ne vergogno profondamente.”


“Imperatore del Mare Meridionale, per caso è venuto personalmente fin qui dalla Regione Meridionale per chiedere a Yun Che qualcosa riguardo all’Imperatrice Diabolica Colpo Celeste Nemesi dei Diavoli?” domandò Qianye Fantian.


“No, no, è meglio che sia la vostra Regione Orientale a occuparsi di quella faccenda, il Regno del Mare Meridionale non farà altro che seguire il vostro esempio.” C’era un leggero sorriso sulle labbra dell’Imperatore del Mare Meridionale, che non chiese nulla riguardo a Yun Che o Jie Yuan. Sembrava che in realtà non gli importasse assolutamente nulla del destino dell’intero Caos Primordiale, e continuò: “Naturalmente, sono venuto per Ying’er. Ma è davvero un peccato che lei al momento non sia qui. Questo mi riempie terribilmente di tristezza.”


“Heh heh.” Qianye Fantian ridacchiò e rispose: “Ying’er viaggia sempre negli altri Reami e torna qui molto raramente. Persino io non la vedo quasi mai. Se vuole incontrare Ying’er, Imperatore del Mare Meridionale, tempo che avrà ancora una volta molti problemi.”


“No, no, in effetti sono venuto per Ying’er, ma non per incontrarla. Sono venuto per un’altra questione, ancora più importante.”


Qianye Fantian: “Oh?”


Il sorriso sul volto dell’Imperatore del Mare Meridionale scomparve all’istante, mentre rilasciava una sorta di aura maestosa e priva di forma: “Sono un Imperatore Divino da ormai ventimila anni, ma devo ancora trovare un’Imperatrice. Inizialmente pensavo che nessuna donna al mondo sarebbe stata degna di diventare mia moglie. O almeno, finché anni fa non ho incontrato Ying’er e ho capito subito che nessun’altra avrebbe potuto essere la mia Imperatrice.”


Qianye Fantian divenne leggermente scuro in volto e il suo sorriso sembrò pietrificarsi.


“Ora che l’Imperatrice Diabolica è tornata nel Caos Primordiale, ci sono stati degli strani cambiamenti e tutti vivono nella paura e nella preoccupazione. Se io continuassi a esitare e perdere tempo, potremmo essere travolti improvvisamente da una calamità prima che io abbia la possibilità di realizzare il mio desiderio. Non sarebbe forse il più grande rimpianto della mia vita? Quindi…” l’Imperatore del Mare Meridionale riprese a sorridere e si inchinò rispettosamente verso Qianye Fantian, dicendo: “Oggi sono venuto qui per parlarle del matrimonio che unirà i nostri due Regni, Imperatore del Brahma. Le sto chiedendo di concedermi la mano di Ying’er, così da far avverare il mio più grande sogno.”


“Hehe.” L’espressione di Qianye Fantian rimase immutata: “Come sempre, si diverte a scherzare, Imperatore del Mare Meridionale.”


“Stavolta non sto scherzando.” L’Imperatore del Mare Meridionale smise di inchinarsi e il sorriso sulle sue labbra divenne a poco a poco stranamente inquietante: “In passato, i nostri due Regni sono sempre stati alla pari, quindi se lei, l’Imperatore del Brahma, non voleva accettare, io non avrei mai potuto fare nulla per costringerla. Ma adesso, il Regno del Brahma non ha più i suoi Tre Dei del Brahma, quindi il sottoscritto possiede la forza e la sicurezza necessarie ad affrontare di nuovo la questione.”


Un secondo prima, era stato rispettoso e cortese, sorridendo e chiacchierando, mentre un secondo dopo era diventato improvvisamente ostile… e non aveva mai mostrato quel lato di sé a Qianye Fantian, prima di allora. Qianye Fantian corrugò visibilmente la fronte, ma poi rispose con un vago sorriso: “Imperatore del Mare Meridionale, non capisco davvero cosa intende dire. Anche senza i Tre Dei, il Regno del Brahma rimane sempre il Regno del Brahma, e questo non può cambiarlo nessuno. Quindi, cosa c’entra con la sua forza e la sua sicurezza?”


“Mi dica che sta scherzando, Imperatore del Brahma.” Commentò l’Imperatore del Mare Meridionale, con un sorriso allegro: “Se aveste semplicemente perso tre Sovrani del Brahma, allora sarei stato d’accordo con lei. Ma tutti e tre gli Dei sono stati uccisi, tsk tsk, anche se il vostro Regno del Brahma avesse tre teste e sei braccia, non sarebbe comunque una perdita trascurabile. Il Regno del Brahma ha praticamente perso tre delle sue sei braccia, e non è più allo stesso livello del mio Impero del Mare Meridionale. Come minimo, le cose resteranno così per il resto di quest’era. Cosa ne pensa, Imperatore del Brahma?”


Qianye Fantian: “…”


“Oh, giusto.” Continuò l’Imperatore del Mare Meridionale: “Ho sentito dire che la nuova Imperatrice degli Dei Lunari ha un vecchio rancore nei confronti di Ying’er e non è esattamente amichevole neppure col resto del vostro Regno del Brahma. Per non parlare di Yun Che, che ha ottenuto il favore dell’Imperatrice Diabolica Colpo Celeste Nemesi dei Diavoli… questo Sovrano ha sentito dire che il vostro Regno del Brahma ha qualcosa a che fare con il fatto che non abbia potuto entrare nella Perla dell’Eternità e sia stato costretto a nascondersi nel Regno del Dio Drago per un anno… sommando tutti questi fattori, non posso fare a meno di preoccuparmi per voi.”


“Come se non bastasse, in un momento come questo, se qualcuno decidesse di crearvi problemi per una delusione,” continuò l’Imperatore del Mare Meridionale, scuotendo la testa, come se fosse preoccupato per il Regno del Brahma: “Temo che le cose si metteranno sempre peggio per il vostro Reame Sovrano numero uno della regione Orientale. E se qualcosa andasse storto, potreste non avere neppure la possibilità di dare vita a un nuovo Dio del Brahma.”


Gli occhi di Qianye Fantian si ridussero improvvisamente a due fessure: “Imperatore del Mare Meridionale, mi sta minacciando?”


L’Imperatore del Mare Meridionale non lo negò. Anzi, scoppiò a ridere: “Hahahaha, pur di avere Ying’er come mia Imperatrice, non esiterò a pagare alcun prezzo né ad usare alcun metodo. Se l’ho fatta arrabbiare, Imperatore del Brahma, allora dopo che avrò sposato Ying’er lei sarà mio suocero e, indipendentemente da come decida di punirmi o insultarmi, naturalmente lo accetterò e prometto che non mi sottrarrò in alcun modo alla sua ira.”


“Umpf!” Qianye Fantian sbuffò con freddezza e rispose: “Dovrebbe conoscere meglio di chiunque altro il carattere di Ying’er. Se volesse sposare qualcuno, nessuno potrebbe impedirglielo, ma se non vuole sposare qualcuno, nessuno può costringerla.”


“No, proprio perché conosco così bene il carattere di Ying’er, sono sicuro che lei riuscirà a persuaderla, Imperatore del Brahma.” Disse l’Imperatore del Mare Meridionale, ridendo di gusto: “Forse in passato non ci sarebbe mai riuscito, ma adesso, hmmm, se davvero ci provasse, sono sicuro che ci riuscirebbe.”


“Imperatore del Brahma, la prego, non rifiuti frettolosamente.” Senza aspettare la risposta di Qianye Fantian, l’Imperatore del Mare Meridionale alzò una mano e riprese: “Se i nostri due Regni venissero legati da un matrimonio, Ying’er sarebbe l’Imperatrice del Mare Meridionale. I nostri due Regni, naturalmente, collaborerebbero l’uno con l’altro e non dovremmo temere neppure il Regno del Dio Drago. E sono sicuro che ci sia un altro dettaglio che lei capirà molto bene, Imperatore del Brahma…”


“Considerando l’attuale situazione, se il mio Regno del Mare Meridionale deciderà di ostacolarvi, per il Regno del Brahma sarà estremamente difficile ottenere un nuovo Dio del Brahma. Ma se il mio Regno del Mare Meridionale decidesse di aiutarvi e prestarvi la sua forza, ne otterrete uno nuovo in breve tempo.”


Le parole dell’Imperatore del Mare Meridionale erano cortesi ed eleganti, eppure ognuna di essere sembrava impregnata di un veleno letale. Era come se stesse istruendo l’Imperatore del Brahma con un gigantesco bastone e una gigantesca carota.


E ad essere ancora più terrificante era il fatto che, sebbene il bastone fosse chiaramente reale, era impossibile capire fino a che punto lo fosse la carota.


“Ormai ho detto tutto ciò che avevo da dire, e sono sicuro che ultimamente sia stato fin troppo occupato, Imperatore del Brahma, quindi non intendo disturbarla ulteriormente. Mi limiterò a tornare nel Regno del Mare Meridionale e ad attendere tranquillamente la sua risposta positiva.”


L’Imperatore del Mare Meridionale ridacchiò distrattamente, poi cominciò ad allontanarsi. Qianye Fantian non cercò di fermarlo né disse nulla, ma aveva stretto i pugni in silenzio.


“Oh, giusto.” L’Imperatore del Mare Meridionale si fermò e si voltò leggermente, con un sorrisetto sul suo volto bianco pallido: “Imperatore del Brahma, dovrebbe sapere bene che ho sempre avuto estremamente poca pazienza, e che quando aspetto troppo a lungo, mi infurio. E quando succede, faccio davvero paura persino a me stesso.”


Mentre gli angoli delle sue labbra si incurvavano verso l’alto, l’Imperatore del Mare Meridionale riprese a camminare e uscì tranquillamente dal Tempio del Brahma. Poi, la sua aura sfrecciò rapidamente verso sud, svanendo dalla percezione spirituale di Qianye Fantian.


BANG!!!


Qianye Fantian sferrò un pugno a terra, creando una crepa nella grande sala, ampia varie centinaia di metri.


“Quel bastardo!” ringhiò Qianye Fantian a denti stretti, tremando dalla testa ai piedi.


Jie Yuan aveva ucciso i Tre Dei del Brahma con uno schiocco delle dita. Nonostante questo, l’Imperatore del Brahma aveva continuato a restare calmo e composto di fronte a tutti, e neppure il suo solito, leggero sorriso si era mai incrinato. In effetti, nessuno aveva mai notato alcun segno di agitazione sul suo volto, come se avesse perso solamente tre sottoposti privi di valore.


Ma durante l’ultimo mese, Qianye Fantian aveva segretamente ingoiato boccate e boccate di sangue.


L’Imperatore del Mare Meridionale aveva perfettamente ragione, la morte dei Tre Dei del Brahma non era diversa dalla perdita di tre delle sei braccia del Regno del Brahma!


Anche se erano solo tre uomini, erano tre Divine Master di decimo livello, tre individui quasi alla pari di un Imperatore Divino! La loro perdita aveva creato istantaneamente un divario abissale fra la forza del Regno del Brahma e quella del Regno del Mare Meridionale!


Prima, in tutto il Regno degli Dei, il Regno del Mare Meridionale e quello del Brahma erano i due Reami Sovrani più potenti dopo quello del Dio Drago. Nessuno dei due poteva ignorare l’altro, né sorpassarlo o minacciarlo seriamente.


Ma ora che il Regno del Brahma aveva improvvisamente perso i suoi Tre Dei, il Regno del Mare Meridionale poteva decisamente ostacolarlo. In effetti, se l’avesse voluto, avrebbe potuto tenerlo sotto scacco così tanto da impedirgli di rialzare la testa per molto, molto tempo.


Anche se quella sarebbe stata una vittoria di Pirro per il Regno del Mare Meridionale, Qianye Fantian sapeva fin troppo bene che quello spaventoso folle dell’Imperatore del Mare Meridionale non avrebbe minimamente esitato a farlo!


Queste erano le conseguenze dalla perdita dei Tre Dei del Brahma, che aveva fatto diminuire drasticamente la loro forza… per di più, Qianye Fantian sapeva che quello sarebbe stato solo l’inizio! La crudele lotta per la sopravvivenza nel Regno degli Dei funzionava così, e più in alto si arrivava, più diventava spietata.
                                


                                



