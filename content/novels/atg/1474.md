---
weight: 1474
title: Capitolo 1474 – Il Punto Debole di Qianye
pubDate: 2025-03-10T08:57:10.453Z
tags:
    - atg
---


Capitolo regolare,
0 in coda, 4/10 donazione
-Schadenfreude


Un punto debole?


Davvero stava dicendo che una persona spietata e sinistra come Qianye Ying'er aveva un punto debole?


"Intendi dire che... Qianye Fantian è molto importante per Qianye Ying'er?" Chiese Yun Che.


Mentre era perfettamente normale che un padre tenesse moltissimo alla propria figlia... stavano parlando di Qianye Ying'er! Yun Che poteva credere a stento alle sue stesse parole.


"No, è estremamente importante per Qianye Ying'er!" Rispose Xia Qingyue.


Yun Che: "..."


"Dovresti aver sentito che Qianye Ying'er è la figlia della prima moglie di Qianye Fantian, l'Imperatrice del regno, ma in realtà è la figlia di una normale concubina. In realtà il figlio dell'imperatrice è il principe ereditario."


Yun Che: "??" (Principe ereditario del Monarca del Brahma? Perché non ho mai sentito parlare di lui?"


"Fin da piccola, Qianye Ying'er ha mostrato un talento scioccante e anche una grandissima dedizione alla via del mistero. La sua ambizione è dovuta all'ambiente in cui è stata cresciuta e sua madre."


"Qianye Fantian ha duemila concubine e le leggi della giungla adottate dal regno sono spietate e crudeli. Puoi immaginare quanto sia difficile per una normale concubina vivere in quell'ambiente. La giovane Qianye Ying'er e sua madre erano molto dipendenti l'una dall'altra, e coltivava, combatteva per ottenere risorse e opportunità, e diventava sempre più astuta e spietata per migliorare la posizione e l'autorità di sua madre. Dato che il suo talento nella via del mistero era già sbalorditivo... la velocità della sua crescita naturalmente ha allarmato Qianye Fantian."


"Allora Qianye Ying'er non era egoista e senza scrupoli come lo è ora. In effetti si comportava in quel modo solo perché sarebbe stato di beneficio per sua madre."


"Qianye Fantian ha iniziato a prestare sempre più attenzione a Qianye Ying'er e sua madre naturalmente ne ha beneficiato. Ma Qianye Ying'er non ha smesso di migliorare solo perché aveva conquistato la sua piena attenzione. Al contrario, continuò a sfruttare pienamente la quantità di risorse crescente e le occasioni che le venivano date, diventando sempre più forte... Tempo dopo, Qianye Fantian ha ordinato all'intero regno di nascondere l'esistenza di Qianye Ying'er."


Xia Qingyue spostò lo sguardo e chiese: "Sai cosa significa?"


"È sia una forma di protezione... che una forma speciale di aspettativa." Rispose Yun Che.


"Esatto. Tutti hanno pensato che ci fosse qualcosa di strano quando sentirono l'ordine e ovviamente le persone che si agitarono di più furono il principe ereditario e l'Imperatrice! Allora girava già voce che l'Imperatore avesse intenzione di dedicare tutte le sue cure a Qianye Ying'er e che lei avrebbe ereditato il trono. Questo significava che l'Imperatrice forse sarebbe stata deposta, sostituita dalla madre di Qianye Ying'er."


"Poi, solo quattro giorni dopo che era stato mandato l'ordine... la madre di Qianye Ying'er fu uccisa."


Yun Che: "..."


"Qianye Ying'er stessa ha subìto un agguato, ma era una Divine Sovereign negli stadi avanzati ed era stata abbastanza guardinga da portare l'artefatto protettivo che Qianye Fantian le aveva donato personalmente, così è riuscita a scappare illesa... ma non è riuscita a proteggere sua madre. O dovrei dire che era troppo giovane per rendersi conto di quanto una persona poteva essere crudele e quanto fossero spietati le leggi della sopravvivenza."


"E pensare che sarebbero state attaccate nel regno del Monarca del Brahma." Disse Yun Che scuotendo la testa. "Sono tutti pazzi."


"Nonostante non siano state trovate delle prove, tutti sanno che i soli che potevano aver tentato di assassinare Qianye Ying'er e sua madre erano l'Imperatrice Divina e suo figlio."


"Qianye Ying'er si intristì così tanto che quasi si suicidò... Devi trovare inimmaginabile che una persona così spietata potrebbe crollare così, ma era una Qianye Ying'er diversa dal passato. In effetti è stato quell'incidente che l'ha resa il mostro che è oggi."


"Nello stesso giorno, Qianye Fantian fece qualcosa di inimmaginabile... condannò personalmente a morte l'Imperatrice Divina e il principe ereditario!"


"Cosa?" Yun Che ne fu scioccato.


Aveva... condannato a morte sua moglie e suo figlio... nello stesso giorno? Il suo principe ereditario!


"Non è tutto. Ha anche fatto togliere i loro nomi dagli annali e ha proibito a tutti di menzionare i loro nomi. Dopodiché ha conferito alla madre di Qianye Ying'er il titolo di Imperatrice Divina."


"E pensare... che è successa una cosa del genere in passato." Mormorò Yun Che.


"Ora capisci?" Chiese Xia Qingyue.


Yun Che annuì lievemente e disse: "Sua madre era la persona più importante per lei. La maggior parte dei suoi sforzi erano stati per lei. Quando sua madre è stata uccisa, suo padre ha usato il metodo più crudele e sanguinoso per vendicarsi per lei e ha conferito la gloria più grande a sua madre. Questo è il motivo per cui Qianye Ying'er ha trasferito il suo affetto e la sua dipendenza da sua madre a Qianye Fantian... per non parlare di una gratitudine indimenticabile."


"In breve..." Xia Qingyue si girò, come se non volesse che Yun Che vedesse il gelo dietro le sue pupille. "Qianye Fantian è la sola persona cara che le è rimasta al mondo. E non può perderlo assolutamente, proprio perché è diventata indifferente nei confronti di tutti gli altri."


"E questo è il suo unico punto debole!"


Yun Che: "..."


"Da una parte, il suo punto debole è il più forte imperatore divino nell'intera Regione Orientale. Nessuno potrebbe pensare di attaccarlo. Dall'altra... un punto debole rimane tale."


Una persona potente come Qianye Fantian poteva avere un punto debole? Yun Che pensò che nessuno a parte Xia Qingyue avrebbe considerato un'idea così assurda. Avrebbero pensato che fosse solo uno scherzo.


Ma Xia Qingyue diceva sul serio...


Il segreto del regno del Monarca del Brahma... il punto debole di Qianye Ying'er... il temperamento di Qianye Fantian... l'energia dell'Infante Malvagio... il fatto che poteva controllare l'Energia Misteriosa dell'oscurità... e il potere della Perla del Veleno Celeste...


Come diavolo era riuscita a considerare tutti questi fattori?!


"Qingyue," Chiese all'improvviso Yun Che: "Posso farti una domanda?"


"?"


"Io... sono un tuo punto debole?" La fissò dritto negli occhi.


"Lo eri." Rispose senza nessuna esitazione o emozione. "Allora ho potuto tradire il mio padre adottivo e il regno degli Dei Lunari per te. Avrei potuto abbandonare tutto per implorare il signor Shen Xi."


"...E ora?"


Xia Qingyue si girò e lo fissò direttamente con uno sguardo sereno: "Ora non ho nessun punto debole."


Yun Che: "..."


"Ma tu ne sei pieno!"


Yun Che non poté dire altro per molto tempo.


Xia Qingyue si girò e si allontanò lentamente: "Prenditi questo tempo per rinfrancarti e considera con attenzione il prossimo passo da fare. Nonostante ti stia usando per vendicarmi di Qianye Ying'er, se avessimo successo ne otterresti un grande beneficio. Sono l'imperatrice degli Dei Lunari, non ti farei sprecare tempo e sforzi senza compensarti a sufficienza."


"Oh giusto," Si fermò per un secondo e fece una strana domanda: "Quante persone hai ucciso in tutta la tua vita?"


"...Un paio di milioni circa." Rispose Yun Che.


"E negli ultimi tre anni?" Chiese di nuovo Xia Qingyue.


Yun Che riflette per un momento per poi rispondere: "Quattro."


"In effetti ho notato che il tuo intento omicida era sorprendentemente scarso." Xia Qingyue chiuse gli occhi lievemente per poi chiedere: "Perché?"


"Nessun motivo in particolare. Non avevo motivo per uccidere ultimamente." Yun Che sorrise lievemente per poi continuare: "Sono sicuro che devi trovarlo divertente, ma probabilmente capirai cosa intendo dopo che avrai dei tuoi figli."


"In effetti, la quantità di persone che ho salvato durante la calamità cremisi supera di gran lunga quella delle persone che ho ucciso in passato. Forse è per questo che la mia mentalità tende più all'armonia ultimamente, in particolare quando ero vicino a mia figlia."


Xia Qingyue se ne andò senza dire una parola.


.....


Dopo aver lasciato la camera da letto, Xia Qingyue sospirò piano per poi chiamare una persona: "Lian Yue."


Una ragazza con degli abiti color blu apparì di fronte a lei e si inginocchiò.


"Per favore dirigiti nel Regno dell'Eternità e invita l'Imperatore dell'Eternità nel Regno degli Dei Lunari tra tre giorni. Ricordati di dirgli che Yun Che è qui, così non rifiuterà."


"Capito." Lian Yue svanì nella luce lunare dopo aver risposto.


"Spero che funzionerà." Xia Qingyue mormorò tra sé e sé: "Non subirà nessuna conseguenza anche se non funzionerà il piano, ma..."


Guardò verso l'alto e fissò la luna bianca che brillava maestosamente nel cielo. Nessuno sapeva da dove proveniva e né dove sarebbe finita.


.....


Divina Regione Meridionale, in un posto pericoloso a cui nessuno osava avvicinarsi.


Queste erano le Terre Dimenticate del Dio Malvagio. Secondo le note storiche, l'antico Dio Malvagio era vissuto qui in isolamento dopo aver abbandonato il suo titolo precedente. Questo era anche il luogo dove Jasmine aveva ottenuto il suo Sangue Indistruttibile.


Tuttavia questo posto ora era completamente desolato. Non si poteva individuare nessuna aura speciale qui, ma era comunque popolato da branchi di terrificanti Bestie Misteriose.


Jie Yuan stava fluttuando silenziosamente nel cielo.


Era rimasta qui per un intero giorno senza muoversi. Tutto ciò che fece era guardare.


Sperava di trovare qualche segno familiare, ma in questo posto trovò solo desolazione e vuoto. Non c'era nemmeno un segno dell'esistenza del suo amato.


Quest'area era stata rovistata milioni di volte dopo che i coltivatori avevano saputo che erano le Terre Dimenticate del Dio Malvagio e che la Dea Stellare del Massacro aveva trovato la sua eredità qui. Naturalmente non era rimasto nulla in questo posto.


Alla fine ritrasse lo sguardo e la percezione spirituale, ma, anziché tornare da You'er, scelse una direzione a caso e partì.


Stava cercando di trovare tracce di suo marito nei regni stellari vicini.


Attraversò una landa desolata, una foresta e innumerevoli fiumi per poi avvistare una città umana assediata.


"Perché le Bestie Misteriose della Foresta Silente attaccherebbero... Uaaah!"


"Che siano le stesse invasioni di bestie della Divina Regione Orientale?!"


"Scappiamo... scappiamo!!"


L'attacco improvviso aveva fatto cogliere dal panico gli umani inermi. La loro resistenza sembrava completamente futile di fronte all'orda di mostri... Terrore, grida agghiaccianti e disperazione iniziarono a risuonare in tutta la città.


"Scappa Xin'er, scappa!!"


Una coppia stava fuggendo insieme alla loro figlia di dieci anni mentre respingevano le Bestie Misteriose che non smettevano di attaccarli. Stavano lentamente esaurendo le loro forze.


Boom!


I genitori erano riusciti a bloccare gli attacchi delle Bestie Misteriose, ma alcune delle onde d'urto attraversarono le loro difese. Di conseguenza, la loro figlia fu scaraventata via e cadde vicino ad un'enorme mostro.


I ruggiti disperati dei genitori e le urla della bambina risuonarono nell'aria.


All'improvviso un bagliore nero apparì tra la piccola e la Bestia Misteriosa dietro di lei. La creatura fu ridotta in polvere nera in un istante e la bambina ne uscì completamente illesa nonostante lo shock.


Jie Yuan rilanciò la bambina verso i suoi genitori e fu sul punto di partire.


I genitori non espressero nessuna gratitudine nei suoi confronti però. Provavano solo infinito shock e terrore mentre si ritiravano rabbrividendo: "Un diavolo... è un diavolo! Un diavolo!!"


Jie Yuan: "..."


"Papà, è stata lei a salvarmi! È stata lei a salvarmi!" La bambina era ancora scioccata, ma la sua voce era incredibilmente limpida.


"No! È un diavolo!" La donna mise sua figlia dietro di sé, i suoi occhi erano pieni di paura... e odio: "È il diavolo più spaventoso e peccaminoso di cui ti ho parlato!"


"presto! Vai dal sindaco e digli che c'è anche un diavolo tra le Bestie Misteriose!"


"Queste creature... No! Sicuramente hanno qualche rapporto con questi diavoli! Presto! Vai a riferirlo al sindaco e al grande Realm King! Non possiamo permettere che i diavoli ne escano vivi!"


"..." Jie Yuan chiuse gli occhi e svanì. Tutto ciò che rimase fu un disastro che sembrava non avere fine.
                                


                                



