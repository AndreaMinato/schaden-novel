---
weight: 14820
title: Capitolo 1482 – Rendere Schiava Qianye (1)
pubDate: 2025-03-10T08:57:10.455Z
tags:
    - atg
---


Capitolo regolare,
0 in coda, 4/10 donazione
-Schadenfreude


La dichiarazione di Xia Qingyue scioccò così tanto Yun Che da barcollare. All'entrata, anche Lian Yue tremò mentre spalancava gli occhi.


Schiavo... marchio dello schiavo?


Vuole imprimere... un marchio dello schiavo nella dea del Monarca del Brahma?


Era uno dei marchi più crudeli al mondo. Una persona condizionata da esso avrebbe ubbidito a qualsiasi ordine di chi l'aveva impresso. Anche se il comando fosse stato di suicidarsi, non sarebbe riuscita ad opporsi minimamente e l'avrebbe fatto senza esitazione.


Anche dopo che la persona che l'aveva impresso fosse morta, lo schiavo avrebbe continuato a rispettare la sua volontà e a servirlo lealmente fino alla morte!


In breve, chi veniva marchiato avrebbe perso la sua volontà! Inoltre sarebbe stato quasi impossibile invertire il processo!


Per questo era strettamente proibito usarli perfino nei regni inferiori. Nemmeno l'imperatore di una nazione o il capo di un setta aveva il permesso di imprimerli nel più basso dei servi.


Yun Che ne aveva sentito parlare molto tempo fa, ma li aveva visti in azione solo dopo che la piccola Imperatrice Demoniaca aveva riacquistato il suo potere e aveva minacciato i suoi nemici. Aveva impiantato un sigillo dello schiavo in ogni patriarca e duca che si era ribellato contro di lei, trasformandoli tutti nei suoi cani più fedeli! Se qualcuno avesse osato contraddirla o disubbidirle, avrebbero reagito sbranando.


Naturalmente un'impronta mentale del genere normalmente aveva bassissime possibilità di successo. Questo valeva in particolare dopo che una persona aveva raggiunto la via del divino o il Divine Soul Realm. Non sarebbe stato esagerato dire che fosse quasi, se non completamente, impossibile!


Anche se l'obiettivo fosse stato vicino alla morte o privo di sensi, qualsiasi briciolo di resistenza avrebbe sventato il tentativo di un Divine Master di usare l'impronta spirituale.


Perciò il solo modo per cui poteva riuscirci era che una persona abbandonasse ogni tentativo di resistenza.


Per quanto riguardava imprimere un marchio sulla dea del monarca del Brahma...


Era l'assurdità più grande mai detta in tutta la Divina Regione Orientale! Eppure era uscita dalla bocca di Xia Qingyue con un tono che non ammetteva repliche!


Qianye Ying'er era la figlia di Qianye Fantian, la futura imperatrice e la dea numero uno dell'universo! Nessuno aveva mai considerato di imprimere un marchio per renderla una schiava per tremila anni!


Yun Che e Lian Yue erano rimasti scioccati, ma Qianye Ying'er... non sembrava minimamente scossa. Mostrò un sorriso triste e derisorio: "Come pensavo... questo è tutto ciò a cui potevi pensare!"


"Considerando le malvagità che hai fatto a noi e che è il prezzo per salvare tuo padre e gli otto Re del Brahma, credo che sarebbe fartela passare liscia troppo facilmente." Lo sguardo di Xia Qingyue era completamente impassibile. "Puoi permetterti di rifiutare?"


Da dietro la sua maschera, Qianye Ying'er strinse gli occhi per un po' e alla fine annuì: "Molto bene..."


La risposta della donna fece strabuzzare gli occhi a Yun Che. Non poteva credere alle sue orecchie... All'esterno della sala, anche Lian Yue era sconvolta.


"Sapevo che sarebbe finita così. Mi sono già rassegnata al mio fato quando sono venuta qui." Disse con lentezza e calma Qianye Ying'er. L'unico segno che tradiva le sue vere emozioni era il suo ansimare. "Accetto... di diventare la schiava temporanea di Yun Che, ma... l'Imperatore dell'Eternità deve fare da testimone!"


Yun Che ci rimase di stucco, erano le parole più assurde al mondo... Ma Qianye Ying'er aveva accettato!


E Xia Qingyue... era sicura fin dall'inizio che non avrebbe rifiutato?!


Che cavolo...?


Era ovvio che Xia Qingyue ormai conosceva bene la personalità della sua nemica!


A parte Qianye Ying'er stessa e suo padre, forse Xia Qingyue era la terza persona a conoscerla meglio di chiunque altro... e la catalisi dietro tutto questo era un profondo odio!


"Come vuoi." Xia Qingyue rivolse lo sguardo verso l'entrata e disse: "Lian Yue, per favore guida qui l'Imperatore dell'Eternità."


"Sì." Lian Yue partì velocemente dopo aver ricevuto i suoi ordini.


Qianye Ying'er alzò lievemente le sopracciglia per poi dire: "Ci vogliono almeno venti ore per andare e tornare dal Regno dell'Eternità, e l'imperatore spesso è occupato! Farai meglio a tenere al sicuro mio padre nel frattempo, altrimenti..."


"Stai pensando troppo dea del Monarca del Brahma." Interruppe con indifferenza Xia Qingyue. Allo stesso tempo Lian Yue tornò con una persona.


Qianye Ying'er si girò di scatto e fissò il vecchio che stava entrando nella sala con un'espressione piena di emozioni contrastanti...


Era proprio l'Imperatore dell'Eternità in persona!


Yun Che pensò: Così l'onorabile ospite che Qingyue ha menzionato prima... deve aver previsto che Qianye Ying'er avrebbe richiesto l'Imperatore dell'Eternità come testimone! Per questo lo ha invitato da prima!.


Xia Qingyue si girò e si inchinò lievemente: "Le mie scuse per la mia accoglienza inadeguata Imperatore dell'Eternità. Come si è reso conto, la nostra situazione è un po' speciale."


"..." Qianye Ying'er alzò lo sguardo stringendo i denti: "Ti ho sottovalutato Xia Qingyue."


"Non c'è un migliore testimone dell'Imperatore dell'Eternità nel mondo intero, per questo l'ho invitato prima. Ora, Dea del Monarca del Brahma, hai qualche richiesta da fare?"


"Sigh." L'Imperatore dell'Eternità sospirò piano. "È per questo che mi ha invitato Imperatrice degli Dei Lunari?"


"Esatto." Xia Qingyue annuì. Poteva sentire la delusione e il suo tono di rimprovero, ma non sembrava minimamente agitata. "Ha sentito la nostra conversazione attraverso la formazione di trasmissione. Lo abbiamo concordato. Le sarei infinitamente grata se assistesse alla cerimonia."


Qianye Ying'er: "..."


"Ridicolo, assolutamente ridicolo!" Disse l'Imperatore dell'Eternità scuotendo la testa, la sua voce amichevole sembrava irritata. Nonostante lui e Xia Qingyue fossero entrambi imperatori, vista la differenza d'età poteva rimproverarla in quanto membro della vecchia generazione. "Imperatrice degli Dei Lunari, non so bene la verità riguardo l'ostilità tra di voi, ma non venirne accecata. La tua vendetta non dovrebbe abbassarsi ad infrangere un tabù simile!"


"Questo crudele marchio è proibito perfino per i mortali, figuriamoci per gli imperatori divini!"


La reazione del vecchio era solo naturale. I marchi erano così crudeli da essere considerati inumani e inaccettabili, naturalmente non poteva permettere che accadesse!


Ma Xia Qingyue non mostrò nessuna paura nonostante il suo rimprovero. Invece chiese con tranquillità: "In tal caso cosa pensa che sia peggio, un marchio dello schiavo o quello del Suicidio del Brahma?"


L'Imperatore dell'Eternità fu quasi sul punto di rispondere per poi accigliarsi: "Cosa intendi dire con questo?"


Xia Qingyue disse lentamente: "Qualche anno fa, Yun Che è stato costretto a scappare nel Regno del Dio Drago e non è potuto entrare nel Regno Divino dell'Eternità per questo. Probabilmente sa che questo ha avuto a che fare con il regno del Monarca del Brahma, ma sapeva... che è stato perché Qianye Ying'er ha impresso il Marchio del Suicidio su Yun Che?!"


L'Imperatore dell'Eternità rimase stordito per un secondo, poi si riprese e gridò: "Cos'hai detto?!"


Qianye Ying'er distolse lo sguardo e sbuffò freddamente in risposta.


"Yun Che si è rifugiato nel Regno del Dio Drago non perché è stato costretto a scappare, ma perché la sola persona che poteva rimuovere il Marchio del Suicidio a parte Qianye Ying'er era la Dea Drago Shen Xi." Lo sguardo di Xia Qingyue era freddo. A questo punto la sua presenza minacciava di soverchiare l'Imperatore dell'Eternità: "Dovrebbe sapere quanto è terribile il Marchio del Suicidio!"


"Dopotutto è riconosciuto come il marchio più crudele!"


Terribilmente scosso, l'Imperatore dell'Eternità si voltò di scatto verso Qianye Ying'er: "Ha... ha davvero segnato Yun Che con un Marchio del Suicidio?!"


Qianye Ying'er non rispose.


"Disonorevole!!!" L'Imperatore Divino che di solito era così sereno non poté sopprimere la sua furia e il suo volto si arrossò: "Come... come hai potuto farlo?!"


"Allora Qianye Ying'er aveva già scoperto che Yun Che possedeva l'eredità del Dio Malvagio. Per questo ci ha intrappolato e ha cercato di costringere Yun Che a rivelare tutti i suoi segreti. L'ha marchiato per costringerlo a darle l'eredità del Dio Malvagio..."


"Non solo la vittima di questo marchio soffre così tanto da desiderare di morire... dovrebbe capire cosa significa il potere del Dio Malvagio. Se qualcuno non ci avesse salvato allora, se la Regina Drago Shen Xi non avesse mostrato favore a Yun Che e non avesse rimosso il marchio, Yun Che sarebbe già morto. Cosa pensa che sarebbe avvenuto una volta che l'Imperatrice Diabolica Colpo Celeste Nemesi dei Diavoli fosse tornata? Anche adesso, non si sa quale sarà il fato del Regno degli Dei!"


L'espressione dell'Imperatore dell'Eternità cambiò nuovamente.


"Yun Che è il salvatore del mondo, ma Qianye ha impiantato un marchio ancora peggiore di quello dello schiavo mossa dall'avidità, quasi causando l'annientamento dell'universo! Mi dica, mi sbaglio se ricambio il favore con un marchio dello schiavo?!"


L'Imperatore dell'Eternità non poté dire nulla. Perfino la sua rabbia e la sua repulsione di prima erano ricadute su Qianye Ying'er con un'intensità dieci volte superiore!


Il vecchio non poteva tollerare il marchio dello schiavo e naturalmente quello del suicidio era ancora più inaccettabile.


Ancora peggiore era il fatto che l'avesse impiantato in Yun Che... il messia di questo universo!


Xia Qingyue aveva ragione. Se Shen Xi non avesse rimosso il Marchio del Suicidio, sarebbe già perito per la sua tortura... distruggendo quindi l'unica loro speranza!


L'Imperatore dell'Eternità iniziò a sudare freddo pensandoci.


Anche se Qianye Ying'er avesse parlato, l'Imperatore dell'Eternità non avrebbe dubitato delle parole di Xia Qingyue. Dopotutto anche lui sapeva che Qianye Ying'er si sarebbe abbassata a quel livello per ottenere l'eredità del Dio Malvagio!


"Inoltre..." Xia Qingyue continuò: "Non solo renderla temporaneamente una schiava è il prezzo giusto per i suoi crimini, è anche un tipo di protezione per Yun Che. Questo provvedimento rimuove una delle persone più pericolose per lui e la trasforma in una dei suoi protettori. Di sicuro sa quanto è potente."


"Il Caos Primordiale è in pericolo, e il solo che può fermare l'invasione dei diavoli è Yun Che. Anche se non ci fossero i diavoli, può immaginarsi come l'Imperatrice Diabolica Colpo Celeste Nemesi dei Diavoli reagirebbe se lo assassinassero. Perciò la sua sicurezza garantisce la protezione del mondo intero. Se Qianye Ying'er potesse fargli da guardia del corpo, oserei dire che farebbe un lavoro migliore di noi imperatori divini."


"Non lo pensa anche lei?"


"..." L'Imperatore dell'Eternità rimase in silenzio per molto tempo, ma il suo sguardo era diverso rispetto a prima. All'inizio pensava che l'idea di imprimere un sigillo dello schiavo fosse disgustosa, ma ora, mentre guardava Yun Che e Qianye Ying'er... trovava l'idea sempre più allettante!
                                


                                



