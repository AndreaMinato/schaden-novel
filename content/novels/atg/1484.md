---
weight: 14840
title: Capitolo 1484 – Rendere Schiava Qianye (3)
pubDate: 2025-03-10T08:57:10.455Z
tags:
    - atg
---


Capitolo regolare, 0 in coda, 4/10 donazione
-Alstor


“Ottimo.” Xia Qingyue annuì con indifferenza.


Era lei quella che si stava vendicando, ed era lei la vincitrice, eppure non mostrò alcun segno di gioia o entusiasmo.


Qianye Ying’er sarebbe stata marchiata con l’incredibilmente crudele Marchio dello Schiavo, che l’avrebbe sottomessa totalmente a Yun Che per mille anni, privandola per sempre del suo orgoglio e della sua dignità. Eppure, stranamente era calma e non provava né rabbia né tristezza.


L’Imperatore dell’Eternità, rimasto in silenzio per la maggior parte delle trattative, osservò con attenzione quelle due donne. Anche se aveva decine di migliaia d’anni, era la prima volta che realizzava così chiaramente quanto le donne fossero spesso ben più terrificanti degli uomini… anzi, qualcosa di ancora peggio che “terrificanti”.


Questo valeva soprattutto per Xia Qingyue, quell’Imperatrice degli Dei Lunari che era salita al potere da solo tre anni e che lui aveva incontrato poche volte. L’idea che aveva di lei e il rispetto che provava nei suoi confronti erano drasticamente cambiati.


“Imperatore dell’Eternità,” disse Xia Qingyue: “Quando Yun Che impianterà il Marchio dello Schiavo nella sua anima, dovrò chiederle il disturbo di aiutarmi a sigillare la sua Energia Misteriosa, così da impedirle di attaccarlo a sorpresa durante il processo.”


Qianye Ying’er sorrise freddamente: “Xia Qingyue, hai davvero una pessima opinione di me.”


“Sei tu a non essere degna della mia fiducia!” rispose con sarcasmo Xia Qingyue.


“Dea del Brahma, se davvero ha preso la sua decisione e manterrà la parola data, allora possiamo procedere come suggerito dall’Imperatrice degli Dei Lunari.” commentò tranquillamente l’Imperatore dell’Eternità.


Quando il Marchio dello Schiavo veniva impresso, entrambe le persone coinvolte dovevano essere molto vicine l’una all’altra. Quindi, se Qianye Ying’er in quel momento avesse ceduto alla tentazione, avrebbe potuto uccidere Yun Che in un solo istante. Ma l’Imperatore dell’Eternità non l’avrebbe mai permesso.


“D’accordo…” Qianye Ying’er non si oppose, né si arrabbiò. Si limitò a sogghignare in maniera inquietante, ed era impossibile capire se stesse ridendo di sé stessa o di Xia Qingyue: “Forza, andrà tutto come desideri!!”


Aprì languidamente le braccia, ritraendo tutta l'Energia Misteriosa intorno al suo corpo.


Ormai non poteva più tornare sui suoi passi. Xia Qingyue aveva persino accettato le sue condizioni e ridotto il periodo di schiavitù da tremila anni a mille, quindi quella conclusione era già molto migliore di quanto lei si aspettasse.


A un primo sguardo, sarebbe potuto sembrare che Xia Qingyue avesse ceduto alle richieste di Qianye Ying’er, ma in realtà le aveva discretamente impedito di ritrattare e fuggire.


Xia Qingyue scomparve e ricomparve subito dopo accanto a Qianye Ying’er. Distese una mano e, senza toccarla, rilasciò un raggio di Energia Misteriosa viola che premette su di lei dall’alto. Dopo qualche secondo, penetrò nel suo corpo e sigillò direttamente le sue Vene Misterioses.


Qianye Ying’er, in effetti, non oppose resistenza.


L’Imperatore dell’Eternità si avvicinò e si fermò a fianco di Qianye Ying’er, dal lato opposto. Un raggio di luce bianca la raggiunse e circondò ulteriormente le sue Vene Misterioses. Con due potenti Imperatori Divini a reprimere la sua Energia Misteriosa, anche se era Qianye Ying’er non avrebbe comunque avuto alcuna possibilità di fuga.


“Dea del Brahma, anche se sei tu stessa la principale causa di tutto questo, e anche se questo vecchietto non riesce a provare pena per te, mi ha davvero stupito che tu sia disposta a tanto per il bene di tuo padre, nonostante il tuo carattere.”


Disse l’Imperatore dell’Eternità, con un tono quasi commosso.


“Yun Che, vieni.” Disse Xia Qingyue.


Yun Che uscì dalle Formazioni Misteriose e si diresse lentamente verso Qianye Ying’er, fino a trovarsi faccia a faccia con lei.


Lui era alto circa un metro e ottanta, ma la superava comunque di solo mezzo centimetro. Inoltre, l’invisibile pressione spirituale esercitata dalla Dea lo fece sentire terribilmente schiacciato e senza fiato, sebbene fosse abituato a trovarsi di fronte a Mu Xuanyin e Xia Qingyue.


“Yun Che…” disse Qianye Ying’er, in tono grave e cupo. Yun Che all’inizio pensava che volesse insultarlo ferocemente per via di quell’umiliazione insopportabile, ma con sua grande sorpresa lei disse lentamente: “Questo Marchio dello Schiavo sarà la tua vendetta per il Marchio Spirituale del Suicidio, quindi si può considerare uno scambio alla pari. Ma… faresti meglio a stare attento a quella donna accanto a te. Ora che sei nelle sue grazie, mi ha offerta a te come schiava senza esitare. Ma se un giorno volesse farti del male… allora non ti salveresti neanche se avessi dieci vite!”


“Ottima osservazione, spero che il tuo futuro padrone si ricordi a lungo queste parole.” Commentò con indifferenza Xia Qingyue, osservando Yun Che: “Iniziamo. Non opporrai resistenza, vero?”


Non opporrai resistenza? Yun Che non riusciva a credere alle sue orecchie!


Ma la persona di fronte a lui era Qianye Ying’er… la Dea del Brahma, la donna più bella della Regione Orientale, ritenuta da tutti alla pari di Shen Xi!


Status, prestigio, forza, astuzia, potere; aveva raggiunto il massimo in ogni campo. Il fratello maggiore di Jasmine, Xisu, era stato disposto a morire per lei… solo per il suo fascino e la sua bellezza. Inoltre, era così bella che anche l’Imperatore Divino più potente della Regione Meridionale aveva perso la testa per lei.


Al tempo stesso, Qianye Ying’er era anche la persona che lo spaventava di più in assoluto. Aveva lasciato nel suo cuore un’ombra minacciosa come nessun’altra.


Eppure, stava davvero per… impiantare un Marchio dello Schiavo nella sua anima, che l’avrebbe completamente sottomessa a lui per i successivi mille anni. Avrebbe dovuto eseguire ogni suo ordine, senza alcuna possibilità di opporsi!


Sarebbe stata una bugia spudorata affermare che Yun Che non fosse entusiasta a quell’idea. In effetti, chiunque al mondo, se fosse stato al suo posto, l’avrebbe trovato semplicemente surreale, figurarsi lui… tutti avrebbero pensato che persino i loro sogni più assurdi non fossero ridicoli quanto quella scena.


Yun Che distese una mano senza dire nulla… praticamente, non riusciva a parlare. Aprì rigidamente le dita e appoggiò il palmo sulla fronte di Qianye Ying’er, pericolosamente vicino alla sua mezza maschera dorata.


Non aveva neppure mai visto il suo vero aspetto.


Tuttavia, aveva qualche dubbio. Al mondo poteva davvero esistere un’altra donna bella quanto Shen Xi?


“Perché continui a esitare?”


Le fredde parole di Xia Qingyue fecero riprendere Yun Che da quella sorta di trance. Inspirò debolmente e creò rapidamente il Marchio dello Schiavo, che penetrò senza difficoltà nel profondo dell’anima di Qianye Ying’er.


La maschera della donna gli impediva di vedere l’agitazione nei suoi occhi… ma le sue labbra, così incredibilmente seducenti sia nella forma sia nel colore, stavano tremando leggermente. Nell’istante stesso in cui il Marchio dello Schiavo di Yun Che penetrò nella sua anima, lei fu scossa da un leggero tremito e il Marchio si infranse, scomparendo.


“Qianye Ying’er,” disse lentamente e con indifferenza Xia Qingyue: “Se rimpiangi la tua decisione, ti lascerò andare immediatamente e potrai tornare nel Regno del Brahma a prendere il cadavere del tuo onorevole padre.”


L’Imperatore dell’Eternità distolse lo sguardo e non disse nulla, con nel cuore delle emozioni incredibilmente contrastanti.


“Risparmiami le tue sciocchezze!” ribatté Qianye Ying’er, gelida. Digrignò con forza i denti… e chiuse lentamente gli occhi.


Xia Qingyue fece scattare lo sguardo verso Yun Che, e lui cambiò immediatamente la posizione della sua mano, creando subito un nuovo Marchio dello Schiavo che penetrò di nuovo nell’anima di Qianye Ying’er.


Stavolta, non ci fu alcuna resistenza… solo il collo pallido di Qianye Ying’er e la piccola porzione esposta del suo volto tremarono leggermente…


Il Marchio dello Schiavo rimase impresso nel profondo dell’anima di Qianye Ying’er… a meno che Yun Che decidesse di cancellarlo o l’anima della donna venisse completamente distrutta, sarebbe stato impossibile rimuoverlo.


Ho… finito…?


Yun Che poteva percepire che il Marchio dello Schiavo era impresso nelle profondità dell’anima di Qianye Ying’er, attraverso una sorta di particolare connessione spirituale incredibilmente chiara. Yun Che mantenne la mano distesa in avanti, sospesa a mezz’aria, senza muoverla per parecchio tempo. Inoltre, sul suo viso c’era un’espressione confusa, che vi rimase a lungo.


Perché quella sensazione surreale era semplicemente troppo sconcertante.


Xia Qingyue indietreggiò di un passo e l'Energia Misteriosa viola scomparve. Contemporaneamente, anche l’Imperatore dell’Eternità ritrasse il suo potere. Qianye Ying’er, non più trattenuta, si limitò a restare ferma… in quel preciso istante, se avesse voluto, avrebbe potuto completamente spazzare via Yun Che con uno schiocco di dita, siccome era proprio di fronte a lui.


Ma Xia Qingyue non era affatto preoccupata. Perché nel momento stesso in cui il Marchio dello Schiavo era rimasto impresso nella sua anima, Qianye Ying’er era diventata la persona con meno possibilità di fare del male a Yun Che in tutto il mondo.


Al contrario, chiunque avesse osato torcergli anche un solo capello, indipendentemente da chi fosse, sarebbe diventato il suo più grande nemico.


“Sigh…” l’Imperatore dell’Eternità si abbandonò a un lungo sospiro. Aveva davvero accettato silenziosamente l’uso di un Marchio dello Schiavo, aveva assistito alla sua creazione e aveva aiutato a imporlo. Era ovvio che si sentisse in conflitto con sé stesso.


“Qianye Ying’er, non dovresti sbrigarti a salutare il tuo nuovo padrone?” commentò Xia Qingyue, in un tono educato ma gelido.


“Umpf!” il tono di Qianye Ying’er era freddo e tagliente: “Xia Qingyue, tu non sei comunque degna di darmi ordini!”


Si voltò verso Yun Che e, in un solo istante, l’odio e il disprezzo che aveva mostrato per Xia Qingyue scomparvero. Ritrasse e tenne sotto controllo la sua aura, che divenne cauta e timorosa… lei, che in tutta la sua vita si era inchinata solo di fronte a Qianye Fantian, e che aveva giurato di non inchinarsi mai davanti a nessun altro, si inchinò di fronte a Yun Che:


“Qianye Ying’er… porge i suoi saluti al Padrone.”


Il suo tono era ancora glaciale come sempre, ma la sua solita arroganza e l’altezzosità erano scomparse. Sia l’Imperatore dell’Eternità che Xia Qingyue notarono persino un rispetto quasi implorante nel suo tono.


“…” Yun Che rimase in trance, quando vide la Dea del Brahma inginocchiarsi di fronte a lui.


Quante persone, in tutto l’universo, l’avevano mai vista inginocchiarsi?


I suoi lunghi capelli dorati sfioravano il pavimento e riflettevano il bagliore più brillante e affascinante del mondo. Il corpo sotto quell’armatura dorata era così sensuale da non poter essere descritto a parole e nessun dipinto sarebbe mai riuscito a catturarne la bellezza, eppure adesso lei si stava inginocchiando ai suoi piedi con umiltà e rispetto… non avrebbe osato neppure sollevare lo sguardo o rialzarsi prima che lui le rispondesse.


Yun Che non sapeva che, persino di fronte a Qianye Fantian, Qianye Ying’er si inchinava solo per qualche secondo al massimo, e non si abbassava mai neppure ad inginocchiarsi.


“Imperatore dell’Eternità, ora Yun Che ha una protettrice in più e c’è una persona in meno a tramare contro di lui. Anche il Regno del Brahma non oserà fargli mai del male, quindi si può dire che abbiamo preso due piccioni con una fava. Di sicuro, ora potrà stare tranquillo.” Disse con calma Xia Qingyue.


Anche se era ancora combattuto, l’Imperatore dell’Eternità annuì con il capo: “Ha ragione. Nella situazione in cui ci troviamo, la sicurezza di Yun Che ha senza dubbio la priorità.”


Osservando l’espressione dell’Imperatore dell’Eternità, Xia Qingyue lo confortò: “Usare un Marchio dello Schiavo è sicuramente un gesto disumano, dev’essere difficile per lei accettare ciò che abbiamo fatto, Imperatore dell’Eternità. Ma in questo caso, entrambe le parti erano d’accordo e, dato che abbiamo deciso di porre fine alle nostre precedenti faide e di dimenticare i rancori, questa conclusione poterà solo benefici, senza effetti negativi. Inoltre, lei ha solo fatto da testimone e non ha affatto preso posizione durante le trattative, Imperatore dell’Eternità. La prego di non tormentarsi troppo per ciò che ormai è fatto.”


“Haha.” L’Imperatore dell’Eternità accennò un sorriso: “Non si preoccupi, questo vecchietto odia le persone malvagie e le crudeltà, ma non sono eccessivamente testardo. Dato che ho accettato di fare da testimone, non rimpiangerò la mia scelta. Inoltre, tutto ciò che ha detto è vero. Anche tralasciando gli altri contrasti, considerando il semplice fatto che ha usato un Marchio Spirituale del Suicidio su Yun Che, questa punizione… è più che appropriata!”


Xia Qingyue non aggiunse altro e fece un piccolo inchino verso l’Imperatore dell’Eternità.


……………


Contemporaneamente, nel Regno del Brahma.


Gu Zhu era una persona speciale, all’interno del Regno del Brahma. In pochi conoscevano il suo nome, e coloro che conoscevano la sua reale identità e il suo passato erano ancora meno. La maggior parte del Regno sapeva solo che accompagnava sesso la Dea e che l’Imperatore del Brahma lo stimava molto. Il suo prestigio era alla pari di quello dei Re del Brahma.


Come un fantasma, Gu Zhu giunse nel Tempio del Brahma senza fare alcun rumore. Entrò nella sala senza dire nulla e, ancora una volta, scomparve per poi riapparire di fronte a Qianye Fantian come uno spettro.


“Maestro, questo vecchio servitore ha notizie per lei.” Disse, con la sua bassa e roca voce incredibilmente orribile da ascoltare.


Nonostante il veleno e l’Energia Diabolica che si intrecciavano e lo avvolgevano completamente, Qianye Fantian aprì gli occhi e disse lentamente: “Andatevene tutti.”


Tutti i Re del Brahma lì presenti rimasero piuttosto sorpresi, ma non osarono opporsi. Tutti lasciarono la Sala, compresi quelli avvelenati.


Nell’arco di pochi secondi, Qianye Fantian e Gu Zhu rimasero le uniche due persone nella Sala.


Gu Zhu distese una delle sue mani rinsecchite e la Campana Spirituale del Brahma comparve fra le sue dita, illuminando l’intera stanza con un bagliore dorato. La porse a Qianye Fantian con incredibile rispetto: “La Signorina ha ordinato a questo vecchio servitore di consegnarle la Campana, Maestro.”


Qianye Fantian aveva uno sguardo tranquillo e glaciale, incredibilmente privo di stupore. Rispose a quelle parole con un mormorio indifferente. Poi, con uno scatto delle dita, richiamò a sé la Campana, che scomparve fra le sue mani.


Dopodiché, chiuse di nuovo gli occhi e tornò a meditare, senza chiedere neppure perché Qianye Ying’er avesse ordinato a Gu Zhu di consegnargli la Campana, né dove fosse andata.


Sotto la sua larga veste grigia, Gu Zhu, ancora più avvizzito di un albero moribondo, tremò e divenne scuro in volto. Lui, un uomo solitamente di poche parole, non poté fare a meno di domandare: “Maestro, a quanto pare sapeva già che la Signorina l’avrebbe restituita?”


“Haha.” Qianye Fantian rise. Anche se la sua risata era molto debole, sembrava avere qualcosa in comune con il suo volto ormai verde-nerastro a causa del veleno, il che la rese incredibilmente sinistra e terrificante: “Desidera ormai da tempo la Campana Spirituale del Brahma, ottenerla è l’obiettivo della sua stessa vita. Se non le avessi dato una spintarella sfruttando la Campana, credi davvero che mi avrebbe salvato così ubbidientemente!?”


“…” Gu Zhu rimase pietrificato e restò a lungo in silenzio. I suoi occhi, opachi e indifferenti ormai da molto tempo, tremarono violentemente dalla paura… Solo dopo parecchi minuti, riuscì gradualmente a calmarsi.
                                


                                



