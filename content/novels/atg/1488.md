---
weight: 14880
title: Capitolo 1488 – La Dea e la Canzone Glaciale
pubDate: 2025-03-10T08:57:10.455Z
tags:
    - atg
---


Capitolo regolare, 2 in coda, 4/10 donazione
-Alstor


Anche se la Pietra dell’Immagine Eterna era essenzialmente una pietra misteriosa dell’Immagine di alto grado, la sua aura incredibilmente misteriosa era sufficiente a provare che non si trattava di un oggetto comune. Quindi, Mu Feixue era stata assolutamente sincera quando aveva detto che erano molto rare e risalivano all’Era Antica. Nell’Era attuale, sarebbe stato impossibile crearne di nuove.


Dopo aver contemplato per parecchi minuti quell’aura, Yun Che mise via con attenzione la Pietra.


Non aveva controllato l’immagine che vi era impressa, perciò si dimenticò di un dettaglio… ovvero che Mu Feixue, quando gliel’aveva regalata, non aveva cancellato ciò che vi era registrato.


Anche se Mu Feixue gli aveva detto di considerare quel dono un modo per ripagarlo d’averle salvato la vita, Yun Che iniziò a riflettere seriamente… come poteva ringraziarla per un regalo così prezioso?


In quel momento, nulla lo preoccupò quanto quella questione.


Qualche minuto più tardi, in un angolo lontano di quella calma e silenziosa regione innevata ci fu un’inusuale fluttuazione d’energia, seguita da un caotico clamore.


Yun Che e Mu Feixue se ne accorsero simultaneamente e, in quello stesso istante, nell’aria risuonò una serie di esplosioni deboli e ovattate… Anche se erano estremamente distanti, contenevano un potere così sconfinato da allarmare terribilmente sia Yun Che sia Mu Feixue.


“Qualcuno si è introdotto a forza nel Regno della Fenice di Ghiaccio!” Yun Che corrugò a fondo le sopracciglia… in quella situazione, persino i Reami Sovrani trattavano con rispetto il Regno della Canzone Glaciale, mentre i Reami Superiori erano impazienti di prostrarsi ai loro piedi, quindi chi avrebbe mai osato violare i loro confini con la forza!?


E poi, questa forza soffocante…


Aspetta! Possibile che sia…


In quel momento, di fronte a loro due ci fu un improvviso lampo blu, da cui comparve una donna dal volto freddo come il ghiaccio ma meraviglioso come un sogno.


“Maestra.” La salutarono frettolosamente Yun Che e Mu Feixue, all’unisono. Chiaramente, anche lei aveva notato subito ciò che era successo.


Mu Xuanyin osservò l’orizzonte, divenne improvvisamente scura in volto e sussurrò freddamente un nome: “Qian… ye!”


Quella era la prova che l’intruso era davvero Qianye Ying’er! Yun Che non poté che rimanere scioccato… Nel Regno degli Dei Lunari, aveva ordinato a Qianye Ying’er di cercarlo nel Regno della Canzone Glaciale dopo aver consegnato le “Pillole Sky Poison” a Qianye Fantian e aver concluso tutte le sue “faccende in sospeso”, non si aspettava che arrivasse così in fretta!


Dopo averle dato quell’ordine, era tornato velocemente nel Regno della Canzone Glaciale. Non era passato molto tempo dal suo arrivo, eppure Qianye Ying’er era arrivata poco dopo di lui!


Non era affatto perché Yun Che fosse lento. Dopotutto, un’arca misteriosa del Regno degli Dei Lunari come poteva essere lenta? Piuttosto, erano la forza e la velocità di Qianye Ying’er a essere fin troppo terrificanti. Qualche anno prima, era riuscita a raggiungere il Palazzo Celestiale della Luna Evanescente contando sulla sua Energia Misteriosa. Inoltre, Yun Che quando le aveva dato l’ordine aveva usato la parola “subito” senza pensarci. Quindi, era naturale che Qianye Ying’er avesse viaggiato alla sua massima velocità per tutto il tempo.


Di conseguenza, era arrivata così velocemente da cogliere alla sprovvista persino Yun Che.


“Maestra.” Yun Che si avvicinò frettolosamente e le disse: “Non deve preoccuparsi, ora lei è…”


“Umpf!” Mu Xuanyin sbuffò e disse, con un tono così freddo da far gelare il sangue nelle vene: “Nella situazione in cui ci troviamo, persino l’Imperatore del Brahma dovrebbe portarci dei doni se venisse a visitarci, eppure lei osa davvero introdursi qui con la forza! Sono curiosa di sapere che intenzioni ha!”


“Yun Che, resta ubbidientemente qui e non allontanarti finché non avrò scoperto cosa sta succedendo! Feixue, tienilo d’occhio!”


“Maestra, lei…”


Per quanto Yun Che potesse parlare in fretta, come poteva tenere testa alla velocità di Mu Xuanyin? Aveva cercato di spiegarle frettolosamente la situazione, ma lei era già scomparsa di fronte ai suoi occhi.


Yun Che avvertì subito un brivido lungo la schiena. Non aveva tempo di pensare a nient’altro, e corse fuori dalla Sala Sacra il più velocemente possibile. Mu Feixue non poté fare nulla per fermarlo.


L’atmosfera ai confini del Regno della Fenice di Ghiaccio era tesa e soffocante. Ogni singolo fiocco di neve era rimasto bloccato a mezz’aria, e tremava leggermente.


Tutti i Maestri di Palazzo e gli Anziani della setta della Fenice di Ghiaccio si erano mobilitati, con Mu Huanzhi e Mu Bingyun come avanguardia. Nel frattempo, la persona di fronte a loro, avvolta da un’aura dorata, aveva rilasciato la sua terrificante Energia Misteriosa.


Nelle settimane precedenti, innumerevoli grandi esperti avevano tentato di ricevere udienza nel Regno della Canzone Glaciale, e persino alcuni Imperatori Divini l’avevano visitato personalmente. I membri della setta della Fenice di Ghiaccio all’inizio erano scioccati, ma poi ci avevano gradualmente fatto più o meno l’abitudine.


Tuttavia, l’improvviso arrivo della Dea del Brahma lasciò tutti i Maestri di Palazzo e gli Anziani a bocca aperta, al punto che alcuni di loro sentirono un formicolio alle mani e ai piedi.


Qianye Ying’er distese una mano, con il palmo rivolto verso quegli insetti che le bloccavano il cammino… Esatto, ai suoi occhi, tutti gli abitanti di un Reame Stellare Intermedio potevano essere descritti al massimo come “insetti”.


Il Marchio dello Schiavo impresso nella sua anima aveva semplicemente instillato nella sua mente l’ordine di “obbedire totalmente a Yun Che”. Non aveva alterato il suo carattere, né la sua intelligenza. Se non fosse stato per il fatto che quelle persone appartenevano allo stesso setta del suo Padrone, non avrebbe avuto neppure la pazienza di fermarsi di fronte a loro per pochi secondi.


“Tutti voi, sparite!”


Quelle tre semplici parole sembrarono un ordine divino a cui nessuno avrebbe potuto disobbedire. Inoltre, l'Energia Misteriosa dorata che brillava fra le sue dita fece rabbrividire tutti. Alcuni dei Maestri di Palazzo indietreggiarono di qualche passo senza rendersene conto, tremando dalla testa ai piedi.


“Dea… del Brahma.” Disse il più gentilmente possibile Mu Huanzhi: “Abbiamo già informato la Maestra della setta del suo arrivo, sua Altezza, la prego di aspettare ancora qualche secondo.”


Qianye Ying’er inarcò leggermente le sue sopracciglia dorate, poi l'Energia Misteriosa nella sua mano sembrò trafiggere gli occhi di tutti fin nel profondo: “Mi avete fatto perdere così tanto tempo, proprio ora che sto cercando il Padrone… il vostro crimine è imperdonabile!”


BZZ!!


Un rumore ovattato riecheggiò nel cielo. Tutti gli Anziani e i Maestri di Palazzo vennero scaraventati via da un’onda d’urto, come se un gigantesco peso li avesse travolti, senza avere il tempo né di reagire né di gridare.


Nel paesaggio innevato alle loro spalle, comparve un grande cratere.


Considerato lo status prestigioso, la forza e il carattere crudele di Qianye Ying’er, se avesse ucciso molti abitanti di un Reame Intermedio non avrebbe neppure battuto ciglio. Ma stavolta, gli Anziani e i Maestri di Palazzo vennero semplicemente scaraventati lontano. Non ci furono morti, e anche i più sfortunati riportarono solo qualche ferita leggera.


Non era affatto perché avesse pietà di loro, ma solo perché appartenevano allo stesso setta di Yun Che.


In passato, la sua unica priorità erano sempre stati i suoi obiettivi, non importava cosa facesse. Ma ora, dava più importanza agli interessi di Yun Che che a qualsiasi altra cosa.


Proprio quando Qianye Ying’er stava per entrare nel Regno della Fenice di Ghiaccio, una sagoma blu comparve di fronte a lei, emettendo un’aura così gelida da poter congelare il cielo e la terra. Quell’imprevisto la costrinse a indietreggiare e il varco nella barriera intorno al Regno, che aveva appena aperto, si richiuse all’istante.


“Mu… Xuan… yin!”


L’imprevisto arrivo della donna le fece ringhiare quel nome, poi i suoi occhi dorati la osservarono con uno sguardo combattuto e disse con freddezza: “Anche se sei la Maestra del mio Padrone, se mi impedirai di cercarlo ti riterrò responsabile e dovrai affrontarne le conseguenze! Sparisci!”


Mu Xuanyin corrugò leggermente la fronte.


Chiunque avesse sentito la parola “Padrone” pronunciata dalla Dea del Brahma sarebbe stato sicuro di essersi sbagliato.


Mu Xuanyin ispezionò l’area circostante con la sua percezione spirituale e si accorse che, anche se tutti erano stati attaccati, nessuno era rimasto ferito gravemente. Era incredibilmente sorpresa e l’intento omicida nella sua voce diminuì: “Dea del Brahma, persino tuo padre sarebbe stato cortese e rispettoso, se avesse deciso di visitarci. Che intenzioni hai per aver cercato di introdurti con la forza nel Regno della Fenice di Ghiaccio!?”


“Umpf, pur di obbedire agli ordini del mio Padrone, non esiterei neanche a sterminare il vostro intero Regno della Canzone Glaciale, figurarsi fare irruzione nel piccolo Regno della Fenice di Ghiaccio!”


Mu Xuanyine: “…?”


In quel momento, per Qianye Ying’er tornare da Yun Che era una missione di vitale importanza. Avendo già quasi esaurito la pazienza, gridò: “Sparisci!!”


Qianye Ying’er mosse delicatamente in avanti una mano, ma quel debole movimento fece sentire tutti come se diecimila meteoriti fossero precipitati dal cielo. Tutti gli Anziani e i Maestri di Palazzo impallidirono dallo shock e dalla pressione spirituale, gridando da lontano: “Maestra della setta, stia attenta!”


Mu Xuanyin non sembrava affatto spaventata e distese a sua volta una mano. Un bagliore glaciale, e al tempo stesso dorato come un tramonto, avvolse subito l’intero Regno… Ma poi, Mu Xuanyin divenne improvvisamente scura in volto.


Aveva percepito l’aura di Yun Che, che si stava avvicinando velocemente.


Le sue dita di giada si fermarono improvvisamente a mezz’aria, passando poi bruscamente da una posizione difensiva a una offensiva, nel tentativo di neutralizzare del tutto l’attacco di Qianye Ying’er… ma proprio in quel momento, si sentirono in lontananza le grida agitate di Yun Che: “Schiava Ying, ferma!!”


Quelle tre parole furono così inaspettate che tutti coloro che le sentirono ne furono confusi. Eppure, Qianye Ying’er si irrigidì e dissipò completamente la sua Energia Misteriosa del Brahma, con cui stava per attaccare, correndo persino il rischio di ferirsi nel processo.


Contemporaneamente, venne colpita in pieno dall’affrettato attacco di Mu Xuanyin. Qianye Ying’er lanciò un piccolo urlo e fu costretta a indietreggiare di parecchi metri. Per un attimo impallidì dal dolore, ma nel giro di pochi secondi si riprese del tutto.


Considerata la sua forza misteriosa, nulla sarebbe stato in grado di ferirla facilmente. Eppure, la circolazione del suo sangue e quella della sua Energia Misteriosa rimasero in preda al caos per qualche secondo, dato che aveva sia ritratto forzatamente il proprio attacco sia ricevuto quello di Mu Xuanyin. Riuscì a riportarle sotto controllo solo dopo aver preso qualche profondo respiro.


“Maestra, è ferita?” chiese con preoccupazione Yun Che, avvicinandosi frettolosamente. Tirò un sospiro di sollievo solo quando vide che Mu Xuanyin stava bene.


“…” Mu Xuanyin lo fissò, con uno sguardo assolutamente incredulo.


Poi, Yun Che si voltò e ispezionò l’area con la sua percezione spirituale: “Anziani, Maestri di Palazzo, state tutti bene?”


Mu Bingyun rispose subito: “Sì, non ci sono feriti. Yun Che, torna subito indietro! Qui è troppo pericoloso.”


Yun Che scosse la testa e si voltò verso Qianye Ying’er, senza perdere tempo con spiegazioni superflue. La sua espressione si fece seria, e gridò con severità: “Schiava Yin! Questo è il mio setta, chi ti ha dato il permesso di essere così irrispettosa da attaccarne i membri!?”


Qianye Ying’er aveva appena finito di calmare la circolazione della sua Energia Misteriosa, e quando sentì quelle parole si allarmò: “La Schiava Ying era troppo impaziente di tornare da lei, Padrone, così…”


Dopodiché, realizzò che non avrebbe dovuto cercare di giustificarsi di fronte al suo Padrone. Si inginocchiò rapidamente e chinò il capo: “La Schiava Ying sa di aver sbagliato, Padrone, mi punisca pure.”


Smash!


Il rumore di mascelle cadute a terra e occhi schizzati fuori dalle orbite risuonò in tutta l’area, prima incredibilmente silenziosa.


Tutti fissarono Yun Che, che stava osservando la Dea del Brahma inginocchiata di fronte a lui con lo sguardo puntato verso il basso. Quando avevano sentito le parole “Schiava Yin” e “Padrone”… tutti avevano spalancato gli occhi. E anche le loro mandibole si erano abbassate così tanto che si sarebbero potuti infilare vari Yun Che interi nelle loro bocche. Era come se di fronte a loro ci fosse un vero e autentico fantasma.


“~@#￥%...” Mu Xuanyin osservò Yun Che, poi Qianye Ying’er ancora in ginocchi, voltandosi dal primo alla seconda con movimenti incredibilmente rigidi e lenti.


“Schiava Ying, ascoltami.” Disse Yun Che con serietà: “la setta della Fenice di Ghiaccio è la setta a cui appartengo, quindi quando sei qui non devi fare niente di avventato, a meno che sia io a ordinartelo! Non devi mancare di rispetto a nessuno dei miei Anziani! Devi obbedire fedelmente a tutte le nostre regole e non violarle mai, capito!?”


Era ancora piuttosto spaventato all’idea di dare ordini a Qianye Ying’er. Considerando la sua forza misteriosa terrificante, se si fosse anche solo minimamente ribellata lui sarebbe morto un numero di volte non ben precisato.


“Sì, la Schiava Ying obbedirà ai suoi ordini, Padrone.” Qianye Ying’er era ancora in ginocchio e con lo sguardo abbassato, non osava rialzarsi.


Yun Che si voltò e disse: “Maestra, non informarla subito della faccenda è stato sciocco da parte mia. Non… non dovrebbero più esserci problemi.”


“…” Mu Xuanyin si voltò di nuovo verso di lui e lo fissò senza dire nulla per parecchio tempo.


Slap!


Il rumore chiaro e assordante di uno schiaffo risuonò nell’aria.


Mu Huanzhi si portò una mano sulla guancia, gonfia e arrossata per lo schiaffo che si era appena dato. Avvertì il dolore, ma questo lo confuse ancora di più.


Cosa… cosa, cosa… c-c-c-cosa… cosa sta succendeo!?!?


La Dea del Brahma… Yun Che… lui è d-d-d-davvero…


Quella era la Dea del Brahma! La futura Imperatrice del Brahma, pubblicamente riconosciuta come la donna più bella e potente della Regione Orientale! Neppure i Reami Sovrani osavano provocarla… ma adesso, si stava davvero inginocchiando di fronte a Yun Che e lo stava chiamando “Padrone”!?


Sto sognando, sono impazzito, o è l’universo intero a essere diventato folle!?</em        


                                



