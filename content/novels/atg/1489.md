---
weight: 1489
title: Capitolo 1489 – Il Vero Aspetto di Qianye
pubDate: 2025-03-10T08:57:10.456Z
tags:
    - atg
---


Capitolo regolare, 2 in coda, 4/10 donazione
-Alstor


“Tu… le hai impiantato un Marchio dello Schiavo?” disse, alla fine, Mu Xuanyin… quella era l’unica possibile spiegazione che le venisse in mente, anche se era la più assurda e ridicola del mondo.


“Mn, hehe.” Yun Che non poté che lasciarsi sfuggire una risatina soddisfatta. Le reazioni estremamente incredule di tutti i presenti non sembrarono affatto esagerate, quando confermò di aver impresso un Marchio dello Schiavo nell’anima di Qianye Ying’er: “Maestra, è davvero intelligente.”


Dopo averlo detto, rabbrividì all’improvviso e si corresse frettolosamente: “Questo discepolo… intendevo dire che lei è molto saggia, Maestra.”


Nonostante tutto, la “rispettava” ancora molto, pur avendo come sua schiava la Dea del Brahma in persona. Negli occhi di ghiaccio di Mu Xuanyin comparve uno strano bagliore, prima che riuscisse a calmarsi: “Quindi, è per questo che Qingyue ti ha portato via con sé?”


Sapeva molto bene quanto fosse astuto Yun Che. Ma era comunque sicura del fatto che non potesse esserci riuscito da solo.


“Esatto,” rispose sinceramente Yun Che: “Se vuole sapere i dettagli, le racconterò tutto.”


Mu Xuanyin si voltò e disse: “Non ci sono problemi, potete andarvene tutti.”


“Ah… sì.”


Tutti ci misero parecchio tempo a reagire e a rispondere all’ordine di Mu Xuanyin. Anche se alla fine riuscirono a riprendersi dallo stupore, erano ancora terribilmente scossi, come se i loro cuori fossero stati travolti da degli uragani. Mentre si allontanavano, continuarono a lanciare occhiate a Yun Che e alla Dea del Brahma, sentendo tremare persino i propri organi interni.


Quanti grandi eroi del Regno degli Dei potevano solo sognare di incontrare Qianye Ying’er? Persino l’Imperatore Divino più potente della Regione Orientale, che l’aveva corteggiata disperatamente per così tanti anni, non aveva mai potuto neppure sfiorarla con un dito. Eppure, adesso aveva davvero… accettato di essere schiava di Yun Che!?


Era sicuramente… o meglio, se si fosse saputo, sarebbe sembrata a tutti la più assurda, incredibile e immensa sciocchezza mai sentita al mondo.


La Regina del Drago e la Dea, secondo le voci, erano le due donne più belle dell’universo, e possedevano il sessanta percento dell’eleganza e della bellezza di tutto il mondo! La Regina del Drago era moglie dell’Imperatore del Drago, e un ipotetico marito della Dea, pur non potendo essere all’altezza dell’Imperatore del Drago, avrebbe dovuto essere come minimo qualcuno al livello di un Imperatore Divino. Chi avrebbe mai immaginato che sarebbe stato Yun Che a ottenerla… e a renderla sua schiava, come se non bastasse!


Anche tralasciando i suoi titoli di Messia e Giovane Divino, già solo per il fatto che aveva conquistato la Dea, tutto il mondo l’avrebbe considerato alla pari dell’Imperatore del Drago.


Si poteva immaginare tranquillamente… anzi, era semplicemente inimmaginabile quanto sarebbero stati folli d’invidia i suoi pretendenti, fra cui anche alcuni Imperatori Divini, considerato quando ardentemente adorassero la Dea e desiderassero di conquistarla.


“Schiava Ying, alzati.” Disse con indifferenza Yun Che, ma poi non le diede il permesso di seguirlo: “Resta qui e sorveglia questa zona. Non hai il permesso di andare da nessuna parte senza un mio ordine!”


“D’accordo.” La fredda maestosità innata in Qianye Ying’er e l’altezzosità nel suo sguardo e nella sua postura facevano sì che nessuno riuscisse a osservarla direttamente o osasse avvicinarsi a lei. Eppure, il tono della sua risposta fu incredibilmente obbediente.


Dopo essere tornato nella Sala Sacra con Mu Xuanyin, Yun Che le raccontò nel dettaglio come lui e Xia Qingyue erano riusciti a ingannare Qianye Ying’er.


Mu Xuanyin era senza dubbio una delle persone di cui lui si fidava di più al mondo, e non le avrebbe mai nascosto nulla.


Sarebbe stato impossibile descrivere a parole quanto Yun Che si sentisse battere il cuore all’impazzata, soprattutto dal momento che aveva scoperto da Xia Qingyue che Mu Xuanyin quattro anni prima aveva rischiato di mettere in grande pericolo l’intero Regno della Canzone Glaciale, pur di salvarlo.


Mentre Yun Che spiegava, Mu Xuanyin non lo interruppe mai e non disse nulla, ma la sua espressione continuò a mutare senza sosta… soprattutto quando lui le disse di quanto facilmente Xia Qingyue avesse intuito che lui poteva controllare l'Energia Misteriosa dell’Oscurità.


“L’Imperatore Divino più potente della Regione Orientale e la Dea del Brahma, che avrebbero dovuto essere le due persone più terrificanti della Regione, sono stati davvero manipolati così facilmente da lei.” Mu Xuanyin corrugò la fronte e disse a bassa voce: “Il Gelido Cuore di Vetro delle leggende è davvero sbalorditivo…”


“Qingyue in effetti è cambiata drasticamente.” Dopo averci pensato per un po’, Yun Che decide di commentare: “Al punto che fa un po’ paura persino a me.”


“Lei è l’ultima persona al mondo che sarebbe disposta a farti del male, quindi perché dovresti avere paura? Per esempio, in questo caso ha corso lei tutti i rischi e ha lasciato a te tutti i guadagni.”


Mu Xuanyin sembrò quasi leggermente commossa: “Dovresti essere felice che non sia tua nemica.”


Yun Che: “Mn…”


“Anche se ciò che è successo scioccherà l’universo intero, per te è davvero fantastico.” Disse senza fretta Mu Xuanyin: “In tutto il mondo, nulla è più certo e assoluto del Marchio dello Schiavo. Inoltre, la forza misteriosa di Qianye Ying’er è paragonabile a quella di un Imperatore Divino, e avete persino l’Imperatore dell’Eternità come testimone. Grazie alla sua protezione, non dovremo più preoccuparci della tua sicurezza.”


Anche se Yun Che godeva del favore dell’Imperatrice Diabolica Colpo Celeste Nemesi dei Diavoli, lei non poteva proteggerlo costantemente. Per molti sarebbe stato facile fargli del male, se non si fossero preoccupati delle conseguenze.


Ma Qianye Ying’er, sottomessa al Marchio dello Schiavo, sarebbe rimasta sempre al suo fianco, quindi non c’era quasi più nulla di cui preoccuparsi.


“Adesso, hai la Dea del Brahma come tua schiava, oltre che la protezione del Regno dell’Eternità e di quello degli Dei Lunari. Anche senza l’Imperatrice Diabolica Colpo Celeste Nemesi dei Diavoli, saresti libero di fare ciò che vuoi nella Regione Orientale.” Mu Xuanyin si abbandonò a un piccolo sospiro, era difficile decifrare le sue emozioni dal tono che aveva usato.


“Ho anche lei, Maestra.” Disse subito Yun Che: “Lei è la mia più grande e più importante protettrice… lo è sempre stata.”


“…” gli occhi di ghiaccio di Mu Xuanyin tremarono leggermente. Dato che Yun Che aveva lo sguardo fisso su di lei e non sembrava intenzionato distoglierlo, Mu Xuanyin intuì che aveva già scoperto ciò che era successo quattro anni prima.


Mu Xuanyin si voltò e rispose con freddezza: “Yun Che, te lo ripeterò ancora una volta. Ora la mia unica discepola diretta è Mu Feixue, non sono più la tua Maestra da ormai molto tempo!”


“…” Yun Che non rispose.


Mu Xuanyin aveva uno sguardo combattuto… forse lei stessa era confusa e disorientata. Sospirò delicatamente e disse: “Ti dovresti mettere al lavoro. La salvezza dell’intero Caos Primordiale dipende dalla volontà dell’Imperatrice Diabolica Colpo Celeste Nemesi dei Diavoli. Dovresti fare del tuo meglio, anche se fosse solo per te stesso.”


“Capisco,” Yun Che annuì e rispose: “Ma prima, vorrei andare in un luogo.”


Mu Xuanyin: “?”


“Nel Regno Divino dell’Inizio Assoluto.” Yun Che inspirò a fondo e disse quasi sussurrando: “Credo… di doverla portare indietro.”


Mu Xuanyin chiuse delicatamente gli occhi per qualche secondo. Poi, anziché fermarlo, disse con un tono incredibilmente composto: “Dal giorno in cui è tornata l’Imperatrice Diabolica Colpo Celeste Nemesi dei Diavoli, l’universo è governato dai Diavoli. L’Imperatrice Diabolica deve solo ancora annunciarlo.”


Mu Xuanyin aveva ragione. Tutti coloro che sapevano del ritorno dell’Imperatrice Diabolica Colpo Celeste Nemesi dei Diavoli sapevano anche cosa ciò rappresentasse: “L’Infante Diabolico, sempre disprezzato dal mondo intero, forse ora potrebbe essere tollerato. Anzi, è molto probabile che tutti saranno costretti a tollerarlo. Per voi due, è un’opportunità straordinaria. Tu… in effetti, dovresti cercarla.”


Le parole di Mu Xuanyin erano quasi le stesse che aveva usato anche Xia Qingyue.


Yun Che sollevò lo sguardo e fissò la schiena di Mu Xuanyin, stupito. Non seppe come rispondere.


Il motivo per cui Xia Qingyue non si era sentita disgustata dalla sua Energia Misteriosa Oscura e non disprezzava l’Infante Diabolico era che, essendo nata nei piani d’esistenza inferiori, a differenza degli abitanti del Regno degli Dei non considerava naturale e scontato odiare i Diavoli. Ma Mu Xuanyin… aveva accettato la sua Energia Misteriosa Oscura, e adesso gli aveva persino consigliato di cercare il terribile Infante Diabolico che aveva terrorizzato l’intero universo.


“Si è trasformata nell’Infante Diabolcio per te e di sicuro non si tratterrebbe di fronte a nulla per proteggerti. Se riuscirai a trovarla, avrai al tuo fianco un’altra persona dal potere straordinario. Così, anche se tutti continuassero a disprezzarla e odiarla, al tempo stesso nessuno oserebbe provocarti.”


“Se vuoi andare da lei, allora fallo adesso.”


Il Regno Divino dell’Inizio Assoluto era un luogo estremamente pericoloso per Yun Che. Eppure, Mu Xuanyin non era molto preoccupata, perché poteva contare sulla protezione della Dea del Brahma.


Inoltre, secondo le voci, la Dea del Brahma conosceva il Regno Divino dell’Inizio Assoluto meglio di chiunque altro. Vi era stata innumerevoli volte, ancora più degli stessi Imperatori Divini della Regione Orientale.


…………………………


Nello spazio siderale del Caos Primordiale, il Palazzo Celestiale della Luna Evanescente stava volando verso il centro dell’universo. Anche se non stava viaggiando alla massima velocità, avrebbe sicuramente fatto mangiare la polvere alla maggior parte dei Divine Master.


Bisognava essere almeno dei Divine Sovereign per entrare nel Regno Divino dell’Inizio Assoluto… Esatto! Persino un Divine Sovereign, che avrebbe potuto regnare su un Reame Intermedio, nel Regno Divino dell’Inizio Assoluto sarebbe stato poco più che una preda. Se vi fosse entrato un Divine King, avrebbe praticamente firmato la propria condanna a morte.


Yun Che non vi entrò per allenarsi né per cercare tesori o opportunità, voleva solo trovare Jasmine.


Yun Che era riuscito a malapena ad aspettare per un giorno intero, quando aveva scoperto da Xia Qingyue che Jasmine si trovava quasi sicuramente nel Regno Divino dell’Inizio Assoluto.


Jasmine, all’inizio credevo di averti persa per sempre. Quando ho scoperto che sei ancora viva, mi è sembrato di sentire la più bella fra le melodie celesti. Ma quale Infante Diabolico pronto a devastare l’universo… Purché tu sia ancora viva, tutto il resto non ha importanza.


Sapevi fin dall’inizio che possedevo la Fiamma del Nirvana donatami dallo Spirito della Fenice, quindi di sicuro sai anche che sono ancora vivo… Eppure, non mi hai cercato né ti sei fatta vedere da nessuno in questi ultimi anni.


E io so perché…


Nessuno al mondo ti conosce e capisce meglio di me.


Stavolta, non ti lascerò mai più scappare, a qualsiasi costo.


Lo spazio sconfinato li oltrepassava rapidamente, rimanendo alle loro spalle, e il Regno Divino dell’Inizio Assoluto era sempre più vicino. All’interno del Palazzo, Qianye Ying’er rimase accanto a Yun Che in silenzio, mentre i suoi lunghi capelli dorati ondeggiavano sfiorando le curve seducenti dei suoi glutei.


Quella era la prima volta che Yun Che e Qianye Ying’er si trovavano da soli. Ma la terrificante aura generata dalla sua Eredità del Brahma e dalla sua forza misteriosa a volte lo facevano ancora rabbrividire.


Avrebbe avuto bisogno di molto altro tempo per abituarsi al suo ruolo di Padrone della Dea.


“Schiava Ying,” ordinò improvvisamente Yun Che, con un tono severo e deciso: “Togliti la tua maschera!”


Non aveva mai visto il vero volto di Qianye Ying’er, e sembrava anche che fossero passati molti anni dall’ultima volta che chiunque altro l’avesse potuto osservare.


Molti anni prima, Qianye Ying’er aveva cominciato a indossare sempre quella maschera dorata per nascondere il suo viso, lasciandone intravedere solo la piccola parte che comprendeva labbra e mandibola. Per questo motivo, le voci cominciarono a sostenere che la sua bellezza le avesse già causato troppi inconvenienti. Secondo altre voci, in realtà aveva iniziato a indossarla perché riteneva che nessun uomo fosse degno di vedere il suo volto.


Qualsiasi fosse la verità, tutti sapevano che era l’unica donna famosa quanto Shen Xi per la sua bellezza.


Yun Che era sempre stato rapito dalla sensazione surreale di trovarsi in un sogno fatato ogni volta che si era ritrovato a faccia a faccia con Shen Xi.


Shen Xi era così stupenda da sembrare eterea, come se il mondo intero non fosse degno di avere un’abitante bella come lei, o come se neppure i sogni la meritassero. A meno che l’avesse visto di persona, nessuno sarebbe stato sicuramente in grado di credere che una donna potesse essere così meravigliosa…


E se qualcuno avesse visto il suo viso, di certo avrebbe capito perché l’Imperatore del Drago si fosse innamorato così tanto di lei.


Yun Che diventava semplicemente folle ogni volta che si trovava sopra di lei… al punto da sentirsi sicuro, ogni volta, che anche se fosse morto diecimila volte non avrebbe avuto rimpianti.


Shen Xi era davvero “terrificante” fino a tal punto.


Dato che la sua bellezza sembrava trascendere i limiti del mondo e dei sogni stessi, possibile che Qianye Ying’er potesse davvero essere paragonata a lei?


In tutta sincerità, Yun Che lo dubitava.


“D’accordo.” Qianye Ying’er accettò a bassa voce e sollevò le mani, sfiorando delicatamente la sua maschera. Subito dopo, cadde silenziosamente fra le sue dita.


Era da molto tempo che non mostrava a nessuno il suo vero aspetto, ma ora rivelò il suo viso a Yun Che, che si trovava proprio di fronte a lei.


In quello stesso istante, l’intero Palazzo Celestiale della Luna Evanescente venne avvolto dal silenzio. Il respiro, il battito del cuore e persino la circolazione sanguigna di Yun Che si fermarono completamente.


La brillante luce lunare che illuminava l’intero del Palazzo sembrò diventare più scura e opaca, come se fosse scomparsa.


Yun Che fissò in silenzio Qianye Ying’er, con lo sguardo perso nel vuoto. Non si mosse di un millimetro, e i suoi occhi rimasero puntati così fermamente sul suo volto da farlo sembrare vittima di una maledizione… tutto ciò che vedeva, ogni angolo della sua mente e della sua anima sembrarono attirati da una forza invisibile e a cui non potevano opporsi, come se stessero precipitando in un abisso senza fine…


Il tempo stesso sembrò fermarsi.


Bang!


Ci fu una debole e ovattata esplosione, come se il Palazzo Celestiale si fosse scontrato con un meteorite.


Yun Che socchiuse gli occhi e si voltò violentemente. Poi, li chiuse del tutto e ansimò a fatica. Il suo petto si gonfiò e sgonfiò vistosamente, come se fosse appena sopravvissuto a una battaglia all’ultimo sangue durata per giorni interi.


“Rimettiti la maschera.” Ordinò Yun Che, respirando affannosamente: “A meno che te lo ordini io, non devi mai e poi mai togliertela!”
                                
                                



