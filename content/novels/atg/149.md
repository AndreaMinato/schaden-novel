---
weight: 1490
title: Capitolo 149 - Centro dell'Attenzione
pubDate: 2024-05-28T19:27:25.200Z
tags:
    - atg
---

La piazza centrale del Palazzo Esterno era incredibilmente grande. Di solito ci sarebbero stati molti discepoli ad allenarsi in questo posto, che era anche il luogo dove c'erano competizioni di profound strength.


Oggi la piazza era dieci volte più animata rispetto agli altri giorni. La gente era affollata attorno al palco. Dei cinquantamila e più discepoli del Palazzo Esterno, ce n'erano quasi più dell'ottanta per cento radunati qui, rendendo la piazza così piena da essere impercorribile. L'attenzione era concentrata sul palco, dove si stava aspettando l'arrivo dei contendenti dell'incontro che si doveva tenere a breve.


Oggi era il giorno della battaglia tra Yun Che e Murong Yi.


Comunque il personaggio principale per i discepoli del Palazzo Esterno di sicuro non era Yun Che, ma piuttosto Murong Yi. La maggior parte dei ragazzi lì presenti erano venuti a guardare le abilità di un discepolo del Palazzo Interno, mentre ritenevano Yun Che soltanto un buffone.


All'inizio i nuovi arrivati sovrastimavano sempre le loro capacità e avrebbero sfidato persone molto più forti di loro. Tuttavia ciò che attirava di più l'attenzione era che il Capo Palazzo Qin Wushang sarebbe venuto personalmente ad assistere alla battaglia. Così ovviamente l'occasione aveva attratto l'interesse dell'intero Palazzo Profound.


L'ora dell'incontro si avvicinava sempre di più; rimaneva meno di un quarto d'ora. Comunque né Yun Che, né Murong Yi erano ancora apparsi. Proprio in quel momento ci fu del trambusto dalla parte ad est della piazza e risuonarono delle grida di esclamazione.


"Guarda! È il Capo Palazzo Qin! Il Capo Palazzo Qin è arrivato!"


La folla si fece da parte e un gruppo di persone si avvicinò lentamente. La persona davanti era un uomo di mezz'età che indossava un abito viola. Aveva un aspetto pacifico ed emanava un'aura che ispirava venerazione in chi lo guardava; era proprio il Vice Capo del Palazzo Profound Blue Wind, Qin Wushang.
Accanto a lui c'era Qin Wuyou, che sorrideva lievemente e dietro a loro c'erano molti Anziani e anche istruttori del Palazzo Esterno.


Qin Wushang e gli altri si sedettero in un padiglione non molto lontano dal palco, osservando con indifferenza il palco vuoto. Tutti i discepoli arretrarono istintivamente; gli sguardi puntati verso il padiglione erano pieni di venerazione.


"Il Capo Palazzo Qin è davvero venuto!"


"Cavolo! Chi credevi che fosse il Capo Palazzo Qin? Naturalmente avrebbe mantenuto la sua parola!"


"Ma perché ha accettato di assistere ad un incontro del genere? Yun Che è di un intero gran realm al di sotto del Fratello Maggiore Murong; anche dopo tre mesi sarebbe impossibile diminuire il divario tra di loro e forse è addirittura aumentato. Perfino un folle potrebbe immaginare come si concluderebbe questa battaglia..."


"Naturalmente non possiamo comprendere le intenzioni del Capo Palazzo Qin. C'è anche la possibilità che l'abbia fatto per capriccio..."


Passò un po' di tempo dopo l'arrivo di Qin Wushang, eppure Murong Yi e Yun Che non si erano ancora presentati. A soli pochi minuti dall'incontro, aumentarono le chiacchiere nella piazza. Proprio in quel momento ci furono delle grida dalla parte nord della piazza.


"Murong Yi! Murong Yi è qui!"


Sotto gli sguardi di innumerevoli discepoli pieni di entusiasmo, finalmente era apparso Murong Yi.
Accanto a lui c'era un uomo vestito di bianco. Il suo aspetto era bello eppure femmineo, aveva gli occhi socchiusi e il suo sguardo era freddo.


"Guarda la persona vicina a Murong Yi! Quello è Feng Baiyi, trentaseiesimo nella Classifica Celeste!"


"Wow! Trentaseiesimo?" Le urla dei discepoli del Palazzo Esterno divennero ancora più acute.


L'arrivo dei due discepoli del Palazzo Interno aveva causato trambusto in piazza. Il motivo per cui molti discepoli erano arrivati lì oggi, era per vedere personalmente un leggendario discepolo del Palazzo Interno.


Murong Ye, che era nella folla, ci mise un bel po' di tempo prima di riuscire a farsi largo fino ad arrivare accanto a suo cugino.


"Cugino, devi dare una lezione a questo Yun Che, devi picchiarlo almeno finché non lo renderai un invalido! Il rancore dell'ultima volta, l'ho già sopportato per tre mesi!" Disse stringendo i denti.


"Non ti preoccupare, quel Yun Che è solo un piccolo ratto che non sa stare al suo posto. Se vuoi che lo renda un invalido, diventerà un invalido, se vuoi che lo schiacci, allora lo schiaccerò. Se vuoi sfogare personalmente la tua rabbia allora, umpf." Murong Yi sogghignò con sdegno:"Dopo che avrò finito di schiacciarlo, lascerò che te ne occupi tu... Dopotutto ha detto lui stesso che se perdessi, avrebbe lasciato la sua vita nelle mie mani."


"Eheh." Murong Ye si strofinò le mani con un'espressione trepidante sul volto:"Cugino, allora aspetterò che lo picchi come un cane. Per i prossimi tre giorni, se c'è un posto dove il cugino vorrà andare a divertirsi, chiedimelo soltanto e sarà fatto."


"È soltanto spiaccicare una locusta che ha voglia di suicidarsi, c'è bisogno di prenderlo così sul serio?" Feng Baiyi sbadigliò con un'espressione annoiata.


Murong Yi diede un'occhiata all'arena e si lamentò. "Quel Yun Che non è ancora venuto?"


"Non ancora." Murong Ye rispose frettolosamente. Poi sogghignò. "Forse ha troppa paura per presentarsi."


Proprio quando Murong Ye finì di dire quelle parole, ci fu del trambusto da una folla distante. Feng Baiyi socchiuse gli occhi e iniziò a ridere. "Oh cielo! Si è davvero presentato!"


Yun Che indossava un abito bianco. Era arrivato allo stesso tempo di Murong Yi.
Comunque, visto che pochi conoscevano il suo aspetto, per il chiasso della folla e perché aveva camminato mantenendo un basso profilo, la folla ci mise un bel po' di tempo a riconoscerlo. gGli spettatori lo riconobbero solo dopo che aveva superato la calca a fatica e aveva raggiunto il palco senza fretta.


Yun Che salì sull'arena. Diede un'occhiata all'area sotto e vide immediatamente Qin Wushang e Qin Wuyou nel padiglione non lontano. Dopo averli osservati per un po', il suo sguardo puntò verso un angolo dietro la folla. Lan Xueruo era lì in piedi silenziosa, piena di preoccupazione e nervosismo. Dopo che incontrò il suo sguardo, Lan Xueruo all'inizio sorrise debolmente, poi ricordò quello che era accaduto prima e arrossì abbassando il capo... Anche ora aveva la mente confusa. Non capiva perché, anche se lui l'aveva trattata in quel modo, non sentiva alcuna traccia del rifiuto che avrebbe dovuto sentire...


"Umh? Secondo livello del True Profound Realm?" Murong Yi diede un'occhiata a Yun Che e vide immediatamente lo stato della sua profound strength.


"C... cosa? Secondo livello? Impossibile! Era solo al Nascent Profound Realm tre mesi fa!" Disse Murong Ye con gli occhi spalancati.


Feng Bayi era tutto un sorriso. "Tsk, una locusta un po' più grassa è comunque una locusta, se fratello Murong vuole spiaccicarlo gli basterà solo un mignolo. Comunque se fossi in te, tsk tsk, lo calpesterei a morte e ci giocherei quanto voglio; devi sapere che non molte locuste in questo mondo sono così stupide da offrirsi in questo modo."


"Gli farò ricordare questo giorno per tutto il resto della sua vita." Murong Yi grugnì freddamente. All'improvviso saltò e il suo corpo sfrecciò nel cielo. Dopo aver volato per una distanza di oltre un centinaio di metri, atterrò con tranquillità nell'arena, proprio di fronte a Yun Che.


"Woow!!"


Il balzo di Murong Yi fece esclamare i presenti. Più della metà degli spettatori avevano spalancato la bocca; i loro volti erano pieni di ammirazione e venerazione mentre fantasticavano sul momento in cui sarebbero riusciti anche loro a fare come Murong Yi.


"È proprio un discepolo del Palazzo Interno, è balzato oltre cento metri! Sigh, temo che non riuscirò a raggiungere quel livello prima dei vent'anni."


"Quello vestito di bianco è Yun Che? Tsk tsk, sembra così soffice, non sembra nemmeno un praticante del profound. È proprio una mammoletta; spazzatura come lui osa sfidare Murong Yi? Perfino io potrei abbatterlo con un solo colpo."


Sul palco Murong Yi e Yun Che stavano uno di fronte all'altro. Murong Yi era robusto, con la pelle abbronzata e i muscoli esposti che sporgevano. D'altra parte Yun Che sembrava sottile e delicato, la sua pelle era pura e morbida e il ragazzo non emanava ostilità. Anche chiamarlo mammoletta era modesto, era praticamente per metà donna.


"Quante mosse ci vorranno prima che Murong Yi distrugga questo Yun Che? Credo che tre saranno abbastanza."


"Cosa? Tre mosse? Stai insultando i discepoli del Palazzo Interno! Se Murong Yi facesse un po' sul serio, allora una mossa... solo una mossa sarebbe sufficiente!"


Nel padiglione Qin Wushang sorrideva; sembrava che stesse aspettando con impazienza l'inizio dell'incontro. Guardò di traverso Qin Wuyou seduto accanto a lui e disse. "In tre mesi, è aumentato di due livelli, non male, non male. Comunque Murong Yi è al nono livello del True Profound Realm. E in questi tre mesi la sua profound strength è aumentata di molto, non è troppo lontano dal raggiungere il decimo livello. Wuyou, credi che ci sia qualche possibilità che Yun Che sconfigga Murong Yi?"


"Questo..." Qin Wuyou esitò per un momento, ma poi scosse la testa e sospirò:"Ad essere sinceri, non credo che sia possibile. Dopotutto c'è un divario di sette realm. Anche se è stato in grado di ferire gravemente un avversario al decimo livello del Nascent Profound Realm quando possedeva una forza del primo livello, il divario tra ogni livello nel True Profound Realm è incomparabile rispetto a quello nel Nascent Profound Realm."


"Umpf, questo mascalzone è semplicemente troppo arrogante e sopravvaluta le sue capacità." L'Istruttore Qi, che era dietro, disse sogghignando.


Tuttavia Qin Wushang sorrise lievemente e disse. "Io comunque credo che Yun Che potrebbe vincere."


Qin Wuyou gli diede un'occhiata e disse sbalordito:"Fratello, non dici mai qualcosa di cui non sei certo, perché sei così ottimista riguardo a Yun Che? Anche se il suo talento è sbalorditivo e può combattere una persona oltre il suo livello, il divario tra i sette True Profound Realm è praticamente insormontabile e non ho mai sentito di qualcuno che lo potesse sorpassare."


Qin Wushang osservò con attenzione Yun Che e rispose lentamente. "Murong Yi è avanzato di molto in questi ultimi tre mesi; posso chiaramente sentire i miglioramenti che ha fatto. Tuttavia Yun Che non ha migliorato solo la sua profound strength. A parte il suo aspetto, è cambiato tutto il resto. È come se fosse un'altra persona. Inoltre il suo corpo sta emanando... un'aura che non riesco a decifrare. Questa sensazione mi ha reso impossibile determinare come andrà a finire questo incontro."


Qin Wuyou:"..."


"Wuyou, è l'ora. Vai a presiedere questo incontro... non importa il risultato, sotto gli occhi di così tanti spettatori, spero che tu ti comporti correttamente. Qualsiasi altra questione potrà essere definita più tardi." Qin Wushang disse con un'aria misteriosa.


Qin Wuyou annuì e poi sfrecciò verso l'alto, per poi atterrare ad un angolo del palco. La sua comparsa fece ammutolire l'intera piazza. Tutti i discepoli vicino al palco trattennero il respiro; erano trepidanti.


"Il momento è arrivato. Potete iniziare." Qin Wuyou disse con un tono impassibile e pieno di dignità. "Tuttavia tenete a mente che non è nient'altro che un incontro di allenamento e non una battaglia all'ultimo sangue. Non dovete uccidere il vostro avversario, altrimenti sarete puniti severamente. Ora iniziate!"


Dopo che Qin Wuyou disse quelle parole, Murong Yi aveva ancora un'espressione indifferente sul volto. Per combattere contro qualcuno al secondo livello del True Profound Realm non aveva bisogno di essere serio. Diede un'occhiata a Yun Che e disse. "Yun Che, hai pensato a come vuoi morire?"


"Questo è qualcosa che volevo chiederti anche io." Yun Che gli restituì lo stesso sogghigno. "Tira fuori la tua arma."


"Arma?" Murong Yi rise fragorosamente. "Contro di te è necessario usare un'arma?"


"È così?" Gli angoli della bocca di Yun Che si sollevarono. Mosse il polso senza fretta. "Essendo questo il caso allora non c'è bisogno che usi nemmeno io la mia arma. Spero che riuscirai ancora a ridere dopo."


Mentre Murong Yi e Yun Che conversavano, gli spettatori sotto stavano già fischiando insoddisfatti.


"C***o! Non posso più sopportarlo! Chi si crede di essere questo Yun Che?! Non sa chi ha di fronte?!"


"Ho sentito prima che Yun Che era matto e non ci ho creduto, ma ora lo vedo con i miei occhi. Un praticante al nono livello del True Profound Realm avrebbe bisogno di usare un'arma contro uno al secondo livello? Questa spazzatura osa davvero comportarsi in modo così arrogante! Il nostro grande Palazzo Profound Blue Wind sta davvero ospitando un tale scherzo della natura!"


"Questo Yun Che dovrebbe diventare un po' meno arrogante! Uno al secondo livello osa comportarsi così di fronte al Fratello Maggiore Murong?! Bah! Fratello maggiore Murong, sbrigati e spazzalo via dal palco!"
