---
weight: 14920
title: Capitolo 1492 – Jasmine dell'Infante Malvagio
pubDate: 2025-03-10T08:57:10.456Z
tags:
    - atg
---


Capitolo regolare,
0 in coda, 4/10 donazione
-Schadenfreude


In questo mondo, i soli che sapevano che possedeva un altro pezzo del Manuale della Sfida alle Leggi della Natura erano lui e Xiao Lingxi... e la Fenice di Ghiaccio che aveva letto i suoi ricordi.


Ma, a giudicare dalla reazione della Fenice di Ghiaccio, era chiaro che non sapesse nemmeno lei della Divina Arte Ancestrale.


Il Manuale della Sfida alle Leggi Naturali... era l'arte lasciata dalla Dea Ancestrale. Così, se avesse potuto coltivarla, significava che avrebbe potuto sfidare le leggi della natura?


Pensò distrattamente Yun Che, ma ben presto non perse più tempo a rifletterci sopra.


"Schiava, sono sempre stato curioso di una cosa. Come hai scoperto il rapporto tra me e Jasmine? E come hai saputo che possiedo l'eredità del Dio Malvagio?" Chiese Yun Che mentre aspettava.


Qianye Ying'er rispose: "L'ho scoperto della Dea Stellare del Massacro in persona, era qualcosa che ha detto alla Dea del Lupo Celeste."


Yun Che aggrottò le sopracciglia mentre esclamava: "La percezione spirituale di Jasmine è riconosciuta come impareggiabile in tutto il Regno degli Dei, come sei riuscita ad origliare?!"


Qianye Ying'er rispose con calma: "Era rimasta sconvolta allora quando ti ha visto. Inoltre posso diventare invisibile come il padrone e, visto che ero vicina a lei, la mia percezione spirituale ha attraversato la barriera di isolamento che ha eretto senza che lo notasse."


"Diventare invisibile? Puoi diventare invisibile?" Questa rivelazione scioccò Yun Che.


Il solo ad aver coltivato con successo l'invisibilità era solo lui... E forse la sua maestra, ma non gliel'aveva mai mostrato.


Non aveva mai sentito di un'altra tecnica di movimento che avrebbe permesso ad una persona di diventare invisibile, aveva perfino pensato che fosse una abilità speciale unica del Riflesso Distruttore della Luna.


Inoltre, tra tutte le dicerie che circolavano su Qianye Ying'er, nulla menzionava il fatto che potesse diventare invisibile!


Sotto lo sguardo scioccato di Yun Che, prima ancora che avesse visto la donna muoversi, una luce lieve balenò per la maschera dorata di Qianye Ying'er e il suo corpo sinuoso si torse lievemente. Quando il bagliore si attenuò, fece una giravolta e svanì nel nulla senza lasciare la minima traccia della sua aura.


Yun Che: "..."


Mezzo secondo dopo, Qianye Ying'er riapparì di nuovo e riassunse la posizione di prima.


"Questa è la tecnica di movimento principale del mio regno del Monarca del Brahma, l'Ombra del Grande Splendore. Nei novecentomila anni da quando il grande antenato l'ha tramandata, sono la sola ad essere riuscita a raggiungere questo livello." Disse senza fretta Qianye Ying'er. "Di conseguenza, il maestro non è stato il primo al mondo a poter diventare invisibile, ma il secondo."


Yun Che rimase senza parole per molto tempo.


Immaginava di essere stato il primo all'infuori del regno del Monarca del Brahma a scoprire della sua abilità.


Nei novecentomila anni di storia era la sola ad esserci riuscita, il talento innato e il potere di comprensione di Qianye Ying'er erano, senza dubbio, incredibilmente potenti.


Allo stesso tempo, l'aveva nascosto estremamente bene. Così, con il passare del tempo, si chiese quante persone avesse spiato.


Era ancora meno consapevole di quanti segreti e assi nella manica avesse di cui nessuno era a conoscenza.


"...Lascia che ti faccia un'altra domanda. Circa nove anni fa, il tuo regno del Monarca del Brahma ha intrappolato e massacrato la razza degli spiriti del legno, conducendo il loro patriarca e sua moglie alla morte. Chi è stato a farlo?"


He Ling: "..."


Qianye Ying'er non rispose immediatamente alla domanda e sembrava che stesse pensando a qualcosa. Dopodiché rispose velocemente: "Non so di cosa sta parlando il padrone."


"Non lo sai?"


"Non lo so." Disse senza esitazione Qianye Ying'er. "Se riguarda davvero la famiglia reale degli Spiriti del Legno, allora forse è qualcosa che è stato fatto in privato da un Re del Brahma o da un Emissario Divino."


Yun Che era sicuro che la questione non avesse a che fare con lei, altrimenti, dato il suo potere, He Ling ed He Lin non sarebbero mai riusciti a scappare.


"In tal caso." Disse con tono profondo Yun Che: "La prossima volta che tornerai nel regno del Monarca del Brahma, dovrai indagare sulla questione! Devo sapere chi è stato!"


"Ricevuto." Qianye Ying'er accettò l'ordine.


"Maestro, non c'è bisogno di essere troppo ansioso al riguardo." Disse He Ling a bassa voce. "Il potere Sky Poison si è appena esaurito e ci vorrà un po' di tempo per riprendersi al punto da poterlo riutilizzare di nuovo."


"Vuoi vendicarti personalmente, vero?" Disse Yun Che.


"Mn..." Disse piano He Ling, ma era piena di una determinazione che faceva palpitare il cuore.


"Non preoccuparti." La confortò gentilmente Yun Che: "Arriverà sicuramente quel giorno."


Il tempo scorse lentamente. Era passato un intero giorno e Qianye Ying'er aveva ucciso silenziosamente un numero indeterminato di bestie feroci che si erano avvicinate furtivamente, ma Jasmine non era ancora apparsa.


"Maestra, verrà davvero?" Chiese He Ling.


"Sicuramente... sicuramente è vicina, così può percepirlo." Ripeté di nuovo Yun Che mentre fissava l'orizzonte.


Passarono due giorni...


Passarono tre giorni...


Yun Che era rimasto sul picco del Regno dell'Inizio Assoluto e non si era allontanato un secondo. Anche la Perla del Veleno Celeste continuò a rilasciare la sua luce verde purificante.


Tuttavia, erano trascorsi tre giorni e Jasmine non era ancora apparsa.


"Maestro, dobbiamo continuare ad aspettare ancora?" Rispose debolmente He Ling.


"..." Yun Che abbassò la testa, ma non rispose. Questi pochi giorni di attesa inutile lo avevano aiutato a rendersi conto di qualcosa.


Alla fine si alzò e guardò di fronte a sé, stringendo i pugni. Dopodiché ruggì all'improvviso: "Jasmine! So che sei qui, so che sei già arrivata qui! Esci fuori! Sbrigati ed esci allo scoperto!!"


"...?" Qianye Ying'er gettò un'occhiata di lato, non aveva percepito l'aura di qualcuno che si avvicinava.


"Maestro?" He Ling sussultò per la sorpresa.


"Sono ancora vivo, anche tu sei ancora viva." Yun Che alzò la testa mentre urlava con tutte le sue forze: "Non solo sono riuscito a sopravvivere, non devo essere più apprensivo come lo ero allora. Sono anche riuscito ad imprimere un sigillo dello schiavo su Qianye, la persona che temevamo di più. Quindi perché mi stai evitando deliberatamente?!"


"..."


"In questo mondo nessun altro può trovarti a parte me. Perché so che puoi percepire il mio arrivo e so anche che sei al mio fianco ora. Non importa cosa sei diventata, sarai sempre la mia Jasmine... ed è qualcosa che non cambierà mai!"


"Se stai giocando a nascondino con me apposta, hai giocato abbastanza. Se sei furiosa che ci abbia messo così tanto tempo a trovarti nonostante chiaramente fossi vivo, allora esci fuori e puniscimi come vuoi..."


In questo mondo desolato, la voce di Yun Che risuonò in lontananza... eppure non sentì una sola risposta.


"..." Yun Che chiuse gli occhi e ansimò. Dopodiché disse: " Schiava Ying, ritirati di venticinque chilometri. Dopodiché, non importa cosa accadrà, non devi avvicinarti... Ricorda, sigilla il tuo udito!"


"Sì." Qianye accettò l'ordine e se ne andò.


Dopodiché Yun Che aprì gli occhi, ma la luce nel suo sguardo si era attenuata un po'. Non gridava più. Invece mormorò a bassa voce: "Jasmine, non dimenticherò mai le parole che hai detto quando ho perso la vita allora."


"Ora sono vivo, eppure vuoi rimanere a distanza."


"Che tu sia disposta a vedermi solo... se sono morto..."


Mentre mormorava queste parole, sollevò un braccio. Dopodiché l'Energia Misteriosa attorno al suo braccio si scatenò mentre si picchiava il petto.


BOOOM!!


Lo spazio attorno a lui vibrò lievemente, come se fosse stato colpito da una valanga. Il potere di questo attacco era incredibilmente feroce e spietato; fece incavare il petto di Yun Che e gli fece sputare sangue.


"Ah! Maestro!!" Gridò scioccata He Ling, il suo viso stupito impallidì mortalmente: "Cosa... cosa stai facendo?"


Yun Che si piegò in avanti e il sangue fluì dagli angoli della sua bocca. Poi distolse il palmo dal suo petto. l'Energia Misteriosa che era diventata caotica si condensò di nuovo al centro della sua mano. Ora era ancora più violenta e spietata rispetto a prima. Sussurrò piano: "Jasmine, se devo essere sull'orlo della morte... prima che tu sia disposta a vedermi... allora sono disposto... a morire di nuovo!!"


Una volta finito di parlare, si colpì di nuovo il petto.


"Maestro, non farlo!"


Il grido allarmato di He Ling risuonò nel mare spirituale di Yun Che... Tuttavia non ci fu un'esplosione.


Una mano piccola e pallida aveva afferrato Yun Che per il dito, togliendogli ogni Energia Misteriosa. Questo aveva congelato i movimenti di Yun Che.


Era vestita di rosso proprio come le piaceva. Ma i suoi capelli non erano più scarlatti, erano neri come la pece, più cupi della notte.


I suoi occhi prima erano le più splendide stelle che Yun Che avesse mai visto in tutta la sua vita, ma ora avevano perso il loro rosso misterioso e si erano trasformati in abissi neri...


Aveva perso il suo colore, ma per Yun Che era la persona più familiare e intima.


Quando gli sguardi dei due si incrociarono, sembrò che il tempo si fosse congelato. Non potevano pensare, né parlare. Sembrava che volesse essere fredda e distante, ma le sue pupille nere stavano tremando incontrollabilmente...


Alla fine la piccola mano che aveva stretto il dito di Yun Che si ritirò lievemente. Ma un istante dopo Yun Che l'afferrò. Dopodiché la attirò tra le sue braccia.


"Jasmine..." Yun Che la tenne stretta come se odiasse non potersi fondere con lei. Il suo cuore batteva selvaggiamente, il suo sangue ribolliva e la sua anima tremava... Alla fine sentì la pace e la soddisfazione che solo Jasmine poteva portargli: "Finalmente... finalmente ti ho trovato."


"..." Le spalle delicate di Jasmine stavano tremando lievemente. Proprio in quel momento lei, una persona così terrificante che aveva fatto paura all'intero Regno degli Dei, aveva perso ogni abilità di resistere. Voleva parlare con un tono duro, ma nel momento in cui aprì la bocca, sussurrò con gentilezza: "Tu... grosso idiota..."


Yun Che rise e il sapore di sangue nella sua bocca lo fece sentire perfino un po' inebriato: "Sono passati così tanti anni da quando ti ho sentito chiamarmi idiota, mi sentivo come se nella mia vita mancasse qualcosa."


Jasmine: "..."


"Specialmente negli ultimi anni, pensavo di averti perso per sempre. Poi ho saputo che eri ancora viva... e ora finalmente ti ho ritrovato. Non c'è un regalo migliore al mondo che ritrovare una persona che avevi perso." Sussurrò nel suo orecchio Yun Che.


"..." Jasmine rimase ad occhi chiusi per molto tempo. Dopodiché stese una mano e cercò di liberarsi dalla stretta di Yun Che. Ma la sua mano era stata afferrata con fermezza di Yun Che e, dopo due tentativi, non cercò più di dimenarsi.


Si girò e guardò il mondo desolato attorno: "Dato che hai già esaudito il tuo desiderio di incontrarmi, allora dovresti tornare indietro."


Yun Che non fu scioccato da queste parole, invece continuò a stringere la sua piccola mano e disse: "Ricordi ancora cosa mi hai detto tre anni fa?"


"..." Jasmine si mordicchiò il labbro inferiore.


"Hai detto che, se ci fosse stata una prossima vita, che fossi stato un uomo o un demone, una pianta o una bestia, mi avresti trovato sicuramente... Ora sono di fronte a te, perché vuoi scappare via?"


"..." Le labbra di Jasmine tremarono lievemente e passò molto tempo prima che dicesse con tono freddo: "Perché non sono più Jasmine. Sono l'Infante Malvagio!"


"No." Rispose Yun Che. "In realtà so perché. Jasmine, sei cambiata, sei cambiata molto tempo fa. È solo che non l'ho mai notato."
                                



