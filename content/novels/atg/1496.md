---
weight: 1496
title: Capitolo 1496 – Pedina di Scambio Inutile
pubDate: 2025-03-10T08:57:10.457Z
tags:
    - atg
---


Capitolo sponsorizzato, ringraziamo Federico!
4 in coda, 4/10 donazione
-Schadenfreude


Dopo aver trascorso cinque giorni nel Divino Regno dell'Inizio Assoluto con Jasmine, Yun Che alla fine partì con grande riluttanza.


Negli ultimi cinque giorni avevano trascorso quasi ogni momento incollati l'uno all'altra.


Il rapporto tra di loro era sempre stato particolarmente delicato. Figuriamoci i sentimenti di Jasmine, perfino Yun Che aveva difficoltà a descrivere a parole ciò che provava per lei.


Da quando avevano trascorso un mese insieme nel Regno degli Dei Stellari, quella sensazione aveva continuato a persistere... e Jasmine lo aveva perfino spinto verso Caizhi per la maggior parte del mese.


Oggi, senza i vincoli del Regno degli Dei Stellari a legarla, Jasmine, che era stata evitata dal resto del mondo, non aveva più nulla da temere. Così era rimasta appiccicata a Yun Che quanto desiderava, che fosse la sua amante o un membro della sua famiglia... non le importava.


In passato aveva provato uno sconfinato disprezzo nei confronti delle ragazze infatuate con Yun Che, le donne che aveva ingannato usando dei "metodi spregevoli e subdoli". Ma ora aveva accettato di essere diventata una di quelle ragazze... e forse lo era già da molto tempo.


Quando Yun Che e Qianye Ying'er se ne andarono, Jasmine lo guardò scomparire in lontananza e continuò a guardare in quella direzione per molto tempo.


Yun Che, allora ho risvegliato l'Infante Malvagio a causa tua, ma per te posso anche sopprimere quell'odio terrificante e l'intento assassino...


Come sei diventato così importante per me... Ancora più importante della vendetta che un tempo avevo considerato la mia missione di vita.


Per lei Yun Che aveva raccolto un Fiore Netherworld Udumbara... Aveva abbandonato tutto per fare un lungo viaggio verso il Regno degli Dei... Aveva combattuto con tutte le sue forze nel palco degli dei... Aveva rischiato la vita e si era precipitato nel Regno degli Dei Stellari...


Anche se si era trasformata nell'Infante Malvagio che era temuto dal mondo, l'attuale situazione di Yun Che l'aveva riempita di gioia.


Tra i quattro regni sovrani della Divina Regione Orientale, quello degli Dei Lunari e dell'Eternità erano dalla parte di Yun Che, quello degli Dei Stellari non poteva provocarlo e la Dea del Monarca del Brahma che rappresentava la minaccia più grande era diventata la sua schiava più leale.


Nel Regno della Canzone Glaciale dove risiedeva, aveva una potentissima maestra che era estremamente protettiva nei suoi confronti.


Inoltre, era stato lui a placare l'Imperatrice Diabolica appena tornata e ora era sotto la sua protezione. Il suo rapporto con Hong'er era diventato ancora più stretto.


I regni stellari superiore che sapevano cos'era successo si erano precipitati da lui per ricevere il suo favore.


Al momento Yun Che non era più una persona dei regni inferiori che doveva camminare in punta di piedi nel Regno degli Dei.


Anche se Yun Che fosse stato un invalido, le sue parole avrebbero avuto un enorme peso e non sarebbero state meno importanti di quelle di un Divino Imperatore. Finché l'Imperatrice Diabolica Colpo Celeste Nemesi dei Diavoli lo avesse protetto, a meno che qualcuno non fosse stato in vena di suicidarsi, non avrebbe mai osato offenderlo.


Aveva detto con molta sicurezza che avrebbe potuto fare accettare al mondo la sua presenza nonostante fosse l'Infante Malvagio... e anche se non avessero potuto accettarla, non avrebbero avuto altra scelta vista la presenza dell'Imperatrice Diabolica.


Tutto sembrava andare per il meglio, così Yun Che non aveva più bisogno di crescere.


"Yun Che, sicuramente vincerai quella 'scommessa', vero..."


Sussurrò tra sé e sé Jasmine mentre guardava in lontananza. Sorrise e mostrò uno sguardo sognante.


.....


"Maestro, ora dove andiamo? Andiamo a trovare l'Imperatrice Diabolica Colpo Celeste Nemesi dei Diavoli?" Chiese He Ling dopo che lasciarono il Regno Divino dell'Inizio Assoluto.


La data del ritorno dei diavoli si stava avvicinando sempre di più e la visita a Jasmine lo aveva trattenuto un bel po'.


"Mn, torniamo nella Stella Polo Blu. Andiamo!"


Evocò il Palazzo Celeste della Luna Evanescente e attirò Qianye Ying'er nella nave da guerra per poi sfrecciare a tutta velocità verso la Stella Polo Blu.


In passato, Yun Che temeva sopratutto di rivelare il luogo dov'era nato. Visto che c'erano fin troppe stranezze in lui, indubbiamente il Regno degli Dei si sarebbe incuriosito di dove fosse nato e questo probabilmente avrebbe portato una calamità sul suo mondo.


Quindi, quando era stato preso di mira da Qianye Ying'er, non aveva più potuto tornare a casa e si era rintanato nella Terra Proibita del Samsara.


Ma ora il mondo gli prestava più attenzione che mai. Così, a meno che non fosse tornato più a casa, non importava quanto fosse stato attento, alla fine tutti avrebbero saputo che era la sua terra natìa.


Ma ora non c'era un posto più sicuro della Stella Polo Blu in questo universo e c'erano ancora meno motivi per temere che gli altri lo desiderassero.


Questo perché era il primo pianeta che il Dio Malvagio e l'imperatrice Diabolica Colpo Celeste Nemesi dei Diavoli avevano creato insieme. Era ciò che legava l'Imperatrice Diabolica a questo universo, quindi se uno avesse osato toccare la Stella Polo Blu, si sarebbe scavato la fossa da solo.


Inoltre tutti gli umani e le creature viventi del pianeta non sapevano affatto di quanto fosse speciale il loro mondo. Non avevano idea di essere sotto la più grande protezione di questo universo.


In futuro, anche se i diavoli fossero tornati e avessero iniziato a seminare distruzione, la Stella Polo Blu sarebbe comunque rimasta al sicuro.


Inoltre, se le origini della Stella Polo Blu fossero state rivelate, sarebbe diventato il luogo più sacro nell'universo e ogni creatura vivente lo avrebbe ammirato e venerato.


La velocità del Palazzo Celestiale della Luna Evanescente era davvero incredibile. Tre giorni dopo, Yun Che scorse un pianeta azzurro che emanava un bagliore splendente in mezzo ad un vasto mare di stelle.


Quando arrivò a destinazione, il Palazzo Celeste della Luna Evanescente atterrò sul Precipizio della Nuvola. Yun Che ordinò a Qianye Ying'er di aspettare lì. Dopodiché balzò dentro l'abisso e puntò dritto verso il suo fondo.


Mondo Oscuro, Mare di Fiori Netherworld Udumbara.


Forse perché la sua anima era incompleta, You'er trascorreva la maggior parte del suo tempo a dormire. In quel momento stava riposando silenziosamente in mezzo ai fiori. Tuttavia, al contrario di tutte le altre volte in cui Yun Che l'aveva vista, il suo corpo piccolo e delicato non era più rannicchiato come prima, ma era appoggiato confortevolmente su un fianco, il suo sonno era particolarmente profondo e pacifico.


Perché Jie Yuan era al suo fianco.


Sentendo l'arrivo di Yun Che, l'Imperatrice Diabolica si alzò e arrivò in un istante di fronte a Yun Che. Muovendo un braccio all'indietro, creò una barriera che isolava il suono, non voleva disturbare in nessun modo You'er.


"Finalmente sei venuto." Disse con fare impassibile Jie Yuan. "È stato un bel po' più tardi di quanto avessi previsto. Ma sembra che tu abbia avuto un buon motivo o una 'pedina di scambio'."


"Emh..." Yun Che sorrise con imbarazzo, ma poi tornò serio e disse con sincerità: "Dato che appartengo a questo mondo, sono obbligato a farlo per gli altri o per me stesso... Quindi vorrei chiedere alla signora di dedicarmi un po' di tempo e ascoltarmi."


"Parla, ascolterò le tue ragioni o vedrò la pedina di scambio che mi devi offrire." Disse senza rifiutare Jie Yuan.


Yun Che ebbe la sensazione che il suo atteggiamento fosse lievemente diverso rispetto a prima.


Yun Che sospirò lievemente per poi dire: "Sa meglio di chiunque altro cosa accadrà se i suoi sudditi torneranno in questo universo. So anche perché permetterebbe loro di scatenarsi e perché le creature mortali di quest'era non hanno nessun diritto di farvi richieste. Tuttavia, permettere loro di sfogare la propria rabbia e risentimento è davvero il modo migliore di trattarli?"


"..." Jie Yuan rimase impassibile.


"Il fato a volte può essere davvero crudele e ingiusto, ma può anche essere incredibilmente favorevole. Ad esempio... vi è capitata una calamità inimmaginabile, ma la signora non ha perso le speranze. È tornata sana e salva ed è stato grazie a questa catastrofe che è sfuggita alla distruzione seguente che ha annientato completamente gli dei e i diavoli. Inoltre sua figlia è ancora viva, come può non essere una compensazione per ciò che le ha riservato il fato?"


"Lo stesso vale per i suoi sudditi. Torneranno in questo universo pieni di odio e risentimento, ma tutti coloro che li hanno danneggiati anni fa sono morti e le creature di quest'era sono innocenti. Se sfogassero il loro risentimento su questi mortali innocenti, non solo non riuscirebbero davvero a sfogare la loro furia, ma aumenterebbero le loro colpe e distorcerebbe ulteriormente la loro personalità. Inoltre farebbe precipitare nel caos l'universo che governeranno in futuro."


"Se possiamo sopprimere il loro odio e il loro risentimento, potremo dividere l'attuale regno del Caos Primordiale in cento regioni stellari separate che ciascuno di loro potrà controllare. Dopodiché potranno competere per la supremazia l'uno con l'altro e quindi avranno trovato un obiettivo per cui potranno trascorrere il resto della vita. Potrebbero perfino essere riveriti da tutte le creature viventi, godendo della gloria che non hanno potuto ricevere nell'Antica Era."


"L'aspetto più importante è che, poco a poco, possiamo usare questa occasione per cambiare l'idea che ha il mondo nei confronti dei diavoli, ed esaudire il desiderio della signora e del Dio Malvagio."


"Se potremo riuscirci, allora sarebbe un risultato di gran lunga migliore rispetto ad una distruzione incontrollata provocata dall'odio."


Quando Yun Che parlò di come avrebbero potuto "cambiare l'idea che ha il mondo nei confronti dei diavoli", lo sguardo di Jie Yuan brillò in modo quasi impercettibile, ma non ci furono altre reazioni.


"Hai finito? Umpf, hai presentato un ottimo argomento." Anche se Jie Yuan lo stava lodando a parole, dalla sua espressione non sembrava minimamente colpita. "È un peccato che sembri esserti dimenticato completamente di ciò che ti ho detto la scorsa volta."


"Non me lo sono dimenticato." Disse con calma Yun Che, "E so che sarà estremamente difficile sopprimere l'odio e il risentimento che hanno accumulato nell'arco di milioni di anni. Ma la signora è la loro Imperatrice Diabolica ed è anche grazie a lei che sono riusciti a sopravvivere fino ad oggi e sono tornati in questo mondo. Questo significa che non è completamente impossibile per lei farlo ed è l'unica in grado di calmarli... anche solo a fare un tentativo."


Yun Che fece una pausa per un po' per poi continuare: "So anche di non avere diritto di farle delle richieste, quindi, finché sarà disposta a fare un tentativo... la ripagherò in qualche modo. In altre parole userò la pedina di scambio di cui ha appena parlato."


"Oh?" Jie Yuan sembrò divertita. "Che pedina di scambio? Dimmi."


"La Divina Arte Ancestrale!" Disse Yun Che con sincerità.


Jie Yuan gli gettò un'occhiata di sottecchi e lo guardò con indifferenza. Dopodiché chiese: "Oh davvero? Che parte hai trovato? Quella che apparteneva a quel vecchio cane di Mo E o la parte che non è mai stata trovata prima?"


La reazione di Jie Yuan fu così noncurante che Yun Che ne fu allarmato, era completamente al di fuori delle sue aspettative.


Si lambiccò il cervello, ma alla fine disse: "Le ho entrambe! Insieme a quella che ha, potrà completare la leggendaria Divina Arte Ancestrale."


La tecnica completa... Nell'Antica Era queste parole avrebbero sconvolto l'intero universo. Era sufficiente a fare impazzire completamente perfino gli Dei della Creazione e gli Imperatori Diabolici.


Yun Che pensava che avrebbe avuto un impatto devastante su Jie Yuan, dopotutto era ciò che aveva cercato ma che non aveva potuto ottenere. Ma l'espressione di Jie Yuan era completamente impassibile, i suoi occhi neri come la pece erano come acqua stagnante e cupa.


"E pensare che sei riuscito a trovare due parti. Sembra che il tuo destino sia legato al Manuale della Sfida alle Leggi Naturali. In tal caso, allora dovresti tenerle e giocarci."


"..." Non aveva mostrato nemmeno interesse a guardarle, figuriamoci a chiedere di consegnarle. Questo risultato sbalordì Yun Che.


"A parte questo," Jie Yuan continuò: "Non ho più la parte del manuale che possedevo."


Yun Che alzò le sopracciglia. "Che l'abbia gettata fuori dal Caos Primordiale?"


"Sì."


Quando disse queste parole, mostrò un sorriso spento. Il tono della sua voce era incredibilmente piatto, come se stesse parlando di una questione così piccola e insignificante che non poteva attirare la sua attenzione.
                                


                                



