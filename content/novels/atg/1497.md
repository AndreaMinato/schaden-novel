---
weight: 14970
title: Capitolo 1497 – La Scelta di Jie Yuan
pubDate: 2025-03-10T08:57:10.457Z
tags:
    - atg
---


Capitolo sponsorizzato, ringraziamo Federico!
3 in coda, 4/10 donazione
-Schadenfreude


"Perché?" Yun Che chiese: "Che la signora non abbia più nessun interesse nella Divina Arte Ancestrale?"


Jie Yuan sbuffò freddamente per poi dire con tono apatico: "Allora è stato a causa di questo Manuale della Sfida delle Leggi Naturali che sono stata colta di sorpresa da quel vecchio cane di Mo E. È stato anche a causa della mia curiosità e della mia avidità che non ho ascoltato gli avvertimenti di Ni Xuan per la prima volta e ora non ho nemmeno la possibilità... che mi rimproveri."


Yun Che: "..."


"Una parte del Manuale della Sfida alle Leggi Naturali in tuo possesso proviene da quel vecchio cane di Mo E. Se la guardassi mi si sporcherebbero gli occhi e mi macchierebbe le mani! Tienilo per te! E non farmelo nemmeno vedere!"


"...Va bene." Disse Yun Che pieno di emozioni contrastanti.


Pensava che la Divina Arte Ancestrale in suo possesso sarebbe stata estremamente attraente per Jie Yuan, ma non si sarebbe mai immaginato che l'avrebbe perfino detestata.


Detto questo, in quanto sola Imperatrice Diabolica al mondo, nessuno poteva minacciarla minimamente. Quindi perché avrebbe desiderato la Divina Arte Ancestrale? Inoltre questa tecnica era la causa principale della tragedia che era ricaduta su di lei e sui membri del suo clan, così, pensandoci attentamente... non era troppo sorprendente che avesse avuto una reazione del genere.


Però così, la sola pedina di scambio che aveva a disposizione si era rivelata completamente inutile.


"Ho gettato via il mio pezzo di manuale, ma non l'ho scagliato fuori dal Caos Primordiale. Dopotutto sono nata grazie alla Dea Ancestrale, così come avrei potuto gettare via il suo dono più grande dopo il Caos Primordiale?"


"Se ti interesse quel manuale," gli angoli della bocca di Jie Yuan fremettero, Yun Che non riusciva a descrivere a parole la sua espressione, "Puoi benissimo cercarlo. Tuttavia, in tutti questi anni al di fuori del Caos Primordiale, ho capito una cosa."


"Questo Manuale della Sfida alle Leggi Naturali è l'origine della via del mistero. Il motivo per cui la Dea Ancestrale l'ha lasciata è perché non voleva che scomparisse, ma forse anche perché l'ha lasciato come prova per le future generazioni. Così, anche se unissi tutti i pezzi e li comprendessi tutti, nessuno al mondo potrebbe coltivarla!"


"Perché la pensa così?" Chiese subito Yun Che.


"Perché le leggi contenute nel Manuale della Sfida alle Leggi Naturali sono un'esistenza molto speciale conosciuta come 'nulla'. Ogni cosa e creatura in questo universo sono nati dal nulla e alla fine tornano nel nulla. Questo è la sola frase che ho compreso dal mio pezzo, ma non importa quanto ho provato a studiarlo, non potevo toccare i princìpi contenuti in quel verso."


Yun Che: "..."


"A parte la Dea Ancestrale che è nata davvero dal nulla, è impossibile per le creature viventi entrare in contatto con la legge del nulla, e questo include sia gli Imperatori Diabolici che i Dei della Creazione! Così, anche se radunassimo tutti i pezzi... Eheh, quanto eravamo ridicoli allora!"


"..." Yun Che rimase in silenzio per molto tempo per poi chiedere: "Capisco. C'è anche qualcos'altro di cui vorrei discutere e spero che possa accontentarmi."


"Riguarda l'Infante Malvagio?" Chiese Jie Yuan con un tono indifferente.


Yun Che drizzò la testa di scatto, spalancando gli occhi.


"Umpf, non sei stato con lei negli ultimi giorni?"


"~！@#￥%...” Quasi tutti i capelli di Yun Che si rizzarono. Questa Imperatrice Diabolica Colpo Celeste Nemesi dei Diavoli... era una guardona?!


Anche se le sue sopracciglia stavano fremendo freneticamente, le parole di Jie Yuan lo calmarono. "Dato che sa dell'esistenza dell'Infante Malvagio e delle sue condizioni attuali, significa anche che non ha intenzione di sigillarla, no?"


"Sigillarla? Perché?" Chiese Jie Yuan. "E cosa avrebbe a che fare con me l'Infante Malvagio?"


Queste parole sbalordirono Yun Che per un po', aveva davvero difficoltà a capire.


Senza nemmeno parlare degli altri dei o diavoli, alla fine il Dio Malvagio è morto a causa del veleno delle Innumerevoli Tribolazioni.


"L'Infante Malvagio ha riconosciuto un padrone, è davvero interessante. Tuttavia tutto questo non ha niente a che fare con me." Le parole di Jie Yuan contenevano un significato profondo e speciale che solo lei capiva in questo momento. "Non c'è bisogno che me ne riparli di nuovo."


"A parte questo, non devi più parlare dei membri del mio clan. Qualunque motivo, pedina di scambio o trucchi che pensi siano utili o divertenti, non menzionarli più. Non voglio più sentire una parola al riguardo."


Le labbra di Yun Che tremarono lievemente, sembrava che volesse dire qualcosa, ma poi la sentì dire con tono cupo: "Torna a trovarmi tra un mese, allora ti darò la mia risposta."


"...Sì." Yun Che non riuscì a rifiutare. Inoltre, dalle parole di Jie Yuan, ebbe il presentimento che fosse giunta ad una decisione.


"Oooh..." Nel mare di Fiori Netherworld Udumabara, You'er aprì lentamente i suoi occhi dalle iridi colorate e fissò con sguardo vacuo nella loro direzione.


Lo sguardo di Jie Yuan si spostò su di lei e divenne gentile come una brezza. Disse con tono profondo: "Chiama Hong'er. Dopo vai ad accompagnare You'er e parlale per un po'."


.....


"Va bene..."


Trascorse un giorno intero nelle profondità del Precipizio della Nuvola, al punto che Hong'er era diventata così stanca da tuffarsi tra le braccia di Yun Che per andare a dormire. Solo allora gli venne permesso di partire.


Yun Che la portò con gentilezza e la trasferì nello spazio nella Perla del Veleno Celeste. I suoi movimenti erano particolarmente delicati e il suo sguardo rivelava un po' dell'affetto e della tenerezza che di solito rivelava a sua figlia.


Quando lo guardò, Jie Yuan lo osservò in modo leggermente diverso e disse all'improvviso: "Un tempo ero come te."


"Oh?" Yun Che alzò la testa con un'espressione perplessa.


"In quanto Imperatrice Diabolica, ho ucciso un'innumerevole quantità di creature viventi. Non ho provato nulla anche quando distruggevo interi pianeti o razze. Tuttavia, dopo aver avuto una figlia, senza accorgermene sono diventata gentile e compassionevole. Ho iniziato perfino a respingere l'idea di uccidere qualcuno... Perché non volevo usare mani macchiate di sangue per abbracciare mia figlia."


Yun Che fu sbalordito da queste parole.


"Dopo essere diventata madre, ho avuto la sensazione che il mondo fosse molto più bello rispetto a prima. Dopo che sono diventata gentile, tutte le creature che osservavo sembravano essere diventate benevolenti. Il mio desiderio di uccidere, la mia diffidenza e risoluzione sono scomparse silenziosamente..."


Jie Yuan sospirò per poi continuare: "Questo è anche uno dei motivi per cui sono stata ingannata così facilmente da Mo E... Anche fino ad oggi, non sono sicura se fosse un punto di forza o un difetto della mia natura."


"Inoltre, durante gli anni in cui ho trascorso nel Caos Primordiale, ho iniziato a rendermi conto che, dato il mio livello e la mia posizione, è stato proprio perché avevo una famiglia così splendida che dovevo diventare ancora più crudele. Macchiare di sangue le mani con cui li abbracci o lasciare che vengano feriti... Cosa sceglieresti?"


Yun Che: "..."


"Data l'aura dell'attuale Caos Primordiale, sicuramente devi aver versato molto sangue e superato molte situazioni critiche per raggiungere un tale livello nell'arco di trent'anni. Al momento vuoi perseguire il potere passivamente, ma non hai la sete di sangue o la malvagità necessari a farlo. Invece ti sei riempito di pensieri benevolenti su come salvare il mondo... Questo potrebbe forse essere ottimo per qualcun altro, ma tu sei diverso e dovresti renderti conto di quanto sei speciale."


"Tu, la persona che ha ereditato il potere di Ni Xuan, sei destinato a diventare il sovrano di questo mondo, ma un sovrano non deve essere solo rispettato, ma anche temuto. Devi evitare di ammorbidirti troppo."


"E personalmente parlando, non vorrei mai vedere te, la persona che ha ereditato il suo potere... diventare la persona gentile che era allora."


Yun Che rifletté per un momento su queste parole per poi annuire: "Mnn, lo terrò a mente."


"Oh, giusto." Jie Yuan gettò un'occhiata verso l'alto per poi dire all'improvviso: "La schiava che hai preso non è male."


"Uh?" Yun Che non capì perché la donna avrebbe menzionato all'improvviso Qianye.


"Solo in base al suo aspetto, è perfino paragonabile alla Sacra Fata numero uno della razza degli dei, Li Suo, nel suo fiore degli anni! Umpf."


Jie Yuan, che era sempre incredibilmente fredda e indifferente, aveva stretto i denti mentre parlava di quella donna.


Dopo aver dato un'occhiata alla sua espressione, Yun Che chiese con tono piuttosto ansioso: "Signora... sembra che abbia qualche sorta di conto in sospeso con la Dea della Vita Li Suo?"


Jie Yuan si girò e poi sbuffò. Disse con tono freddo: "Allora, quando Ni Xuan era ancora giovane e sciocco, l'ha corteggiata per un milione di anni! Eppure Li Suo ha continuato a rifiutarlo più e più volte... Alla fine si è scoraggiato ed è andato nel regno dove risiedeva la razza dei diavoli e solo allora ha incontrato me!"


"Umpf! Che Sacra Fata numero uno della razza degli dei? Era semplicemente una donna stupida che non ha visto cosa aveva di fronte! In che modo Ni Xuan non sarebbe degno di lei?!"


"Signora... ha ragione naturalmente." Yun Che abbassò la testa, fremendo. Come previsto, non importa a che livello era una donna, questo punto rimaneva sempre uguale!


"È un peccato che Hong'er abbia dovuto ricevere il suo favore." Jie Yuan mormorò tra sé e sé mentre si girava: "Puoi andare... Ricorda ciò che ho detto. Torna qui dopo che sarà passato un mese. Durante questo periodo non dovrai disturbarmi!"


.....


Yun Che partì e il mondo oscuro nelle profondità del Precipizio della Nuvola tornò silenzioso.


Da quando Jie Yuan era arrivata qui, i ruggiti delle enormi bestie che risuonavano in questo luogo si erano ammutolite. A causa dell'aura della donna, quelle enormi creature erano in uno stato di costante paura.


Vedendo che You'er era di nuovo tornata a dormire pacificamente, Jie Yuan rimase in mezzo al mare di Fiori Netherworld Udumbara. Quel paio di occhi che potevano terrorizzare tutta la creazione, erano pieni di confusione e agitazione.


"Ni Xuan..." Mormorò piano tra sé e sé: "Perché non posso ancora abituarmi ad un mondo senza di te, anche se sono passati così tanti anni..."


"Ero così attaccata alla vita, così ansiosa di tornare... ma ciò che desideravo di più non era la vendetta, ma di riviedere te e nostra figlia..."


"Tutti i nostri membri del clan, amici, nemici e avversari non ci sono più, e il Caos Primordiale mi è diventato estraneo. Ma nostra figlia è ancora al sicuro anche se si è divisa in due. Se non altro, anche se la sua esistenza è stata troncata, non ha perso nulla."


"Hong'er è sempre così contenta e spensierata e finché qualcuno la accompagna, You'er sarà molto contenta. Inoltre ho trovato finalmente un modo per farla tornare intera e assicurarmi che avrà sempre qualcuno accanto."


"Il destino ha distrutto tutto tranne nostra figlia. Dovrei odiare il destino o essere grata..."


Mormorò mentre teneva chiusi gli occhi. "Ni Xuan, so cosa vuoi che faccia, ma perdonami perché andrò di nuovo contro i tuoi desideri. Perché stavolta, ho trovato... una scelta ancora migliore."


Alzò la testa e incredibilmente mostrò un lieve sorriso, un sorriso che illuminò quel volto pieno di cicatrici. "Ni Xuan, aspettami... Una volta che troverò il posto più adatto per You'er, ciò che desidera di più, finalmente potrò... rivederti..."
                                


                                



