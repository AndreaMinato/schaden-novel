---
weight: 150
title: Capitolo 15 – L'interrogatorio di Xiao Yulong
pubDate: 2024-05-23T05:27:25.180Z
tags:
    - atg
---


Xiao Lie ritornò solo quando Xiao Che e Xia Qingyue avevano ormai finito di fare colazione; il suo sguardo era di una serietà senza precedenti e lasciava ancora trapelare delle tracce di sorpresa.


“Nonno, cos'è successo?” chiese Xiao Che, alzandosi in piedi immediatamente.


“Un grande evento. È una faccenda enorme per il Clan Xiao,” disse Xiao Lie, con ancora la fronte corrugata. “Ma non dovrebbe avere molto a che vedere con noi.”


“Una faccenda enorme? Di che tipo?” Xiao Che era persino più strabiliato.


“Si tratta della setta Xiao.”


“la setta Xiao ?” Questa volta non solo Xiao Che, ma anche Xia Qingyue aggrottò le sopracciglia.


“Circa mezz'ora fa il capoclan ha ricevuto una lettera dalla setta Xiao. C'è scritto che presto invierà qui alcuni suoi membri. E non solo, il loro leader sarà il figlio più giovane di Xiao Juetian, l'attuale maestro della setta!” disse lentamente Xiao Lie.


Queste notizie fecero restare in un lungo silenzio Xiao Che prima che riuscisse a rispondere: “Se è vero, qualcosa non quadra. Sebbene il nostro Clan Xiao sia nato dalla setta Xiao centosessanta anni fa, ci hanno sempre trattato con sprezzante disgusto. Dopo così tanto tempo, non può esserci nessuno nella setta Xiao disposto a preoccuparsi del nostro piccolo clan. Perché mandare qualcuno così all'improvviso? Forse complottano qualcosa... ma l'influenza della setta Xiao è grande quanto il cielo, perché mai dovrebbero complottare contro di noi? E pensare che ci vogliano fare un favore è ancora più improbabile”.


Xiao Lie scosse la testa e disse: “Di sicuro c'è una ragione. L'antenato fondatore del nostro clan, Xiao Bieli, era stato segretamente espulso dalla setta Xiao perché privo di talento, ma suo padre, a quei tempi, era l'anziano del centro esecutivo della setta Xiao: Xiao Zheng. Non molto tempo fa Xiao Zheng è morto. Nel suo ultimo anno di vita, non si preoccupò più di cercare la fama e il potere, desiderava solo riavere suo figlio Xiao Bieli. Dopo cento anni senza contatti nel suo cuore provava vergogna. Si è lasciato alle spalle un ultimo desiderio, sperando che dopo la sua morte la setta Xiao trovasse i discendenti di Xiao Bieli e scegliesse il più promettente tra i loro giovani per poi riportarlo alla Xiao Sect e addestrarlo. Serve anche per scusarsi della mancanza di rispetto con cui ha offeso Xiao Bieli e del suo esilio.”


Una persona ordinaria non può vivere oltre i cento anni. Ma quando la forza misteriosa raggiunge un certo livello, vivere anche per alcuni secoli non è impossibile.


Si dice che se qualcuno raggiungesse l'Emperor's Profound Realm, la sua aspettativa di vita potrebbe diventare di migliaia di anni. Dopo aver ascoltato le parole di Xiao Lie, Xiao Che ci pensò su e si sentì sollevato. Non era una sorpresa che la setta Xiao avesse così all'improvviso inviato di sua spontanea volontà degli emissari. Dunque era così. A quanto pareva, il defunto Xiao Zheng godeva ancora di un certo status all'interno della setta Xiao, che aveva deciso di soddisfare il suo ultimo desiderio. Capì anche come mai Xiao Lie aveva detto che la faccenda non li riguardava. “Selezionare il candidato più talentuoso per riportarlo alla setta Xiao e addestrarlo...” Non c'era modo che il miglior candidato avesse qualcosa a che fare con Xiao Che.


Comunque era ovvio che le ambizioni degli altri anziani, sentendo questa notizia, sarebbero cresciute enormemente. Essere riportati alla setta Xiao per essere allenati? Che razza di idea era? Se uno dei loro figli o nipoti fosse stato selezionato e riportato alla setta Xiao, sarebbe stato come se un verme, ascendendo dal fango, fosse diventato da un giorno all'altro un drago dorato che sfrecciava tra le nuvole. E tutti i suoi parenti avrebbero preso il volo insieme a lui; avrebbero potuto camminare arrogantemente non solo tra gli altri membri del Clan Xiao, ma per tutta clan della Nuvola Vagante, senza doversi preoccupare delle conseguenze. Se qualcuno avesse osato opporsi, sarebbe bastato dire quelle due parole magiche, “Xiao Sect”, e persino il governatore avrebbe avuto il terrore di rispondere.


L'espressione di Xiao Lie sembrava molto tranquilla ma la sua delusione, nascosta con grande fatica, non poteva sfuggire agli occhi di Xiao Che. All'interno del clan non c'era nessuno che non desiderasse entrare nella setta Xiao e lui non faceva eccezione. E l'arrivo della setta Xiao rappresentava senza dubbio la migliore occasione per fare un tentativo, visto che c'era la possibilità di interagire direttamente con alcuni dei suo componenti. Tutti gli altri membri del Clan Xiao avevano quella briciola di speranza. Solo Xiao Lie si era rassegnato, poiché non c'era modo che prendessero Xiao Che.


Xiao Che aprì bocca cercando di dire qualcosa che confortasse suo nonno, ma dopo aver mormorato per un po' fra sé non aveva ancora trovato le parole per farlo. La condizione delle sue Vene Misteriose era fin troppo evidente. Anche se fosse riuscito a dire qualcosa di consolante, a cosa sarebbe servito?


“Anche se questo non ci riguarda, può anche essere una cosa positiva. la setta Xiao è vasto. Anche se ci andassimo, saremmo nel ceto più basso. Come paragonarlo all'essere liberi e sereni tra la nobiltà di clan della Nuvola Vagante?” Xiao Lie rise tranquillamente, sedendosi a tavola: “Su, aiuta tuo nonno a finire la colazione”.


Dopo essere uscito dal cortile di Xiao Lie, Xiao Che capì immediatamente che l'atmosfera era cambiata nettamente in tutto il Clan Xiao. Normalmente, a quell'ora ci sarebbero state un po' di persone che svolgevano i loro esercizi mattutini. Tuttavia ora, fin dove riuscisse a vedere, c'erano solo alcune ombre di persone sparse qua e là, la maggior parte delle quali camminava frettolosamente con volti pieni di agitazione.


“Sembra che tutti pensino di potersi arrampicare sull'alto ramo che è la setta Xiao, ma raggiungere il cielo in un unico passo è davvero una cosa positiva? Nessuno di loro ha idea di cosa succederebbe se davvero riuscissero a entrarvi. Immagino che sarebbe semplicemente il più infimo tra i messaggeri,” disse Xiao Che cinicamente.


“Geloso?” chiese Xia Qinyue, con un volto privo di espressione.


“Certo che no!” non appena l'aveva detto, Xiao Che si ricordò che la ragazza al suo fianco era un'allieva di Asgard Nuvola Gelida, per nulla inferiore alla setta Xiao. Si limitò a incurvare le labbra e a scusarsi: “Tu non sei come loro... Dimenticatene, fingi che non abbia detto nulla”.


Xia Qingyue smise di dargli retta e camminò in avanti. Anche se il movimento delle sue gambe fu molto lento, il suo corpo si mosse di circa sette o otto volte più che con un andamento normale. Con il secondo passo si allontanò ancora di più, lasciando indietro Xiao Che. Xiao Che si fermò e soffermò lo sguardo su Xia Qingyue, che andava avanti graziosamente e in silenzio, come un fantasma. Mormorò: “Non sarà per caso il leggendaria Passo di Danza Frozen Snow di Asgard Nuvola Gelida? La forza misteriosa di questa donna è molto più grande di quel che credevo, non c'è dubbio che abbia superato il decimo livello dello stadio Elementare Misterioso”.


“Yo! Guarda chi c'è, fratello Xiao Che!”


Una voce gli arrivò da destra. Xiao Che si voltò e vide Xiao Yang camminare verso di lui. Xiao Yang di solito lo guardava dall'alto in basso e lo trattava con sdegno. Era molto strano che lo avesse salutato di sua iniziativa.


“Fratello Xiao Yang... Ti sei alzato presto,” rispose Xiao Che, girandosi e salutando amichevolmente.


“Che coincidenza, ti stavo giusto cercando ma non pensavo di incontrarti qui.” Xiao Yang gli venne incontro, ridendo allegramente.


“Fratello Xiao Yang, hai bisogno di me per qualcosa?” chiese Xiao Che con uno sguardo sbalordito.


“Mmhmmm,” annuì Xiao Yang. "In realtà è il Fratello Maggiore Yulong che mi ha mandato a chiamarti. Ha detto che sei il più giovane tra noi, ma sei stato il primo a sposarsi. Come tuo compagno di clan, vuole a tutti i costi dare una festa in tuo onore. Inoltre c'era troppa gente al banchetto di ieri, perciò è stato difficile godersi il vino. Non pensi che sarebbe molto meglio bere e mangiare un po' stamattina? Hai tempo?"


L'averlo invitato a quell'ora del mattino dimostrava che la pazienza di Xiao Yulong era a malapena nella media. Xiao Che sogghignò mentalmente. Sapeva perfettamente perché Xiao Yulong l'aveva mandato a cercare. In quel momento la sua faccia aveva un'espressione sorpresa e rispose con emozione: “Davvero Fratello Xiao Yulong mi ha mandato a chiamare? Certo! Certo che ho tempo! Dal momento che è stato Fratello Xiao Yulong a chiamarmi, come potrei non avere tempo? Allora... andiamo adesso?”


Lo sguardo di Xiao Che suscitò in Xiao Yang un sorriso di disprezzo che fu costretto a nascondere. Annuì: “Va benissimo, andiamo.”


Il cortile di Xiao Yulong era all'incirca quattro o cinque volte più grande di quello di Xiao Che. Non era solo incredibilmente lussuoso, ma c'era anche una servitrice.


Leggermente a nord dal centro del cortile c'era un tendone quadrato, con all'interno un tavolo apparecchiato con del cibo e del vino. Xiao Yulong sollevò una coppa di vino con un caldo sorriso : “Piccolo Fratello Xiao Che, hai sposato il più prezioso gioiello della nostra clan della Nuvola Vagante. Mi congratulo di nuovo. Come tuo fratello maggiore, dovrò impegnarmi di più da ora in avanti”.


“Grazie, Fratello Yulong.” Xiao Che si affrettò a sollevare il suo bicchiere, con la faccia rossa dall'emozione. “A dire il vero... il mio matrimonio non è stato un grande affare. A dire il vero, dovrei essere io a congratularmi con te, Fratello Yulong.”


“Oh?” Il volto di Xiao Yulong rivelava i suoi sospetti. Chiese, sorridendo: “Congratularti con me? Non capisco”.


Xiao Che rispose seriamente: “Non può essere che Fratello Yulong non sappia del gruppo che sta per arrivare dalla setta Xiao e che selezionerà il giovane più talentuoso per portarlo con loro. In questa generazione del Clan Xiao, c'è forse qualcuno che può essere paragonato a Fratello Yulong per capacità, posizione sociale, aspetto e temperamento? Perciò stavolta Fratello Yulong sarà di sicuro riportato alla setta Xiao. È un grandissimo onore!”


“Giusto! Hai ragione, Fratello Yulong sarà sicuramente scelto per andare alla setta Xiao! Con Fratello Yulong qui presente, tutti gli altri non dovrebbero neppure sperare di poter essere loro a ricevere un tale privilegio!” affermò con decisione anche Xiao Yang.


Il suo livello all'interno del Clan Xiao era solo mediamente alto, per questo, conoscendo la propria situazione, non credeva di avere nessuna chance. Quello con la maggiore probabilità di essere preso era senza dubbio Xiao Yulong. E dal momento che aveva trascorso gli ultimi anni stando sempre con lui, Xiao Yang ci avrebbe solo guadagnato se Xiao Yulong fosse andato alla setta Xiao. Iniziò ad avere la sensazione che passare tutto quel tempo con lui fosse stata la decisione giusta.


Con uno sguardo modesto, Xiao Yulong scosse la testa: “Ragazzi, mi fate troppi complimenti. Il nostro clan ha svariati Fratelli e Sorelle dalle ottime capacità. Sebbene io possa essere considerato il migliore per quanto riguarda la forza misteriosa, considerando le mie capacità non posso sentirmi sicuro. Ma farò del mio meglio. Vieni, Fratello Xiao Che, un brindisi alla gioia di ieri”.


Nonostante l'indifferenza delle sue parole, negli occhi di Xiao Yulong brillava un fervido fanatismo.


Dopo aver bevuto un bicchiere di vino, Xiao Che arrossì. A quel punto Xiao Yang gli si avvicinò e chiese con un grande sorriso: “Fratello Xiao Che, la donna che hai sposato ieri è davvero la più bella di clan della Nuvola Vagante. La tua fortuna in amore è invidiata da tutti noi Fratelli. E l'assaggio del letto matrimoniale di ieri notte... eheh eheh, deve essere stato altrettanto piacevole, vero?”.


Xiao Yulong sollevò il suo bicchiere con un volto allegro, ma il suo sguardo era fisso sulla faccia e sugli occhi di Xiao Che, pronto a osservare cosa la sua espressione avrebbe rivelato. Tuttavia non appena Xiao Yang pose la sua domanda, gli occhi di Xiao Che si illuminarono e mostrò un sorriso lascivo inequivocabile. Piegò la testa verso Xiao Yang e abbassò la voce, ridendo: “Certamente! Eheh eh eh eh... Fratello Xiao Yang, ti dirò, le donne sono tutte uguali. Xia Qingyue solitamente sembra un pavone orgoglioso, ma a letto è una vera pervertita. Ah, i suoi gemiti, il suo sapore, certo che è stato piacevole! Eheh eh eh eh...”.


Xiao Che socchiuse gli occhi mentre parlava, completamente rosso per l'alcol.


E all’improvviso il bicchiere di vino nella mano di Xiao Yulong finì in pezzi, che si sparsero per tutto il tavolo.
                                


                                



