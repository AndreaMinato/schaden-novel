---
weight: 150
title: Capitolo 150 – Scioccare tutto il pubblico
pubDate: 2024-05-28T20:27:25.200Z
tags:
    - atg
---








“Moccioso arrogante. Oggi ti farò conoscere la differenza tra il cielo e la terra!”


Le parole di Yun Che fecero infuriare Murong Yi. Si sentiva come se un piccolo ratto si stesse comportando irrispettosamente di fronte a lui, un leone. Distese una mano verso Yun Che, e disse con disprezzo: “Fatti avanti, fammi vedere cosa farai per divertirmi.”


Con il suo status, ovviamente Murong Yi non avrebbe mai attaccato Yun Che per primo di fronte a un pubblico così vasto. Anche Yun Che smise di parlare. Le sue gambe spinsero con forza contro il terreno, facendogli raggiungere in un istante la massima velocità con cui poteva scattare. Un'ombra sfocata volò in direzione di Murong Yi, sferrando un pugno diretto verso il suo petto.


Yun Che ovviamente aveva riversato tutta la sua forza in quell'attacco. Non si era minimamente trattenuto e dopo quel colpo non avrebbe potuto sferrarne altri. In altre parole, quella sua mossa era un assalto frontale.


Qualcuno al secondo livello del True Profound Realm che attaccava a testa bassa un avversario al nono livello dello stesso Realm? Tutti gli studenti del Palazzo Esterno che stavano assistendo al duello quasi non riuscirono a trattenere le risate. Se Yun Che avesse sfruttato la sua agilità, forse sarebbe riuscito a resistere a un paio di attacchi, ma aveva davvero sferrato subito un assalto frontale... stava cercando la morte di propria iniziativa!


“Idiota!” Murong Yi rise con sdegno. Facendo scattare il pugno destro, rilasciò una Profound Strength al nono livello del True Profound Realm che portò con sé un flusso ronzante di Profound Energy. Colpì spietatamente in direzione di Yun Che e sussurrò con un cuore di ghiaccio: “Striscia a terra e piangi per me.”


“Boom! Boom! Boom!”


Il pugno di Yun Che colpì in pieno il getto di Profound Energy scagliato da Murong Yi e si udirono tre esplosioni dal suono secco. Come se fosse un palloncino fatto scoppiare, il flusso di Profound Energy si disperse in seguito all'impatto. Ma lo slancio di Yun Che non si indebolì affatto, e il suo pugno destro era ormai a soli cinque piedi dal petto di Murong Yi.


“Co... cosa!!”


Murong Yi, che inizialmente si era preparato con crudeltà a vedere Yun Che gravemente ferito e a terra, era sbalordito. Si ritrasse istintivamente e raccolse il più velocemente possibile tutta la sua Profound Strength nelle braccia, con le quali si stava proteggendo il petto.


Bang!!


Ci fu un altro rombo. Il pugno di Yun Che colpì con violenza il braccio destro di Murong Yi. L'istante seguente, nel punto d'impatto ci fu un'esplosione di Profound Energy che scagliò i due l'uno lontano dall'altro. Yun Che volò all'indietro per circa quindici piedi e riuscì a mantenere l'equilibrio. Poi scosse con noncuranza il braccio destro. Murong Yi, invece, indietreggiò di tre passi e rimase immobile per parecchio tempo. I suoi occhi fissarono Yun Che a lungo e con attenzione, finché il suo volto non divenne rosso dalla rabbia.


In quel momento, l'intera piazza era in un silenzio di tomba. Tutti gli studenti erano assolutamente scioccati. Nessuno si sarebbe aspettato che il risultato dell'attacco sarebbe stato quello. Era un duello in cui tra i due partecipanti c'era una grandissima differenza di Profound Strength, e siccome la prima mossa era stata uno scontro diretto tra le loro Profound Strength, tutti inizialmente avevano immaginato che Yun Che sarebbe stato subito brutalmente sconfitto e che sarebbe anche rimasto gravemente ferito. Ma... quei due sembravano essere allo stesso livello!


Com'era possibile?


Inoltre, alcuni erano in grado di capire più chiaramente degli altri che quello non sarebbe stato per davvero uno scontro alla pari. Nel padiglione, Qin Wushang assunse un'espressione stupita, che si trasformò lentamente in un sorriso. Anche se Yun Che era stato scagliato all'indietro di quindici piedi e Murong Yi era arretrato di soli tre passi, lo sguardo di Yun Che era rimasto immutato e l'aura intorno al suo corpo era calma come sempre. In quanto a Murong Yi... il suo braccio destro stava tremando in modo evidente e le sue cinque dita, distese, apparivano leggermente indebolite... probabilmente, la sua mano era stata intorpidita proprio a causa dell'impatto con il pugno di Yun Che. E sul suo viso era dipinta un'espressione orribile.


“Questa è... una bugia, vero? Quel Yun Che è palesemente solo al secondo livello del True Profound Realm!”


“Il Fratello Maggiore Murong Yi deve per forza aver solo messo distrattamente alla prova Yun Che, senza usare nemmeno un decimo della sua Profound Strength. Deve essere andata così.”


“Perché non ridi più?” di fronte a Murong Yi, agitato, gli angoli della bocca di Yun Che si incurvarono e lo provocò con sarcasmo.


Il torpore nella mano destra di Murong Yi finalmente migliorò lievemente. Scuro in volto, si costrinse a ridacchiare: “Pensi davvero che solo perché sei riuscito a respingere uno dei miei attacchi hai la vittoria in pugno? Che stupidaggine! Un attimo fa non ho usato nemmeno metà della mia Profound Strength. Ai miei occhi, rimani sempre un piccolo e ridicolo ratto... muori!!”


Murong Yi scattò e rilasciò la sua Profound Energy senza nessuna restrizione. Tutti i muscoli del suo corpo si espansero; le sue ossa scricchiolarono, sotto ai suoi piedi si formò improvvisamente un vortice d'aria e lui caricò in direzione di Yun Che a una velocità sorprendente.


“È quella Abilità di Movimento di alto livello, 'Shadow Chasing Step'! Murong Yi è in grado di eseguirla praticamente alla perfezione!”


“Il Fratello Maggiore Murong Yi ha persino usato la sua Tecnica Profound di Movimento... vuole sconfiggere Yun Che con un colpo solo?”


Murong Yi divenne un'ombra scattante. Era sorprendentemente veloce; in mezzo secondo era arrivato proprio di fronte a Yun Che. Poi, all'improvviso, la sua sagoma sfocata sparì per un istante. Si mosse stranamente, in diagonale, per circa mezzo passo, inclinando la direzione dell'attacco e raggiungendo Yun Che, non da una posizione frontale, ma da un lato. Murong Yi sferrò una feroce gomitata in direzione delle costole di Yun Che... tutti gli studenti presenti gridarono, sorpresi da quel movimento imprevedibile.


Ad una velocità così incredibile, era difficile anche solo reagire velocemente, ma Murong Yi era addirittura riuscito a modificare rapidamente la sua postura... quando usava quella Tecnica di Movimento, per l'avversario era impossibile riuscire a reagire.


Ma subito dopo, i presenti videro qualcosa che li lasciò col fiato sospeso.


I riflessi di Yun Che furono veloci, molto più veloci di quanto chiunque si sarebbe aspettato. Sembrò distendere il braccio sinistro, proteggersi il lato del torace, e parare la violenta gomitata di Murong Yi. Nel mezzo dei rivoli di Profound Energy che si riversarono dal punto d'impatto, risuonò debolmente uno scricchiolio di ossa.


Sebbene Murong Yi fosse sorpreso che il suo attacco fosse stato veramente parato, ancora una volta sorrise freddamente... aveva scagliato quel colpo con tutte le sue forze, quindi a cosa sarebbe servito pararlo? L'unico possibile risultato era che il suo avversario si ritrovasse il braccio spezzato, subisse gravi ferite a causa del ritorno di fiamma della sua stessa Profound Energy e venisse scagliato via, facendogli vomitare fiotti di sangue. Ma quel sorriso svanì dopo un solo istante, e il suo volto si irrigidì.


Il contraccolpo che ricevette dopo l'impatto era così tremendo da fargli tremare tutte le vene e gli organi che aveva in corpo. Nel pavimento sotto ai piedi di Yun Che apparvero delle grandi crepe e affondò profondamente nel terreno, ma non indietreggiò di nemmeno un passo...


Aveva davvero parato completamente quell'attacco.


Come... Com'è possibile! Murong Yi si sentì come pietrificato; le sue pupille si contrassero e tremarono violentemente. Dal primo scambio di colpi tra lui e Yun Che, aveva immaginato di essere al suo stesso livello. Questo l'aveva fatto sentire molto in imbarazzo. Di conseguenza, per il secondo attacco non si era minimamente trattenuto e aveva usato il cento percento della sua Profound Strength. Era un assalto a sorpresa sferrato tramite una potentissima Tecnica Profound di Movimento. Ovviamente aveva voluto porre fine al duello con quel singolo colpo. Ma non solo Yun Che aveva totalmente parato l'attacco, non si era neppure mosso di un passo.


Impossibile! È impossibile! Deve per forza essere un caso! O forse sta solo facendo il duro ma in realtà ha già ricevuto delle gravi ferite interne!


Murong Yi stava ringhiando selvaggiamente. Non riusciva a accettare che un suo attacco a piena potenza fosse appena stato completamente bloccato da qualcuno che era solamente al secondo livello del True Profound Realm. Gridò furiosamente voltandosi rapidamente di lato. Alzò in alto il pugno sinistro e colpì di nuovo Yun Che con tutte le sue forze. Ancora una volta, Yun Che parò il pugno e non fu costretto a indietreggiare di nemmeno mezzo passo.


Murong Yi era agitato. Con un'espressione solenne, batté i piedi a terra e attivò la sua Tecnica Profound di Movimento al massimo della potenza... i suoi pugni, i gomiti, le spalle, le ginocchia e le gambe erano tutti in posizione d'attacco. Infuse ogni parte del suo corpo con una Profound Energy rabbiosa e attaccò Yun Che senza pietà. Quegli attacchi violenti colpivano come una tempesta inarrestabile e crearono sul palco una tagliente raffica di vento che ruggiva senza sosta.


Lo sguardo di Yun Che era tranquillo come uno specchio d'acqua. Parò tutti i colpi del suo avversario con calma e senza scomporsi. Ad ogni impatto, si udiva una tonante esplosione di Profound Energy. Il pavimento sotto di loro era stato frantumato già da parecchio e ormai era a pezzi; si stavano ancora formando sempre più crepe, che si allargavano a una velocità allarmante.


E tutti gli spettatori erano ormai completamente senza parole.


Se Murong Yi e Yun Che fossero stati allo stesso livello solo all'inizio, quando si erano scontrati frontalmente, gli studenti avrebbero potuto immaginare che Murong Yi si fosse trattenuto di proposito. Ma ora aveva uno sguardo feroce; i suoi muscoli erano contratti e le sue vene chiaramente visibili. Stava utilizzando il massimo della sua forza, e stava anche usando al meglio la sua Abilità di Movimento. Ma dopo innumerevoli attacchi, non era riuscito a guadagnare il minimo vantaggio sull'avversario. Al momento Murong Yi era sull'offensiva e Yun Che si stava concentrando esclusivamente sulla difesa, eppure aveva un'espressione rilassata e sul suo volto non c'era neppure una traccia di agitazione.


Tutti erano profondamente scioccati... tra i due c'era una differenza di sette livelli del True Profound Realm!


Figurarsi gli studenti, persino gli Anziani e gli Istruttori che assistevano dai padiglioni erano stupefatti. Potevano vedere chiaramente che Murong Yi stava dando il massimo. Ma l'andamento del duello li lasciò a lungo con lo sguardo fisso sullo scontro e la lingua annodata.


Non si poteva negare che la differenza tra sette livelli del True Profound Realm fosse enorme, ma grazie a Evil Soul e alla forza conferita dalla Grande Via del Budda, Yun Che l'aveva colmata... anzi, aveva addirittura superato il nono livello del True Profound Realm.


Dozzine di attacchi a piena potenza non riuscirono a impensierire Yun Che. Era un risultato che Murong Yi non avrebbe mai potuto sospettare. Stava cedendo sempre di più alla frenesia. All'improvviso, ululò ferocemente e dalla sua mano si diffuse un bagliore glaciale. Una lancia d'argento lunga circa sette piedi apparve tra le mani di Murong Yi e fece un affondo diretto verso Yun Che.


“Fratello Minore Yun, fai attenzione!”


Esclamò nervosamente Lan Xueruo, che era in prima fila e stava tenendo d'occhio quello che succedeva sul palco.


Anche tutti gli altri spettatori impallidirono di fronte a quella scena. Uno studente del Palazzo Interno, al nono livello del True Profound Realm, non era in grado di combattere contro qualcuno dalla Profound Strength più bassa di sette livelli, nemmeno usando tutte le sue forze. Inoltre era anche più grande di tre anni. Anche se era stupefacente, allo stesso tempo tutti si sentivano imbarazzati per Murong Yi, tuttavia era assolutamente deplorevole che impugnasse la sua arma all'improvviso nel mezzo di quella feroce battaglia!


Murong Yi aveva agito in quel modo perché la sua mente ormai era in preda alla furia. Durante quella dozzina di scambi di colpi, era diventato sempre più preoccupato. Aveva la sensazione di aver già perso la sua dignità. Aveva persino avuto il presentimento di poter essere sconfitto... ma non poteva perdere, non poteva permetterselo! Se davvero fosse stato sconfitto, da quel giorno in poi non avrebbe più potuto camminare a testa alta all'interno del Palazzo Profound Blue Wind. Le voci su quel duello si sarebbero diffuse per tutta la Città Imperiale Blue Wind. Yun Che avrebbe avuto un'ottima reputazione in tutta la città, ma Murong Yi, il figlio del Maresciallo del Settore Settentrionale, sarebbe diventato uno zerbino, deriso da tutti.


Non poteva perdere, per nessun motivo. Non importava con che mezzi, doveva vincere.


L'improvviso affondo della sua lancia era incredibilmente rapido. Persino Yun Che non si aspettava che Murong Yi, in quanto allievo del Palazzo Interno, avrebbe usato una tattica così vergognosa di fronte alla folla di spettatori. Ma anche se era sorpreso, non si fece prendere dal panico e scattò di colpo.


“Ombra del Dio Stellare!”


In quella frazione di secondo, Yun Che si mosse diagonalmente e schivò per un soffio quell'attacco impossibile da evitare. La fredda lancia di Murong Yi colpì un'immagine residua, che però fu subito spazzata via. Moltissime ombre a forma di lancia apparvero dall'arma di Murong Yi e vorticarono formando un terrificante ciclone di lance. Yun Che fu imprigionato senza vie di fuga in quella gabbia di ombre.


“Muori! Drago Blu che Agita i Mari!!”


Sul volto di Murong Yi apparve una ferocia spaventosa e il suo grido poderoso echeggiò tra la folla.


“Questa è una delle mosse finali di Murong Yi. Non ha solo usato la sua lancia per sferrare un vergognoso attacco a sorpresa, ma subito dopo ha utilizzato persino una mossa letale! Si mette male!” gridò preoccupato Qin Wuyou, alzandosi in piedi con un'espressione scioccata. Ma tutto era successo troppo in fretta. Anche se avesse voluto fermarlo, era già troppo tardi. E in quanto “giudice”, non era neppure autorizzato a intromettersi nello scontro.


Yun Che aveva appena usato Ombra del Dio Stellare, quindi non era nemmeno riuscito a assumere una posizione adeguata prima di essere intrappolato tra le ombre della lancia. Era praticamente impossibile che riuscisse a schivarle tutte. Senza altra scelta, ringhiò e canalizzò tutta la Profound Strength che aveva in corpo per proteggersi.


Bang!!!!


Le ombre della lancia di Murong Yi colpirono spietatamente Yun Che e risuonarono fragori assordanti, come se una montagna stesse franando. La Profound Energy protettiva di Yun Che fu immediatamente dispersa e fu colpito al torace. Del sangue fresco schizzò senza freno e fu persino scagliato in aria da quella forza tremenda. Volò a un paio di centinaia di metri di distanza, e si schiantò pesantemente a lato del ring.


Gli spettatori, in quel momento, erano scioccati.


“Oltraggioso!” Qin Wushang, che fino ad allora aveva avuto un volto sereno e imperscrutabile, si alzò in piedi, infuriato. Sbatté la mano sul tavolo di pietra al suo fianco, che si frantumò istantaneamente.


“Fratello Minore Yun!” Lan Xueruo impallidì dal terrore. Quando Yun Che era stato scagliato in aria, facendogli sputare sangue, si era sentita come se qualcuno l'avesse pugnalata crudelmente al cuore e stava soffocando dal dolore. Espirò in preda alla sofferenza, e proprio quando stava per correre da Yun Che senza preoccuparsi delle conseguenze, inaspettatamente lo rialzarsi senza difficoltà, ancora nell'angolo del ring.


Il vociare del pubblico cessò all'improvviso. Ogni singolo spettatore aveva gli occhi spalancati, come se stessero per uscire dalle orbite. Anche il ghigno malvagio di Murong Yi stava scomparendo. Persino Qin Wuyou e Qin Wushang avevano degli sguardi scioccati.


Tutti i presenti capivano benissimo cosa avevano appena visto. Un attimo prima, Yun Che era stato senza dubbio colpito direttamente dalla “Drago Blu che Agita i Mari” di Murong Yi. Quella era una delle tre mosse finali delle [Arti della Lancia del Drago Blu], e eseguirla alla perfezione era estremamente difficile. Se eseguita con successo, aveva una potenza assolutamente formidabile; era in grado di respingere forzatamente una grande onda d'acqua e di spezzare grandi e resistenti macigni. Quando aveva colpito Yun Che, c'era stato un rombo davvero assordante. Anche se usata contro un blocco d'acciaio, sarebbe potuta riuscire a distruggerlo completamente.


Tutti pensavano che Yun Che, anche se non sarebbe morto per quel singolo attacco, sarebbe comunque rimasto gravemente ferito. Il risultato più probabile era che rimanesse in coma per una decina di giorni o anche per mezzo mese. Ma nessuno si sarebbe mai sognato, né avrebbe mai potuto credere che Yun Che si sarebbe davvero rialzato subito in piedi...


E Yun Che, rialzatosi in piedi, sembrava terribilmente tranquillo. Sul suo bel volto c'era solo un'espressione severa ed era totalmente assente il pallore di chi è ferito. Non c'erano segni di dolore, né tracce di rabbia. Si voltò e guardò con indifferenza Murong Yi. Eccetto una lunga traccia di sangue all'altezza della vita, non c'erano segni di ferita su tutto il suo corpo.


Nemmeno Yun Che si aspettava che la difesa fisica conferita dal primo livello della Grande Via del Budda fosse così terrificante!


“Tu... tu...” le pupille di Murong Yi si dilatarono. Vedendo di fronte a sé Yun Che, che si era rialzato ancora una volta, la sua mano destra, in cui stringeva la lancia, tremò senza controllo.


Yun Che sollevò lentamente entrambe le mani. Tra le sue dita lampeggiò una luce nera e la gigantesca Spada Colossale del Signore Supremo apparve dal nulla. Seguendo il movimento verso il basso dei polsi di Yun Che, lo spadone si schiantò al suolo con un terribile fragore.


Dopo quel rumore assordante, il pavimento sotto Yun Che si sbriciolò. Una pressione schiacciante e opprimente soffocò tutti i presenti. Era come se l'aura di un tiranno di ritorno dalla guerra avesse avvolto il cuore di ogni singolo spettatore.


