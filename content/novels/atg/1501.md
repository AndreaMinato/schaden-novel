---
weight: 15010
title: Capitolo 1501 – Entrare di Nuovo nel Vuoto
pubDate: 2025-03-10T08:57:10.458Z
tags:
    - atg
---


<em>Capitolo sponsorizzato, ringraziamo Federico!
0 in coda, 4/10 donazione</em>
<em>-Schadenfreude</em>


Il Regno degli Dei non era adatto a Xia Yuanba ora, senza menzionare che presto i diavoli sarebbero tornati. C'erano semplicemente troppe incognite al momento.


Immaginava che promettergli di andarci dopo due anni... fosse passabile.


Non molto tempo dopo che Xia Yuanba se ne andò, un'altra persona lo chiamò da lontano mentre correva verso di lui: "Da quanto tempo fratello Yun! È così difficile organizzare un incontro con te in questi giorni."


Era un giovane dall'aspetto intelligente, bello e deciso. Era il successore del patriarca della famiglia Su, Su Zhizhan.


Quando stava combattendo contro le forze del duca Hai, Su Zhizhan aveva lottato insieme a Yun Che. Era uno dei migliori amici di Yun Che tra la giovane generazione delle dodici famiglie guardiane.


"Fratello Zhizhan, sei venuto anche tu?" Yun Che non sapeva se ridere o piangere.


"Ahah." Su Zhizhan atterrò ridendo fragorosamente per poi dire: "Ti devo la vita fratellone Yun, questo significa che il signor Xiao è anche un benefattore dell'intero Regno Demoniaco Illusorio. Come posso non partecipare al suo compleanno in quanto guardiano della famiglia reale?"


Yun Che lo guardò dall'alto in basso dicendo: "Sembra che tu sia venuto qui per un altro motivo oltre che a congratularti con mio nonno, vero?"


"Sapevo che non avrei potuto nasconderlo." Disse Sun Zhizhan e poi il suo sorriso divenne un po' più contenuto: "Ho sentito che tua figlia compierà quindici anni tra pochi mesi e raggiungerà l'età da matrimonio nell'arco di una decina di mesi circa."


Yun Che: "..."


"Mio figlio, Hanlou ha appena compiuto diciotto anni e il suo talento è impareggiabile nell'intero Regno Demoniaco Illusorio. È destinato a diventare il patriarca della famiglia Su, così naturalmente siamo preoccupati del suo futuro matrimonio. Finora, nessuno a parte tua figlia ha attirato l'attenzione di mio nonno e di mio padre, così..."


"La famiglia Su desidera sposare mia figlia ed unirsi alla famiglia Yun?" Disse con calma Yun Che, inespressivo.


"Esattamente." Su Zhizhan annuì. Lui e Yun Che erano amici e le loro famiglie erano dalla stessa parte e allo stesso livello in quanto a posizione. Un'altra persona poteva non avere la sicurezza di proporre un matrimonio a Yun Che, ma la famiglia Su non aveva problemi del genere.


"Mm..." Yun Che annuì di nuovo indicando Su Zhizhan. Poi enunciò lentamente: "...Sparisci!!"


"Io..." Su Zhizhan aveva pensato che Yun Che avrebbe rifiutato gentilmente, non avrebbe mai pensato che avrebbe reagito con tale ferocia. Stava per rispondere quando sentì un freddo intento omicida da Yun Che!


L'intento assassino di Yun Che non aveva eguali. Fece rimpicciolire Su Zhizhan che disse tremando: "I-in tal caso potremo parlarne in futuro."


"Parlarne 'sto cavolo, sparisci subito dalla mia vista!!" Ringhiò Yun Che.


"...Andrò a porgere visita al signor Xiao allora."


Su Zhizhan fece un passo indietro, fradicio di sudore.


"Aspetta." Yun Che lo chiamò. All'inizio Su Zhizhan pensava che avesse cambiato idea ma poi sentì: "Per favore dì a tutti gli abitanti della città imperiale che romperò le gambe a chiunque proporrà di nuovo un matrimonio per mia figlia!"


“~！@#￥%…” Su Zhizhan corse come il vento dopo averlo sentito.


"Pff..."


Si sentì un risolino e poi Xiao Lingxi si avvicinò a Yun Che dicendo: "Non credi di aver esagerato? Tu e il giovane maestro Su siete buoni amici dopotutto."


"Umpf! Se non fosse per la nostra amicizia gli avrei già rotto le gambe. Come osa mettere gli occhi su mia figlia." Mormorò a denti stretti Yun Che come se qualcuno avesse toccato un tabù.


"Tecnicamente, le famiglia Su e Yun sono le più alla pari in termini di posizione sociale." Disse Xiao Lingxi. Nella Stella Polo Blu, la famiglia Su era una delle poche famiglie degne di Yun Wuxin.


"Col ca**o! Crede che il suo moccioso sia degno di mia figlia? Se lo può scordare!" Sbuffò freddamente Yun Che.


Wuxin era tornata al suo fianco per un paio di giorni e qualcuno voleva separarla da lui? Nonostante non fosse accaduto ancora nulla di tutto questo, il solo pensiero lo aveva fatto imbufalire.


Xiao Lingxi si coprì di nuovo la bocca quando vide la reazione di Yun Che.


"Non sono solo io. Sono sicuro che nemmeno Yuechan e i miei genitori accetterebbero." Disse contento Yun Che. Guardò Xiao Lingxi e all'improvviso il suo sguardo divenne concentrato. Poi gettò un'occhiata di lato e mandò una trasmissione del suono. "Schiava Ying, spostati a duecentocinquanta chilometri da qui, non puoi sondare le vicinanze del clan Xiao."


Qianye Ying'er ubbidì subito e se ne andò via.


"Lingxi, lascia che ti mostri qualcosa."


La prese per mano e la portò in una stanza. Dopo aver creato una barriera isolante, tirò fuori la pietra che aveva ottenuto da Qianye Ying'er.


Era la pietra su cui era impresso il Manuale della Sfida alle Leggi Naturali!


Nel momento in cui apparì, iniziò a brillare con luce argentata prima ancora che Yun Che vi avesse iniettato Energia Misteriosa.


Yun Che fu colto alla sprovvista da questa reazione. Il bagliore argentato aleggiò nell'aria per poi trasformarsi in parole dall'aspetto strano.


"..." Per molto tempo, Yun Che non riuscì a dire nulla. Riusciva a stento a rimanere composto.


Allora non era riuscito a provocare una reazione dalla misteriosa giada nera che aveva ottenuto dal Sovrano Diabolico Moon Slaugter. Tuttavia aveva iniziato a brillare intensamente non appena si avvicinava a Xiao Lingxi, manifestando delle frasi bizzarre a mezz'aria.


Questa pietra aveva fatto lo stesso!


Cosa diavolo stava succedendo qui?!


Dato che lo sguardo di Xiao Lingxi era attirato da quelle strane parole, non notò la reazione di Yun Che. Sussurrò: "È di nuovo quello strano testo... Piccolo Che, sai cos'è ora?"


"Mn." Yun Che annuì. "Si chiama Testo Divino dell'Inizio Assoluto. Questo nome ti suggerisce qualcosa?"


"Testo Divino dell'Inizio Assoluto?" Xiao Lingxi scosse la testa e rispose con molta sicurezza: "No, non ne ho mai sentito parlare prima, ma dal nome sembra un antico testo."


Guardò Yun Che e chiese con aspettativa: "Devi sapere perché riconosco queste parole visto che sai il suo nome, no?"


"È molto semplice." Yun Che sorrise. "Come ti ho detto prima, questo testo ha una mente propria perché è divino. Ciò significa che rivela il suo contenuto solo alle persone che sceglie, cioè te in questo caso."


"Capisco." Mormorò tra sé e sé Xiao Lingxi mentre i suoi dubbi venivano risolti. Yun Che era andato nel Regno degli Dei e aveva molta più esperienza, così era solo naturale che fosse molto più informato di lei. Nonostante la sua spiegazione fosse un po' astrusa è difficile da credere, non ne dubitò minimamente.


Yun Che mostrò un sorriso radioso e uno sguardo calmo mentre si spiegava, ma in realtà era pieno di emozione.


Il Manuale della Sfida alle Leggi Divine iscritto usando il Testo Divino dell'Inizio Assoluto poteva essere letto solo dai quattro dei della Creazione e dai quattro grandi Imperatori Diabolici. Questo era ciò che gli aveva detto Jie Yuan in persona, non era una mera antica nota del Regno degli Dei.


Anche un'esistenza di altissimo livello come Qianye Ying'er con l'aiuto del suo regno non era riuscita a decifrare minimamente la tavoletta di pietra.


Così perché... Xiao Lingxi poteva leggerlo?!


Era la reincarnazione di un Dio della Creazione o di un Imperatore Diabolico?!


Tuttavia, le antiche note del Regno degli Dei dichiaravano chiaramente che sia la razza degli dei che dei diavoli erano perite completamente. Questo era il motivo per cui era stato impossibile per loro entrare nel ciclo della reincarnazione e anche per questo che informazioni del genere non erano circolate nel Regno degli Dei.


Jie Yuan stessa non aveva mai provato a cercare la reincarnazione del Dio Malvagio. Questo significava che, per quanto ne sapeva lei, non era possibile.


Inoltre, anche se si fossero davvero reincarnati, era impossibile che mantenessero i loro ricordi.


La spiegazione di Yun Che era stata utile solo per risolvere ogni dubbio inutile o preoccupazione in Xiao Lingxi... e per sé stesso.


Forse Lingxi era davvero stata scelta dal Testo Divino dell'Inizio Assoluto... Dev'essere così...


"Piccolo Che, vuoi che lo legga per te?" LinXiao Lingxi interruppe i rimugini confusi di Yun Che.


"Ah... certo."


Sarebbe una menzogna dire che non fosse interessato alla Divina Arte Ancestrale, una tecnica con cui nemmeno gli Dei della Creazione o gli Imperatori Diabolici erano entrati in contatto.


Inoltre non aveva mai dimenticato di quella volta in cui era entrato all'improvviso nel regno del nulla dopo che era rinato.


Xiao Lingxi accettò e poi spostò lo sguardo verso l'alto e iniziò a leggere: "La terra non rallenta, il cielo fa nascere la vita; il peso della volontà, l'afflizione delle emozioni; il sogno non è un sogno, il sogno è un sogno; nulla di ciò che è confuso è reale..."


Yun Che ascoltò in silenzio. Non riconobbe, né capì affatto le parole che stava dicendo. Non gli avevano suggerito nulla proprio come l'ultima volta.


Tuttavia, con il passare del tempo la voce di Xiao Lingxi divenne sempre più distante. Le parole sembravano risuonare più a lungo ed essere più effimere...


Chiuse istintivamente gli occhi. non poteva ancora capire una parola, ma prima che se ne accorgesse, un nuovo e strano mondo si era rivelato attorno a lui.
        
Non c'era assolutamente nulla in questo mondo. Nessun suono, né luce, né aura...


Non poteva individuare nemmeno la sua stessa presenza.


Paradossalmente era il "vuoto" più realistico che avesse mai sentito in tutta la sua vita.


Questa non era la prima volta che era entrato in questo strano mondo. La sua mente era già sprofondata qui quando era ancora un invalido... Era un tipo di bizzarra illuminazione in cui era entrato nonostante non avesse posseduto Energia Misteriosa, eppure non era riuscito ad ottenerne nulla. Né le sue condizioni mentali, né quelle fisiche erano cambiate dopo che era uscito da questo stato di ispirazione.


Se non altro era questo ciò che pensava.


Una figura effimera apparì all'improvviso.


Era una donna che sembrava fuggevole come un sogno ed era la stessa persona che si era rivelata la scorsa volta. Sembrava che stesse guardando Yun Che mentre la sua voce risuonava nella sua mente:


"Sei qui. Questo significa che ti sei connesso con le leggi del nulla ancora più profondamente."


"..." Yun Che non poteva emettere nessun suono.


"Ciò che è reale, ciò che è immaginario."


"A volte ciò che è immaginario lo è, e la realtà è tale. Ma a volte ciò che è immaginario è reale e viceversa."


"Potresti percepire qualcos'altro di reale ora che hai toccato le leggi del nulla."


"Sfortunatamente..."


La voce si spense all'improvviso e il mondo vuoto si dissipò nel nulla.


"..." Quando riaprì gli occhi, Yun Che sembrava confuso.


"Ah?" Il sussulto sorpreso di Xiao Lingxi risuonò nell'aria. Corse verso di lui e disse: "Finalmente ti sei risvegliato piccolo Che."


"Uh." L'uomo si riprese e spiegò: "Sembra che sia entrato in uno stato di illuminazione."


Nel momento in cui lo disse, notò la presenza di un'altra persona accanto a lui. Si girò e vide Su Ling'er che lo stava fissando con un sorriso. Una volta che la sua sorpresa passò, chiese: "Quanto tempo sono rimasto qui Ling'er?"


"Eheh, come al solito, la sorella Lingxi era preoccupata per te. Per questo mi ha trascinato qui per vegliare su di te per tutto questo tempo." Su Ling'er fece un po' di passi e chiese con noncuranza: "Cosa sei riuscito ad apprendere stavolta?"


Yun Che si accigliò un po' per poi scuotere la testa: "Nulla."


Lo stato di illuminazione poteva accadere solo per caso. Ogni volta che un coltivatore viene colto da questo tipo di ispirazioni, la loro Energia Misteriosa o la comprensione delle loro arte misteriosa sarebbe migliorata sicuramente.


Tuttavia Yun Che non aveva la sensazione di aver appreso qualcosa... Ricordava solo vagamente un mondo vuoto e la voce di una donna.


<em>Quella voce ha detto che ho fatto progressi nelle leggi del nulla.


Ma perché non posso sentire niente?


Non so nemmeno cosa sono le leggi del nulla.


Le leggi del nulla non possono essere il nulla stesso, no?</em>


All'improvviso Yun Che notò un'altra cosa.


Aveva creato una barriera prima di dire a Xiao Lingxi di leggere il Manuale della Sfida alle Leggi Naturali.


Nessuno in questo pianeta poteva infrangere questa protezione ed era impossibile che Qianye Ying'er l'avesse rotta.


Ma Su Ling'er era qui.


Questo poteva essere accaduto solo se la barriera fosse scomparsa da sola sette giorni dopo.


Yun Che rabbrividì e poi chiese: "Per quanto tempo sono rimasto così?"


Per più di quindici giorni." Disse Su Ling'er.


"Cosa?!" Yun Che si alzò di scatto.


Era piuttosto normale che un coltivatore entrasse in uno stato di illuminazione per diversi anni. In effetti le persone nel Regno degli Dei potevano rimanere in questo stato per decadi o anche secoli.


Nonostante fosse difficile percepire il flusso del tempo in queste condizioni, normalmente il coltivatore avrebbe avuto una vaga idea di quanto tempo era trascorso.


Ma ora pensava che non fossero passati più di dieci secondi!


La scorsa volta che aveva visto Jie Yuan, gli aveva detto di cercarla un mese dopo per sentire la sua risposta.


Era rimasto nella Stella Polo Blu per circa quindici giorni e questa improvvisa illuminazione aveva occupato il resto del tempo che aveva a disposizione. Questo significava che stava quasi per superare il termine che Jie Yuan aveva stabilito!


Senza contare che era una promessa a Jie Yuan, la sua risposta avrebbe deciso il fato del Caos Primordiale. Non poteva permettersi di arrivare in ritardo!


Come un gatto a cui gli stava bruciando la coda, Yun Che disse frettolosamente: "Devo tornare immediatamente nell'continente Nuvola Azzurra. Non sono sicuro di cosa accadrà dopo, ma non sono sicuro di cosa accadrà dopo, ma potrei non riuscire a tornare a breve... dì al nonno e a Wuxin che li saluto, va bene?"


Prese immediatamente il volo e svanì in lontananza.


"Ah, piccolo Che!" Gridò Xiao Lingxi, ma ormai lui era solo un puntino all'orizzonte.


"Sembra che abbia un affare urgente di cui occuparsi." Su Ling'er disse: "Andrò ad avvertire le nostre sorelle."


Ma Xiao Lingxi non rispose. Quando Su Ling'er si girò a guardarla, notò che la donna stava fissando con sguardo vacuo la direzione in cui Yun Che se n'era andato.


Il mondo di fronte a lei era diventato oscuro.


Una pura e terrificante oscurità.


Chiamarlo un mondo cupo sarebbe stato un eufemismo, sembrava proprio un abisso senza fondo.


Mentre stava volando in avanti, Yun Che sembrava stare cadendo nell'abisso. Vi si inoltrò sempre di più... fino ad essere divorato dall'oscurità.


"Sorella Lingxi?!"


"Ah?" Questo grido riportò Xiao Lingxi alla realtà.


"...È successo qualcosa?" Chiese Su Ling'er preoccupata.


La sua visuale era tornata alla normalità e l'abisso oscuro di prima le sembrava un'allucinazione temporanea. Xiao Lingxi scosse la testa e sorrise: "Non è niente. Mi si è solo annebbiata la vista per un momento."


"Eheheh, oh coraggio." Su Ling'er rise. "Ogni volta che il fratellone Yun Che se ne va, sembra che la tua anima parta con lui. Tanto vale che ti incolli a lui per sempre se sei così preoccupata."


"..."  Xiao Lingxi volse lo sguardo verso il basso e provò a sorridere... Ma non ci riuscì. Non sapeva perché, ma il suo battito cardiaco era accelerato e una sensazione di ansia inspiegabile percorreva il suo corpo.
                                


                                



