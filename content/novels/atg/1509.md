---
weight: 1509
title: Capitolo 1509 – Data del Matrimonio
pubDate: 2025-03-10T08:57:10.459Z
tags:
    - atg
---


<em>Capitolo regolare,
0 in coda, 4/10 donazione</em>
<em>-Schadenfreude</em>


"Sei tu ad averlo detto. Se avessi vinto, avresti lasciato questo posto insieme a me e mi avresti seguito. Non mi sono dimenticato una sola parola di ciò che hai detto. Inoltre ho un'altra ottima notizia per te."


Si sporse verso l'orecchio di Jasmine e le riferì la decisione che aveva fatto l'Imperatrice Diabolica Colpo Celeste Nemesi dei Diavoli, sbalordendola.


Tutte le sue difficoltà e i suoi problemi erano spariti, era pieno di speranza e il suo futuro sembrava brillante. Era proprio come aveva detto Xia Qingyue: non poteva esserci un risultato migliore.


"Vieni con me allora, va bene?" Yun Che strinse afferrò la manina di Jasmine e sentì l'impulso irresistibile di riportarla subito nella Stella Polo Blu, nel luogo dove si erano incontrati la prima volta, dove i loro fati si erano legati. "Oh giusto, Qingyue ha detto che voleva vederti e tornare insieme nella Stella Polo Blu insieme a noi. Cosa... ne pensi?"


Jasmine distolse lo sguardo da lui. Ritirò all'improvviso la sua manina, facendola guizzare fuori dalla presa di Yun Che come un pesce. Si girò e la sua energia diabolica si stava accendendo mentre diceva: "Non posso ancora andarmene da qui."


"Eh?" Lo sguardo di Yun Che divenne vacuo per un momento e sussultò: "Perché? Non ti starai rimangiando la parola, vero?"


"Prima di andarmene, voglio andare a trovare un'altra volta Caizhi." Disse con tono triste Jasmine. "Stavolta la incontrerò di persona. Potrei non essere la sola persona a tornare con te nella Stella Polo Blu quando arriverà il momento."


"..." Yun Che, ancora spaventato, tirò subito un sospiro di sollievo: "Va bene, allora ti accompagnerò."


"Vuoi morire?" Jasmine alzò gli occhi al cielo. "Il posto in cui si trova è il luogo più terrificante dell'intero Regno Divino dell'Inizio Assoluto. Nemmeno Qianye e io potremmo proteggerti se ci andassi."


Yun Che: o(╥﹏╥)o


"È persa nelle sue ossessioni al momento, quindi sarebbe meglio se venisse con noi. Ma se insisterà a rimanere lì, allora non proverò a forzarla." Jasmine sapeva che il suo invito poteva essere una forma di salvezza per Caizhi e avrebbe potuto aiutarla ad uscire dal profondo abisso in cui era precipitata. "Dopodiché andrò a trovarti io stessa."


"Bene!" Yun Che rifletté per un momento per poi annuire allegramente. Dopodiché, disse con un'espressione cauta: "Tra pochi giorni di tempo, andrò a salutare l'Imperatrice Diabolica, così dovrei trascorrere questi ultimi giorni nel Regno degli Dei per poi tornare nella Stella Polo Blu. Se deciderai di venirmi a trovare durante questo periodo di tempo, non devi farti scoprire dagli altri abitanti del Regno degli Dei... temo che li spaventeresti a morte."


"Umpf!" Jasmine alzò il mento e disse con voce gelida e sprezzante: "Se non voglio che mi scoprano, nessuno potrà vedermi."


"Emh... Sì, sì, sì, la mia Jasmine non ha rivali." Disse Yun Che con un sorriso contento. "Una volta che torneremo nella Stella Polo Blu, ti porterò a vedere mia figlia, sicuramente ti piacerà."


"Umpf, non sono interessata." Jasmine sbuffò piano per poi scorgere Qianye Ying'er. Il suo sguardo divenne concentrato e mostrò una strana espressione: "Tu... non l'hai davvero toccata per tutto questo tempo?"


Da ciò che sapeva di Yun Che, era praticamente impossibile!


Non importava quanto odiasse Qianye Ying'er, doveva ammettere che il suo viso e il suo fisico erano assolutamente degni del titolo di dea! Se non fosse stato così, una persona come suo fratello non sarebbe impazzito al punto da voler sacrificare la vita per lei.


"Esatto." Yun Che si avvicinò silenziosamente. La sua espressione era piena di sincerità e rettitudine mentre stava sporgendo silenziosamente la mano verso il petto di Jasmine: "Non mi sono occupato nemmeno della mia Jasmine, così come avrei potuto... AHHHHH!"


Con un grido miserabile, Yun Che volò per cinque chilometri a causa della forza del calcio della giovane.


.....


Dopo aver lasciato il Regno Divino dell'Inizio Assoluto, Yun Che tornò nel Regno della Canzone Glaciale.


Stava nevicando piano e regnava la calma in questo mondo.


Quando Yun Che entrò nella Sacra Sala della Fenice di Ghiaccio, l'atmosfera era silenziosa come sempre. Diede un'occhiata furtiva verso Mu Feixue, che era seduta in silenzio nella stanza, poi si guardò attorno, ma non vide traccia di Mu Xuanyin.


"Sorella minore Feixue." Yun Che sorrise. Era tranquillo e di buon umore. La sua contentezza sembrava stranamente contagiosa e lasciò Mu Feixue confusa: "La maestra non è ancora qui?"


"La maestra aveva una quesitone di cui occuparsi, così se n'è andata, ma dovrebbe tornare abbastanza presto." Mu Feixue si girò in modo un po' innaturale e guardò la finestra, fissando la neve che danzava fuori come delle foglie di salice.


"Oh!" Rispose Yun Che mentre il suo sorriso si allargava: "Allora la aspetterò qui. Oh giusto, Feixue, a Wuxin piace proprio la Pietra dell'Immagine Eterna che mi hai dato e registra molte immagini ogni giorno. Uh... desideri qualcosa in particolare? Almeno lascia che ti mostri un po' di gratitudine."


"Non c'è bisogno, va bene finché le piace." Disse con freddezza Mu Feixue.


Yun Che non insistette. Aveva già iniziato a pensare a cosa dare in cambio a Mu Feixue un mese fa.


Si sedette a terra, toccando costantemente la gemma del suono che era appesa al suo collo. Mu Feixue la guardò un po' di volte per poi prendere finalmente l'iniziativa per chiedere: "Una gemma del suono?"


Yun Che drizzò la testa di scatto e disse con tono entusiasta: "Esatto! È qualcosa che Wuxin ha fatto apposta per me, non è bella?"


Mentre parlava, un filo di Energia Misteriosa sembrò fuoriuscire improvvisamente dalle sue dita. Immediatamente la dolce voce di Yun Wuxin risuonò dalla Gemma del Suono.


"..." Mu Feixue lo ignorò e Yun Che poté solo mettere giù la gemma con aria imbronciata.


Mentre aspettava in silenzio, il suo sguardo si posò sulla pozza d'acqua che non si congelava mai al centro della sala. Quando guardò il fiore bianco come la neve che fluttuava nell'acqua, il suo sguardo divenne vacuo.


Questo era il fiore spirituale della piuma di ghiaccio che aveva raccolto per Mu Xuanyin nella Valle Nebbiosa della Morte anni fa. Da allora, era apparso da solo in questo posto.


Ormai erano passati sette anni, ma non era appassito, era ancora in fiore come lo era stato un tempo.


"Sorella minore Feixue." Yun Che tornò alla realtà e chiese: "Hai appena detto che la maestra è partita perché aveva alcune questioni di cui occuparsi. Sai di cosa sta parlando?"


Mu Feixue non lo guardò, ma i suoi splendidi occhi sembrarono posarsi sul fiore spirituale della piuma di ghiaccio che lui aveva fissato. Dopodiché disse: "Oggi è l'anniversario di morte della maestra e del padre della maestra di palazzo Bingyun. Ogni anno, la maestra e la maestra del palazzo Bingyun andranno a porgergli i loro rispetti."


Yun Che rimase sbalordito da questa rivelazione. Dopo però annuì lievemente e disse: "Capisco."


Era rimasto a fianco di Mu Xuanyin per anni, ma non l'aveva mai saputo.


Mentre pensava a lei e a Mu Bingyun, Yun Che chiese con noncuranza: "Visto che ha cresciuto persone come la maestra e la maestra di palazzo, doveva essere una persona sbalorditiva. Tuttavia non sembra che il granmaestro sia perito di vecchiaia. Che sia stato ferito da qualcuno?"


"Esatto." Rispose gelidamente Mu Feixue. "Un tempo il granmaestro è stato ferito da alcuni diavoli della Regione Settentrionale che poi sono fuggiti. Per questo la maestra e la maestra di palazzo Bingyun serbano un grande rancore nei confronti dei diavoli e li uccidono non appena li vedono."


"!!" Yun Che si irrigidì come se fosse stato colpito da un fulmine.


"?" La sua reazione anormale attirò lo sguardo di Mu Feixue.


In quel momento una lieve brezza li raggiunse. Mu Xuanyin era apparsa di fronte alle porte della Sacra Sala, splendidamente eterea come una fata di ghiaccio, la neve fluttuava attorno a lei.


"Bentornata maestra!" Disse Mu Feixue mentre si inchinava rispettosamente.


La reazione di Yun Che fu più lenta di due secondi. Solo allora si inchinò rigidamente e disse: "Il discepolo Yun Che porge i suoi saluti alla maestra."


Lo sguardo gelido di Mu Xuanyin si posò su Yun Che. Con una sola occhiata aveva capito che c'era qualcosa di strano. Le sue sopracciglia delicate si aggrottarono mentre diceva: "Cos'è successo?"


"..." Yun Che scosse la testa e disse: "Ho delle notizie importanti da riferirle. Una volta che le sentirà, sicuramente ne sarà contenta."


"Feixue, esci fuori prima." Disse Mu Xuanyin.


"Sì," Rispose Mu Feixue per poi andarsene lentamente.


"Vai avanti." Mu Xuanyin fissò Yun Che. Non si era dimenticata del suo comportamento anormale ovviamente.


Yun Che riuscì a ricomporsi un po' per poi raccontare tutto ciò che l'Imperatrice Diabolica Colpo Celeste Nemesi dei Diavoli gli aveva detto in modo esaustivo. Le riferì anche ciò che era successo nel Regno dell'Eternità.


Dopodiché gli spiegò cos'era accaduto all'Infante Malvagio.


Mu Xuanyin ascoltò in silenzio e ogni tanto la sua facciata gelida mostrava sorpresa. Tuttavia non lo interruppe, né dubitò delle sue parole neppure una volta.


Quando Yun Che finì di spiegarsi, la Sacra Sala discese in un silenzio incredibilmente lungo. Mu Xuanyin non si mosse per molto tempo.


"È tutto vero?" Mu Xuanyin fece una domanda che quasi tutti avrebbero fatto una volta sentita questa notizia.


"Sì," Disse Yun Che mentre annuiva con solennità.


L'abito niveo di Mu Xuanyin fluttuò lievemente ed era chiaro che fosse agitata. Proprio mentre stava per farle una domanda, il suo sguardo si spostò a lato, verso l'esterno della sala. Dopodiché disse: "Vai a vedere la principessina di Luce di Gemma."


"Ah?" Yun Che fu sbalordito dalle sue parole.


"La data del tuo matrimonio è stata stabilita per il prossimo mese." Disse Mu Xuanyin.


 "Ah??" Yun Che fu ancora più scioccato da questa nuova rivelazione.


La splendida voce eterea di una giovane sollevò la neve: "Fratellone Yun Che, sono venuta a trovarti!"


Yun Che si girò di scatto. Questa voce apparteneva a Shui Meiyin!


Dopodiché sentì anche la voce di Shui Qianheng: "Shui Qianheng della Luce di Gemma ha portato sua figlia per fare visita al Realm King della Canzone Glaciale."


"Dovresti andare!"


Dopo aver detto queste parole, Mu Xuanyin era già svanita. Le spiegazioni di Yun Che erano state sufficienti per farle capire il motivo della visita improvvisa di Shui Qianheng.


Quando Yun Che uscì dalla Sacra Sala, notò immediatamente una splendida ragazza volare verso di lui. I suoi abiti neri fluttuavano nell'aria, sembrava una farfalla che danzava tra la neve mentre atterrava.


"Fratellone Yun Che!" Con un saltello, arrivò di fronte a Yun Che. I suoi occhi attraenti si socchiusero formando due lune crescenti e disse: "Ti sono mancata? Eheheheh."


"Sono sempre stato di fretta durante questo periodo di tempo, dove avrei trovato il momento per pensare a te." Disse Yun Che con un'espressione impassibile.


"Oh, ma mi sei mancato così tanto! Ho pensato a te ogni giorno." Disse Shui Meiyin mentre guardava Yun Che. "Papà mi ha già detto che l'Imperatrice Diabolica e i diavoli rimarranno per sempre fuori dal Caos Primordiale grazie al fratellone Yun Che. Hai salvato tutti gli abitanti del Regno degli Dei. Dopo che papà l'ha scoperto, si è emozionato."


"Ha deciso tutto l'Imperatrice Diabolica, non ho fatto molto." Disse Yun Che con lentezza. Chiaramente era la conclusione migliore, ma ogni volta che si ricordava della decisione di Jie Yuan e le parole che aveva detto, provava una serie di emozioni contrastanti."


"Wooow! Sei chiaramente il messia che ha salvato l'intero universo, eppure sei ancora così gentile e umile. Come previsto dal fratellone Yun Che, sei davvero il migliore!"


Per Shui Meiyin, Yun Che sembrava la creatura più perfetta in questo universo. Mentre lo fissava, il suo sorriso sembrò brillare come una miriade di stelle. "Papà ha detto che potrò sposarmi con il fratellone Yun Che il prossimo mese e diventerò tua moglie allora."


"Concubina!" Yun Che la corresse in modo un po' spudorato.


Il prossimo mese... non si sovrapporrebbe con la sua cerimonia con Xue'er?


Non aveva mai menzionato Shui Meiyin ai suoi genitori, a Cang Yue e alle sue mogli.


<em>Vabbè, ne parlerò quando arriverà il momento.</em>
                                


                                



