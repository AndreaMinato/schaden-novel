---
weight: 15120
title: Capitolo 1512 – Una Verità Che Non Avrebbe Dovuto Scoprire
pubDate: 2025-03-10T08:57:10.459Z
tags:
    - atg
---


<em><strong>Capitolo regolare, 5 in coda, 4/10 donazione</strong></em>


<em><strong>-Alstor</strong></em>






“Yun Che, finalmente sei arrivato. Ti aspettavo da molto.”


La voce della Fenice di Ghiaccio era gentile e delicata come l’acqua, e distante come un sogno.


Aveva percepito l’aura di Jie Yuan nel momento stesso in cui era tornata nel Caos Primordiale, capendo che la Calamità Cremisi era giunta prima di quanto si aspettasse.


Ma poi, l’aura dell’universo era rimasta sorprendentemente calma, e finalmente Yun Che era tornato. Il fatto che fosse sano e salvo era per lei già di grande conforto.


Yun Che fece un passo in avanti e accennò un sorriso: “Mn, sono tornato. Deve essersi preoccupata molto, nelle ultime settimane.”


“A quanto pare, porti anche delle notizie meravigliose.” Notando l’umore di Yun Che, la Fenice di Ghiaccio rispose con un tono ancora più rincuorato, quasi commovente.


“Esatto!” Yun Che annuì con vigore, poi le raccontò con grande precisione tutto ciò che era successo dopo il ritorno di Jie Yuan… fino alla decisione dell’Imperatrice Diabolica Colpo Celeste Nemesi dei Diavoli di tornare fuori dal Caos Primordiale e di distruggere per sempre il passaggio dimensionale che lo collegava al vuoto esterno.


Il fondo del Lago venne avvolto da un lungo silenzio, che venne poi rotto da un lungo e commosso sospiro della Fenice di Ghiaccio.


“Il Dio Malvagio era davvero il più grande e generoso di tutti gli Dei. Era una delle persone più potenti dell’intero universo, eppure rinunciò alla sua stessa vita per lasciare una speranza alle generazioni future. In quanto all’Imperatrice Diabolica Colpo Celeste Nemesi dei Diavoli, è così nobile e virtuosa da lasciare chiunque a bocca aperta.”


“Non mi sorprende che il Dio Malvagio, che all’epoca era un Dio della Creazione, fosse realmente disposto ad amarla con tutto il cuore.”


“Però, è un peccato che le future generazioni non sapranno mai di vivere in un mondo pacifico donato loro da una coppia che non potrebbero mai accettare. Se gli Dei e i Diavoli antichi ci guardano davvero dall’aldilà, mi chiedo cosa stiano pensando.”


“Non è solo merito loro, ma anche suo.” Disse sinceramente Yun Che: “Se non si fosse aggrappata così disperatamente alla poca forza vitale che restava, spinta dal suo amore per il creato, e se non mi avesse dato il suo prezioso aiuto, forse non avremmo mai ottenuto questo risultato.”


“In confronto al Dio Malvagio e a sua moglie, si può dire che io abbia pagato un prezzo insignificante. Piuttosto, sei stato tu… un semplice mortale, a parlare con l’Imperatrice Diabolica dopo il suo ritorno, risolvendo questa crisi. Meriti tutta la gloria e l’ammirazione del mondo. Meriti di essere venerato e acclamato da tutto l’universo fino alla fine dei tempi.”


“Eh…” quello, Yun Che non poteva davvero accettarlo. Perché fin dall’inizio, aveva avuto continuamente la sensazione che i risultati da lui ottenuti fossero fin troppo grandi per i suoi piccoli sforzi.


“Quindi, non ho più preoccupazioni né motivi per restare in vita, ora che il mio ultimo desiderio è stato esaudito. Finalmente, posso morire in pace.”


Pronunciò quelle parole con una tranquillità e una serenità sorprendenti, senza alcuna riluttanza né incertezza.


Yun Che sollevò lo sguardo, con uno sguardo combattuto. Sospirò e rispose: “Deve davvero finire così?”


“Non hai alcun motivo per chiedermi di restare, e soprattutto non è necessario che tu ti senta triste per me.” Disse la Fenice di Ghiaccio, comprensiva: “Non avrei dovuto neppure sopravvivere fino a quest’oggi, e ho resistito solo perché non riuscivo a ignorare le mie paure e preoccupazioni. Ora, finalmente la crisi si è risolta alla perfezione, dunque non ho più alcun motivo di preoccuparmi, non ho più alcun motivo per continuare a esistere.”


“Per favore… tratta bene la figlia del Dio Malvagio e dell’Imperatrice Diabolica Colpo Celeste Nemesi dei Diavoli. Considerala la mia ultima richiesta.”


“D’accordo!” Yun Che annuì con determinazione, e promise scandendo ogni parola: “Finché vivrò, non permetterò mai che accada loro qualcosa di male.”


Ding… Ping!


In quell’istante, delle crepe cominciarono a diffondersi rapidamente sulla superficie del cristallo di ghiaccio al cui interno si trovava la Fenice di Ghiaccio. Dopodiché, si frantumò e la liberò. Il suo corpo sembrava scolpito nella giada, e insieme ad esso vennero liberate anche la sua forza vitale e la sua aura.


Un velo di luce, di un blu incredibilmente profondo, avvolse l’intero Lago del Ghiaccio Infernale, dal fondo alla superficie.


Il raggio più luminoso avvolse Yun Che.


“Donandoti ciò che resta del mio potere, assicurerò all’ultimo frammento della mia anima e della mia forza vitale una degna sepoltura.”


Ogni centimetro della pelle e della carne della Fenice di Ghiaccio era meraviglioso e assolutamente perfetto, ma non suscitarono in Yun Che alcun desiderio. Perché sapeva che, dopo la distruzione di quel cristallo di ghiaccio, l’ultima Dea sarebbe scomparsa per sempre.


Clang ––


Dopo qualche istante di silenzio, tutta l’aura blu come il ghiaccio, simile all’aurora, si trasformò in innumerevoli stelle azzurre che volarono rapidamente verso Yun Che. Non appena entrarono in contatto con lui, sprofondarono nel suo corpo senza alcun rumore.


Il mondo davanti agli occhi di Yun Che divenne subito blu. Quella sfumatura si faceva sempre più scura, fino a quando non riuscì a distinguere chiaramente neppure la sagoma della Fenice di Ghiaccio. Chiuse gli occhi e accettò in silenzio l’ultimo dono della Fenice di Ghiaccio… insieme a ciò che restava della sua stessa vita.


Un giorno…


Due giorni…


Tre giorni…


Quando Yun Che riaprì gli occhi in silenzio, non vide più l’aurora blu, né le stelle azzurre. Vide solamente l’acqua del Lago del Ghiaccio Infernale, ancora estremamente fredda.


Ma ora, all’interno delle sue Vene Misterioses c’era una stella azzurra.


La Fenice di Ghiaccio ora era quasi trasparente, come se fosse fatta di nebbia, ma sul suo stupendo volto c’era un lieve sorriso: “Yun Che, i tuoi poteri e le tue Vene Misterioses sono semplicemente unici. Chiunque altro, se raffinasse completamente ciò che restava del mio potere divino, diventerebbe sicuramente un Divine Master. Ma tu, e tu soltanto, forse potrai diventare al massimo un Divine Sovereign.”


“Per me, è già un dono fin troppo prezioso.” Rispose Yun Che, con gratitudine: “Raffinerò completamente il suo potere appena ne avrò l’occasione. Prometto che non sprecherò ciò che lei mi ha regalato. E mi ricorderò per sempre di lei, e di tutto ciò che ha fatto per questo mondo, per tutto il creato.”


La Fenice di Ghiaccio sorrise lievemente, mentre continuava a svanire lentamente.


“C’è un’ultima cosa che vorrei chiederle.” Disse Yun Che. Non aveva dimenticato ciò che la Fenice di Ghiaccio gli aveva detto tempo prima… riguardo a Mu Xuanyin.


La Fenice di Ghiaccio rimase in silenzio per qualche secondo, poi rispose a bassa voce: “Te lo ripeterò un’ultima volta. Scoprire la verità su questa faccenda non ti porterà alcun beneficio. Al contrario, potrebbe persino ferire parecchio i tuoi sentimenti. Ma se non lo saprai, continuerai a vivere serenamente. Quindi, anche in questo caso, lo vuoi comunque sapere?”


Yun Che annuì senza alcuna esitazione: “Sì, voglio saperlo.”


“Va bene.” Dato che Yun Che desiderava scoprire la verità, la Fenice di Ghiaccio non indugiò ulteriormente. Al contrario, cominciò a spiegare senza fretta: “L’ultima volta, ti ho detto che la tua Maestra riuscì a diventare la prima Divine Master della storia del Regno della Canzone Glaciale perché molti anni fai le donai un frammento della mia Anima Divina della Fenice di Ghiaccio, e che questo è anche il motivo per cui negli ultimi anni la sua forza misteriosa è cresciuta così tanto.”


Yun Che fece un piccolo cenno con il capo.


“E proprio grazie alla sua Anima Divina della Fenice di Ghiaccio, ho potuto alterare facilmente la sua volontà.”


Yun Che rimase scioccato da quella rivelazione e divenne piuttosto scuro in volto. Poi, sembrò realizzare improvvisamente qualcosa, e il suo cuore cominciò a battere all’impazzata: “Possibile che in realtà… lei abbia controllato la sua mente molte volte, negli ultimi anni?”


La Fenice di Ghiaccio rispose: “In passato, in effetti intervenivo solo in determinate occasioni. Ma fin dal tuo arrivo nel Regno della Canzone Glaciale, ho sempre interferito con la sua volontà, e lo sto facendo persino adesso.”


Le pupille di Yun Che si dilatarono leggermente, e all’improvviso si sentì terribilmente a disagio: “In che modo, di preciso… ha interferito con la sua volontà? In che modo?”


Anche se venne colta piuttosto alla sprovvista dalla reazione di Yun Che, la Fenice di Ghiaccio continuò: “La prima volta che entrasti nel Lago del Ghiaccio Infernale, sette anni fai, percepii la tua presenza, e avvertii vagamente che avevi ereditato il potere del Dio Malvagio.”


“Dopodiché, raggiungesti il fondo del Lago e mi incontrasti. Lessi i tuoi ricordi e, così, scoprii molte verità sconvolgenti, vedendo però al tempo stesso una grande speranza.”


Yun Che la ascoltò in silenzio, ma strinse i pugni senza rendersene conto, mentre la preoccupazione nel suo cuore cresceva sempre di più.


“Tuttavia, non potevo lasciare il Lago, perciò non avrei potuto proteggerti né guidarti durante la tua crescita. Così, scelsi Mu Xuanyin… Quando lasciasti il Lago, usai l’Anima Divina dentro di lei come medium per imprimere un Marchio nella sua anima, un Marchio che la costrinse a ‘considerarti più importante di ogni altra cosa al mondo’.”


BUZZ——


Fu come se nella mente di Yun Che ci fosse stata all’improvviso un’esplosione.


“Heh, heh heh…” Cominiò a ridere, ma la sua risata era tremendamente fredda e addolorata: “Quindi, intende dire che… tutto ciò che la Maestra ha fatto per me, non l’ha fatto di sua spontanea volontà. Era solo… perché lei controllava la sua mente… Heh… che razza di scherzo è questo… mi sta prendendo in giro!?”


Le sue mani stavano tremando, e gli si era gelato il sangue nelle vene… Non aveva mai sentito qualcosa di così assurdo in vita sua! Come poteva esistere davvero qualcosa di simile!?


I suoi pensieri e le sue emozioni caddero nel caos più totale, al punto che non riusciva quasi a credere che quella fosse la verità. Cominciava persino ad avere la vista annebbiata… Tuttavia, ricordava con assoluta chiarezza ogni istante che aveva trascorso con Mu Xuanyin. Ogni gesto, ogni sguardo, ogni parola…


Così come… ogni dubbio e sospetto che aveva avuto in passato.


Dubbi e sospetti sul perché Mu Xuanyin lo trattasse così bene…


Quando era arrivato per la prima volta nel Regno della Canzone Glaciale, gli era stato detto che Mu Xuanyin era il grande Realm King del Regno della Canzone Glaciale, la sua prima Divine Master in assoluto. Il suo prestigio e la sua forza erano senza pari, e poteva decidere della vita e della morte di ogni abitante del Regno. Anche nel contesto del Regno degli Dei, godeva di grande rispetto.


Yun Che, invece, era un misero ragazzo proveniente dai piani d’esistenza inferiori, che non aveva neppure ancora raggiunto la Via Divina, che neppure i più deboli discepoli della setta avrebbero degnato di uno sguardo… Tutto ciò che aveva di speciale, era solo di aver salvato la vita a Mu Bingyun, che l’aveva poi portato con sé nel Regno della Canzone Glaciale.


Sotto ogni singolo punto di vista, la differenza fra lui e Mu Xuanyin era come quella fra il cielo e la terra.


Inoltre, prima ancora di incontrare Mu Xuanyin, Yun Che aveva sentito dire molte volte che fosse una persona estremamente fredda e spietata. Non mostrava mai pietà né affetto. L’intero setta della Fenice di Ghiaccio e persino l’intero Regno della Canzone Glaciale la temevano molto più di quanto la rispettassero.


Ma, con lui e con lui soltanto…


Yun Che aveva accettato e razionalizzato che Mu Xuanyin l’avesse scelto come discepolo diretto siccome il suo controllo sull'Energia Misteriosa del Ghiaccio era migliore di quello di ogni altro candidato. Gli era sembrato normale diventare il suo discepolo diretto. Ma tutto ciò che era successo dopo… tutto…


Volta dopo volta, era stata fin troppo buona con lui, al punto che Yun Che credeva sempre di trovarsi in un sogno.


Questo, lo notava soprattutto quando interagiva con Mu Bingyun. Persino lei era chiaramente molto scioccata, o meglio, completamente incredula, per il fatto che Mu Xuanyin fosse così buona con lui.


<em>Esatto… perché mai avrebbe dovuto…</em>


<em>Com’era possibile che lei, una Divine Master, un Realm King, si comportasse in quel modo per un misero giovane dei piani d’esistenza inferiori?</em>


Non aveva mai cercato di ottenere la sua Eredità del Dio Malvagio e lo aveva persino aiutato in ogni modo a nasconderla… Gli aveva permesso di usare liberamente il Lago del Ghiaccio Infernale, dove persino gli Anziani e i Maestri di Palazzo sarebbero stati felici di recarsi una sola volta ogni cento anni… lo aveva aiutato a ingannare Huo Rulie per impossessarsi delle Cronache del Mondo Ardente del Corvo Dorato… Si era lasciata alle spalle il suo terribile e blasfemo crimine dopo essersi semplicemente sfogata una singola volta e averlo insultato… Prima dell’Assemblea Profound God, aveva trascurato la setta e si era concentrata semplicemente sul suo allenamento per due interi anni… Aveva risposto furiosamente all’offesa del Re della Spada… aveva creato la Pentapillola di Giada dell’Universo per aiutarlo… lo aveva seguito di nascosto nell’Impero del Vento Gelido, e poi nel Regno dell’Eternità…


Lo aveva salvato, affrontando Gu Zhu in uno scontro diretto, ignorando completamente la sicurezza dell’intero Regno della Canzone Glaciale.


<em>Perché mai avrebbe dovuto…</em>


<em>In realtà, tutto questo è accaduto sempre e solo perché qualcuno controllava la sua mente. Non ha mai fatto nulla di sua spontanea volontà!</em>


Tutti i sospetti, i dubbi e lo stupore degli ultimi anni scomparvero completamente. Come c’era da aspettarsi, nessuno faceva mai del bene senza motivo, nessuno era mai generoso senza aspettarsi nulla in cambio… e la generosità di Mu Xuanyin era sempre andata contro ogni logica e legge del Regno degli Dei.


Fin dall’inizio, tutto ciò che aveva fatto per lui, tutti i suoi sacrifici, e persino quei vaghi sentimenti, pericolosamente a un passo dal proibito… fin dall’inizio, Mu Xuanyin non era stata realmente sé stessa, era stata controllata dalla Fenice di Ghiaccio!


Eppure, perché quella risposta gli sembrava così assurda e crudele?


Nella sua mente, riaffiorò ciò che era accaduto pochi giorni prima, quando l’aveva abbracciata e aveva sussurrato affettuosamente il nome “Xuanyin” al suo orecchio. Il calore che aveva provato nel suo cuore in quel momento era rimasto impresso nel profondo della sua anima.


Ma…


“Tenevi a questa faccenda molto più di quanto mi aspettassi.” Disse gentilmente la Fenice di Ghiaccio: “Spero che tu riesca ad accettare tutto questo il prima possibile.”


Vedendo l’intensa reazione di Yun Che, la Fenice di Ghiaccio cominciò a rimpiangere di avergli detto la verità.


Yun Che strinse con forza i pugni, e poi li strinse ancora di più. Non riusciva neppure a descrivere come si sentiva in quel momento… era come se un’importante parte della sua anima si fosse improvvisamente rivelata un’illusione e fosse svanita, lasciando nel suo cuore un vuoto estremamente doloroso, e forse incolmabile.


“Toglilo.” Aprì la bocca, ma ne uscì solo quella breve e incredibilmente fredda parola.


“…” La Fenice di Ghiaccio rimase in silenzio. Aveva capito cosa Yun Che intendesse, ed era scioccata da quella richiesta. Solo dopo parecchio tempo, riprese con un tono gentile e comprensivo: “Se toglierò il marchio, considerando la sua personalità, non ti tratterà mai più come prima. Inoltre, considerato tutto quello che c’è stato fra voi due, è anche molto probabile che sviluppi un profondo odio e un grande rancore nei tuoi confronti… forse, vorrà persino ucciderti.”


“Ma credo che tu lo sappia.”


Aveva sempre sfruttato l’Anima Divina di Mu Xuanyin per osservare il mondo esterno, quindi sapeva bene tutto ciò che era successo fra Mu Xuanyin e Yun Che.
                                


                                



