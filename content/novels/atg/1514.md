---
weight: 1514
title: Capitolo 1514 – Intenzione di andarsene
pubDate: 2025-03-10T08:57:10.460Z
tags:
    - atg
---


<em>Capitolo sponsorizzato, ringraziamo Federico
3 in coda, 4/10 donazione</em>
<em>-Schadenfreude</em>


Guidato dal Principe Ereditario, Yun Che raggiunse velocemente l'area attorno alla sala principale. Zhou Qingchen si congedò e disse: "Il mio onorabile padre è dentro. Se il Giovane Divino Yun desidera, può entrare e parlargli. Se ha qualcos'altro di cui occuparsi prima, può anche andare. Il mio onorabile padre ha decretato che se avesse altre richieste in futuro, non la deluderemo nemmeno se dovessimo usare tutte le forze di questo regno. Dobbiamo chiedere al Giovane Divino Yun di non fare cerimonie e sperare che ci chiamerà se avrà bisogno in futuro."


Yun Che: "Emh..."


"Ora mi congederò." Il Principe Ereditario fece un inchino e se ne andò con un sorriso.


Dopo essersi allontanato, si girò e scoccò un'occhiata verso Qianye Ying'er. Dopodiché alzò lo sguardo al cielo e sospirò: "Anche se Yun Che è ancora giovane, il suo potenziale è sconfinato e sicuramente diventerà il sovrano dell'universo in futuro. Ha anche una fama incredibile, così naturalmente è la persona più degna per lei."


"Ma... perché è una schiava, perché è una schiava..."


"L'onorabile padre è andato contro i suoi princìpi a cui si era aggrappato testardamente e ha anche riconosciuto...e  assistito alla sua schiavizzazione. È stato anche per distogliermi da ogni possibile distrazione...?"


Nella Divina Regione Orientale, tutti i suoi corteggiatori dalla grande reputazione e nobiltà erano impazziti per lei. Ma a causa della sua natura che lo aveva trattenuto, Zhou Qingchen era stato il più riservato.


Era solo che la dea del Monarca del Brahma... era diventata la schiava di Yun Che!


Non sua moglie, né sua concubina, o nemmeno una serva. Era diventata la sua schiava, la posizione più umiliante in cui uno poteva ritrovarsi! Aveva perso ogni briciolo di dignità!


Quando questa notizia era stata diffusa rapidamente grazie al Regno degli Dei Lunari, aveva provocato innumerevoli reazioni scioccate e furiose...


Ma in quel momento Yun Che aveva il supporto dell'Imperatrice Diabolica Colpo Celeste Nemesi dei Diavoli, quindi chi avrebbe osato attaccarlo? Anche il Monarca del Brahma e l'Imperatore Divino del Mare Meridionale che era il più infatuato di lei si erano trattenuti.


E ora che l'Imperatrice Diabolica Colpo Celeste Nemesi dei Diavoli stava per andarsene, ora era apparso l'Infante Malvagio al suo fianco! Inoltre aveva salvato l'universo e ogni essere vivente del crato era in debito con lui. Così come potevano attaccarlo?


Dopo che Zhou Qingchen se ne andò, Yun Che si girò e scoccò un'occhiata verso Qianye Ying'er dicendo: "Ah, un'altra cosa... Hai danneggiato diversi giovani divini, non è vero?"


Zhou Qingchen aveva dato diverse occhiate a Qianye Ying'er. Anche se si era trattenuto e la sua espressione non aveva tradito le sue intenzioni, Yun Che aveva notato la sua reazione.


"Ha una natura riservata e ha un punto debole nascosto. È testardo e rigido come suo padre e non è degno della mia attenzione." Disse Qianye Ying'er con un tono impassibile.


Sembrava che il distinto Principe Ereditario e futuro imperatore del Regno dell'Eternità non fosse degno nemmeno di una seconda occhiata per lei.


"Secondo il tuo ragionamento, che sorta di uomo sarebbe degno della tua attenzione? Il Lupo Celeste Xisu?" Chiese Yun Che.


"Anche lui era indegno." Rispose Qianye Ying'er senza la minima esitazione. "Solo il padrone lo è."


Yun Che si picchiò il mento con un dito e distolse lo sguardo da lei: "Ma è un peccato che tu non sia degna di me!"


Qianye Ying'er: "..."


"Ohoh, il Giovane Divino Yun è arrivato."


Una voce calorosa e gentile risuonò in lontananza. L'Imperatore dell'Eternità aveva percepito l'aura di Yun Che e aveva scelto di uscire a salutarlo. I lineamenti della sua figura si sfocarono e apparì di fronte a Yun Che. Sorrideva lievemente mentre lo osservava e il suo sguardo era pieno di gentilezza.


L'umore dell'Imperatore dell'Eternità era cambiato così tanto dall'ultima volta che Yun Che l'aveva visto e naturalmente era perché la grande calamità dell'universo era stata sventata.


"Signore."


Proprio quando Yun Che fu sul punto di salutarlo, l'Imperatore dell'Eternità stese una mano per fermarlo. Disse: "D'ora in avanti, non devi attenerti all'etichetta nel mio regno. Hai già incontrato mio figlio Qingchen."


Yun Che annuì e disse: "Ho fatto una piacevole chiacchierata con sua altezza."


"Bene allora." L'imperatore sorrise lievemente e annuì. "Ho riposto grandi speranze in lui e la mia decisione di farvi incontrare è stata dettata dal mio egoismo. Spero che gli potrai dare delle indicazioni in futuro e così magari potrai contagiarlo con le tue qualità."


Gli angoli delle sopracciglia di Yun Che fremettero mentre diceva frettolosamente: "Non importa quali siano le sue origini, la sua coltivazione e la sua esperienza, sua altezza il principe ereditario... mi supera di gran lunga sotto ogni aspetto. Non sono degno delle sue lodi."


L'Imperatore dell'Eternità sorrise e scosse la testa: "Pochi mesi fa, hai rivelato la tua Energia Misteriosa della luce e mi hai permesso di vedere il tuo cuore compassionevole, e allora ho provato solo gratitudine e conforto. Ma non mi sarei mai immaginato che pochi mesi dopo avresti salvato l'intero Regno degli Dei. Hai salvato un'intera era e hai lasciato dei segni indelebili nella storia."


"Le parole di una persona che coltiva l'Energia Misteriosa della luce sono sincere e prive di falsità."


"Emh..." Yun Che mostrò un'espressione piena di emozioni contrastanti: "Sono solo una persona normale."


L'Imperatore dell'Eternità mostrò ancora più ammirazione. Sospirò e disse: "Hai un cuore compassionevole e hai anche salvato il mondo. Non solo non sei diventato arrogante per questo, ma sei così umile e così puro di cuore. Se Qingchen potesse essere competente almeno la metà di quanto lo sei te... No, anche un terzo, non avrei più rimpianti."


Yun Che: o((⊙﹏⊙))o


<em>Sembra che interagirò molto con Zhou Qingchen d'ora in poi. Spero... di non corromperlo.</em>


"A proposito... Giovane Divino Yun," il tono di voce dell'Imperatore si abbassò di un'ottava e disse: "L'Imperatrice Diabolica Colpo Celeste Nemesi dei Diavoli..."


Yun Che disse: "Ho trascorso gli ultimi giorni nel Regno dell'Inizio Assoluto e nel Regno della Canzone Glaciale, e non ho incontrato la signora. Se l'Imperatrice Diabolica ha degli ordini da darmi, apparirà di fronte a me di persona. Sennò non posso incontrarla nemmeno io. Comunque non ha bisogno di preoccuparsi. L'Imperatrice Diabolica Colpo Celeste Nemesi dei Diavoli manterrà sicuramente la parola data."


"Mn." L'Imperatore dell'Eternità annuì e un po' del nervosismo che trapelava dalla sua espressione scomparì. Dopodiché fece un'altra domanda: "L'Infante Malvagio... è davvero disposto a rimanere per sempre in un regno inferiore?"


Yun Che annuì: "L'ho detto prima che era nostro desiderio di rimanere nei regni inferiori e che non è una restrizione per lei. Ma lo ripeterò, per favore non avvicinatevi, né disturbatela in futuro, lasciate che sia dimenticata lentamente... Sarebbe meglio se l'intero Regno degli Dei potesse dimenticarsi della sua esistenza."


"Le giuro anche che non si avvicinerà, né provocherà il Regno degli Dei. Se arriverà un giorno in cui avrà bisogno di tornare nel Regno degli Dei per qualche motivo, la informerò in anticipo."


"Se te ne occuperai tu, sicuramente non mi preoccuperò." L'Imperatore dell'Eternità aggiunse: "Hai un cuore compassionevole e dai la priorità alla salvezza del mondo. Se non sei sicuro di poterlo fare, come puoi osare fare una promessa del genere."


Yun Che: '<em>Di nuovo.'</em>


"Sigh." L'Imperatore dell'Eternità si girò e spostò lo sguardo in lontananza. "Il mio mondo e perfino tutti gli altri regni sono tornati pacifici. La minaccia che ci opprimeva finalmente scomparirà e non percepisco più l'aura terrificante che un tempo ci perseguitava."


"Le notizie del ritorno dell'Imperatrice Diabolica sono rimaste nascoste, anche perché nessuno oserebbe diffonderle visto che è stata lei a proibirci di dirlo agli altri. Di conseguenza solo poche persone lo sanno. Tuttavia tutti sanno dell'esistenza dell'Infante Malvagio. Dopo che l'Imperatrice Diabolica partirà, il Regno degli Dei rimarrà ancora sotto la minaccia causata dalla ricomparsa dell'Infante Malvagio e non sarà mai in pace."


"Ma se volessimo annientarla, sarebbe davvero... impossibile."


L'Imperatore dell'Eternità aveva combattuto personalmente contro l'Infante Malvagio allora, quindi capiva bene questo punto. Se l'Infante Malvagio avesse voluto fare un combattimento all'ultimo sangue contro di loro, allora forse sarebbero riusciti a radunare le forze per distruggerla... Ma a meno che non volesse suicidarsi, era impossibile che accadesse.


Inoltre, finché avesse voluto ritirarsi, anche il potere combinato di tre imperatori divini non era stato sufficiente a contenerla.


Questo significava anche che molto probabilmente le tre regioni divine sarebbero continuate a vivere sotto l'ombra dell'Infante Malvagio. Finché avesse voluto, si sarebbe potuta muovere per l'oscurità e uccidere membri importanti di grandi regni sovrani. Poteva fare un assassinio per volta e anche scagliare un imperatore divino negli abissi della morte.


Era stato proprio per questo che tutti i grandi imperatori tremavano di paura pensando all'Infante Malvagio. La prospettiva di un suo attacco improvviso li terrorizzava.


Ma ora, grazie a Yun Che, l'Infante Malvagio era uscit allo scoperto e aveva anche giurato di non aggredire più i membri del Regno degli Dei... Ciò che era ancora più importante era che questa promessa era stata fatta da Yun Che.


L'obiettivo di Yun Che era di salvare Jasmine e assicurarsi che non sarebbe stata confinata nell'oscurità dell'universo. Ma questo atto aveva salvato il Regno degli Dei e calmato innumerevoli cuori che tremavano per il terrore.


"Quando hai detto che l'Infante Malvagio è stato dominato dalla Dea Stellare del Massacro e che ha anche giurato di lasciare il Regno degli Dei, ho accettato la proposta con grande gioia e l'ho annunciato pubblicamente... È passato molto tempo da quando mi sono sentito così rilassato. In effetti è il momento più calmo della mia vita."


"Chissà come sarebbe finito il Regno degli Dei senza di te."


Quando parlò, scoccò un'occhiata verso la distante Qianye Ying'er... qualcuno che aveva quasi ucciso Yun Che in passato. Quando aveva assistito alla creazione dell'impronta dello schiavo, aveva avuto difficoltà ad accettare la situazione.


Ma in quel momento aveva iniziato a pensare che per Qianye Ying'er fosse una sorta di benedizione!


"Tuttavia, dopo che darai l'addio all'Imperatrice Diabolica, probabilmente rimarrai nei regni inferiori per molto tempo, vero?" Chiese l'Imperatore dell'Eternità, i suoi occhi erano pieni di un po' di rimpianto, sperava che Yun Che potesse rimanere nel suo regno.


"Sì." Rispose Yun Che dopo aver annuito. Pensando a Mu Xuanyin che non voleva più vederlo, sentì dolore al cuore e la sua espressione si irrigidì per un po': "A dire la verità, il motivo per cui sono entrato nel Regno degli Dei era stato per trovarla. E ora che ci sono riuscito, non ho molto... attaccamento per il Regno degli Dei ora."


"Inoltre sono sicuro che sarete più tranquilli se ci sarò io al fianco di Jasmine."


"Comunque sia... Sigh." L'Imperatore dell'Eternità sospirò di nuovo. "L'aura nei regni inferiori è davvero torbida e le sue risorse sono scarse. Rallenterà la coltivazione e influenzerà la durata della tua vita. Inoltre ho sentito che sposerai la principessina del Regno Luce di Gemma il prossimo mese. Se non tornerai frequentemente, temo che il Realm King Luce di Gemma ne sarà contrariato. Ohoh."


"Eh..." Era molto chiaro che quella vecchia volpe di Shui Qianheng avesse rivelato la questione molto tempo fa. "Non oserei dimenticarmi del favore che mi ha sempre mostrato. In futuro porgerò visita regolarmente a lei e a sua altezza il Principe Ereditario."


"Mn." Anche se provava rimpianto, l'Imperatore Divino non provò più a persuadere Yun Che a rimanere. Era proprio come aveva detto il giovane. Tutti si sarebbero sentit più tranquilli se fosse rimasto accanto all'Infante Malvagio. L'imperatore spostò lo sguardo verso la sala principale. "Gli imperatori divini sono radunati nella sala, c'è anche l'Imperatrice degli Dei Lunari. Vuoi entrare anche tu?"


"Ci sarà anche il signor Imperatore dei Draghi lì?" Chiese Yun Che.


L'Imperatore dell'Eternità annuì.


"Va bene!" Yun Che annuì. Proprio quando stava per fare un passo avanti, si fermò e disse: "Ah, non credo che ce la farò dopotutto. Anche se sono stato riconosciuto da tutti, alla fine sono un giovane delle origini umili. Non oserò sedermi insieme agli imperatori divini."


Yun Che non aspettò che l'Imperatore dell'Eternità lo invitasse di nuovo, invece gli fece una domanda: "Così quando si aprirà la grande formazione dimensionale?"


"Tra dodici ore." Rispose l'Imperatore dell'Eternità.


"Va bene, allora andrò lì ad aspettare. Ora mi congederò."


In origine Yun Che aveva accettato, ma poi aveva cambiato idea all'improvviso. Era chiaro che non avesse nulla a che fare con la scusa che aveva detto... Mentre lo fissava mentre se ne andava, l'Imperatore dell'Eternità mostrò un'espressione sospettosa. Rifletté per un po' per poi sospirare: "Non solo ha salvato il mondo e ha un cuore compassionevole, è anche così spensierato. Sarei contento se Qingchen potesse avere anche un decimo della sua natura. Mi chiedo che tipo di persone siano i suoi genitori. E pensare che sono stati benedetti da un figlio così incredibile."


"La Stella... Polo... Blu..." Mormorò piano il nome di un pianeta mentre si chiedeva se avrebbe dovuto porgere visita a Yun Che. Ma quando si ricordò dell'esistenza dell'Infante Malvagio, rinunciò all'idea.


Alla fine la sua posizione era fin troppo speciale. Strettamente parlando, se uno fosse andato a porgere visita personalmente a quel luogo, avrebbe violato il suo giuramento. Avrebbe commesso una grave colpa se avesse provocato l'ira dell'Infante Malvagio e infranto l'equilibrio che aveva costruito con molta difficoltà.
                                


                                



