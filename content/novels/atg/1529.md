---
weight: 15290
title: Capitolo 1529 - []
pubDate: 2025-03-10T08:57:10.462Z
tags:
    - atg
---


<em><strong>Capitolo sponsorizzato! Grazie mille Federico! 2 in coda, 4/10 donazione</strong></em>


<em><strong>-Alstor</strong></em>






La macchia della parola rosso sangue si diffuse lentamente sul suo abito bianco. Era terribilmente macabra e inquietante.


Xia Qingyue abbassò leggermente lo sguardo e lanciò una silenziosa occhiata a quella parola. Quando distolse lo sguardo, i suoi occhi erano ancora totalmente privi di emozioni. Forse, non vi sarebbe mai più comparso alcuno sguardo d’affetto, che fosse incerto, involontario o sincero.


Quella parola e l’odio sanguinoso che conteneva trafissero il cuore e l’anima di tutti i presenti, come lame insanguinate…


Quell’uomo nel Regno degli Dei sarebbe stato venerato come nessun altro, perché era il Messia, eppure aveva scelto di tornare nei piani d’esistenza inferiori con l’Infante Diabolico.


Aveva raggiunto la Stella Polo Blu, pur sapendo che sarebbe quasi sicuramente morto. Questo era sufficiente a dimostrare quanto tenesse alla sua famiglia… per lui era molto più importante della sua stessa vita.


Ma Xia Qingyue aveva distrutto tutto ciò che aveva, proprio di fronte ai suoi occhi.


Non erano Yun Che, ma persino loro percepiro la terribile e soffocante crudeltà di quel gesto. Era impossibile anche solo immaginare quanto ora Yun Che odiasse Xia Qingyue… ma l’odio, per quanto intenso, non poteva riavvolgere il tempo.


La tempesta dimensionale si calmò lentamente. Stavolta, non vennero raggiunti dalla polvere in cui era stato ridotto il pianeta ormai collassato, ma da un’aura caotica, disperata e sanguinolenta.


Erano l’aura e il sangue di tutte le innumerevoli persone che erano state massacrate, e le loro anime sofferenti che non si erano ancora dissipate del tutto… tutti rimasero in silenzio per molto tempo, e persino gli Imperatori Divini si sentirono a disagio, chi più chi meno.


La distruzione di un intero pianeta era un debito di sangue troppo grande per essere descritto… Erano state annientate migliaia di miliardi di vite.


“Ottimo.” Xia Qingyue fissò Yun Che senza alcuna espressione sul volto: “Con questo, il legame fra noi due è stato cancellato una volta per tutte.”


……


“Ti sei dimenticato? Ormai siamo…”


Vuoi tirare in mezzo ancora una volta il nostro certificato di matrimonio che hai strappato, vero? Ti ho già detto che è inutile! Il nostro certificato originale è ancora intatto e al sicuro a clan della Nuvola Vagante, e i nostri testimoni sono ancora vivi e vegeti.”
“Secondo le leggi di clan della Nuvola Vagante, io e te siamo ancora marito e moglie, a meno che io decida di divorziare, oppure tu possa portare al tribunale prove del fatto che non sono in grado di soddisfare i miei doveri di marito, per poi portare a termine il procedimento ufficiale per annullare il matrimonio! Altrimenti, saremo per sempre marito e moglie! Credi che strappare una copia del certificato conti davvero come cancellazione del matrimonio? Umpf! La nuova Imperatrice degli Dei Lunari è davvero infantile.”
………


Solo due mesi prima, Yun Che aveva inarcato le sopracciglia, aveva sogghignato e le aveva ricordato le leggi di clan della Nuvola Vagante rimproverandola per scherzo… le aveva detto che bisognava seguire le regole della città in cui si erano sposati, e che non importava che lei avesse strappato il loro certificato di matrimonio. Sarebbe rimasta sua moglie, a meno che avessero divorziato formalmente.


Lei non lo aveva dimenticato. E neppure lui lo aveva dimenticato.


Yun Che chiuse gli occhi e non disse altro. Il mondo gli sembrava freddo, buio e desolato… aveva salvato l’universo. Anche Jasmine aveva salvato l’universo. Ma le stesse persone che avevano aiutato li avevano traditi, gettando Jasmine fuori dal Caos Primordiale con la scusa di eliminare l’Infante Diabolico e spingendo lui in un vicolo cieco, con la scusa di punirlo perché era diventato un Diavolo.


A scatenare tutto ciò era stato l’Imperatore Divino che lui rispettava e di cui si fidava di più, l’Imperatore dell’Eternità. E a distruggere crudelmente tutto ciò che aveva era stata l’unica della quale non credeva di doversi preoccupare; la donna a cui era sempre stato grato e che aveva sempre ammirato, Xia Qingyue.


<em>Heh…</em>


<em>“Rispondimi, Yun Che. Credi che questo mondo meriti il mio sacrificio?”</em>


<em>“Credi che questo mondo meriti il mio sacrificio…”</em>


<em>“Meriti il mio sacrificio…”</em>


Le parole di Jie Yuan continuavano a riecheggiare caoticamente nella sua testa… e non riuscì più a ricordare quale fosse stata la sua stessa risposta.


“Wuji, per favore, indietreggia.”


“D’accordo.” Yue Wuji indietreggiò molto, lasciando soli Xia Qingyue e Yun Che.


La spada avvolta dal bagliore viola si avvicinò lentamente a Yun Che. Se l’avesse anche solo sfiorato, lo avrebbe cancellato all’istante dal mondo. Tuttavia, neppure quell’intenso bagliore viola fu in grado di cancellare il pallore spettrale sul suo volto. Non si potevano più percepire né odio né rabbia nella sua aura. Sembrava quasi già morto.


Tutti consideravano qualcosa più prezioso di tutto il resto. Che fosse il potere, la forza, l’amore, la ricchezza, la propria stessa vita, o altro ancora. L’uomo sotto la lama della Spada del Palazzo Imperiale non aveva perso solo la cosa più importante della sua vita… aveva perso tutto ciò che fosse mai stato prezioso per lui.


Era un destino fin troppo ironico e crudele. Sarebbe stato sufficiente a distruggere anche la forza di volontà dell’uomo più tenace di tutti. Forse, ormai la morte sarebbe stata per Yun Che la migliore delle sorti, una vera liberazione. Se fosse sopravvissuto… avrebbe vissuto in eterno nell’oscurità.


“Suppongo di poterti dire un’ultima cosa, prima di ucciderti.”


Xia Qingyue disse lentamente: “Ieri ti ho detto che dovevo parlarti di una cosa, ma non ho trovato il momento opportuno per farlo… e a quanto pare, non ce ne sarà mai uno. Quindi, lascia che te lo dica adesso.”


Si chinò leggermente in avanti e abbassò la voce in modo che solo Yun Che potesse sentirla: “Shen Xi… è morta.”


“…” le pupille grigiastre di Yun Che tremarono leggermente.


“Alcuni mesi fa, sono andata personalmente nel Regno del Drago e ho scoperto che la Terra Proibita del Samsara è stata completamente distrutta. Tutte le piante erano morte, non c’era nessuno, e l’energia spirituale di quel luogo era svanita nel nulla.” Disse Xia Qingyue, così piano che solo Yun Che poté sentirla: “Poi, sono andata nel cuore della Terra Proibita del Samsara, e al suo centro esatto, ho trovato una pozza di sangue. Anche se era passato molto tempo da quando era stato versato, il sangue non si era affatto seccato… perché conteneva una pura aura della Luce.”


“Riesci a indovinare di chi fosse quel sangue?”


Yun Che: “…”


“Sapevi ormai da molto tempo che doveva esserle successo qualcosa, ma non ti sei mai preoccupato davvero per lei, perché credevi che nessuno al mondo potesse farle del male. E l’unica persona che avrebbe potuto farlo, secondo te era l’ultima che potesse averne motivo. Ma, in realtà… hai completamente sottovalutato quanto in basso possano spingersi le persone!”


“Hai molta più esperienza dei tuoi coetanei, e credevi di aver compreso completamente la natura umana, dopo tutto il tempo che hai trascorso sulla Stella Polo Blu. Ma ti sbagliavi, giusto? Per caso ti eri dimenticato di aver vissuto per al massimo qualche decina d’anni, mentre tutte le persone qui intorno ne hanno migliaia, se non decine di migliaia? … credevi davvero di aver visto ogni lato di loro? Credevi davvero di aver compreso appieno la lotta per la sopravvivenza nel Regno degli Dei!?!?”


“…” Yun Che non reagì minimamente alle sue parole.


Xia Qingyue alla fine smise di parlare e rilasciò un’aura sdegnata: “Quando arriverai all’inferno, diventerai uno spettro disperato o un diavolo vendicativo? … Attenderò con impazienza il giorno in cui lo scoprirò. Ora… muori!”


Alla fine, la Spada del Palazzo Imperiale calò verso Yun Che… l’ultima volta, Qianye Ying’er, ancora sotto l’effetto del Marchio dello Schiavo, aveva interferito con la sua esecuzione. Stavolta, però, nessuno poteva fermare Xia Qingyue. Con quel fendente, avrebbe cancellato per sempre Yun Che dall’esistenza, insieme a tutto ciò che il mondo ricordava di lui.


Ma…


Ancora una volta, ci fu un imprevisto all’ultimo momento. Un freddo bagliore blu, accompagnato da un terrificante intento omicida, comparve dal nulla e si diresse verso la gola di Xia Qingyue.


Quell’intento omicida era stato trattenuto troppo a lungo. Tutto lo spazio nel raggio di decine di chilometri si congelò all’istante.


Tutti e tredici gli Imperatori Divini erano presenti, ma nessuno di loro aveva notato nulla.


Scioccata, Xia Qingyue indietreggiò immediatamente per schivare l’attacco, scaraventando lontano Yun Che.


Tutti coloro che assistettero alla scena rimasero scioccati da quell’evento improvviso. Quel gelido bagliore proveniva da una meravigliosa spada bianca, avvolta da un’aura azzurra, e impugnata da una donna dai capelli blu, che sembrava una fata di ghiaccio proveniente da un sogno.


Tutti gli sguardi si posarono simultaneamente su di lei… non avevano mai visto degli occhi così glaciali, così freddi da poter congelare il mondo intero e ridurlo a un inferno di ghiaccio.


“Realm King… della Canzone Glaciale!” balbettò l’Imperatore dell’Eternità.


Ognuno dei presenti aveva un’espressione semplicemente incredula. Persino gli Imperatori Divini!


Quell’attacco comparso dal nulla era stato sferrato a meno di sessanta metri da Xia Qingyue… eppure, nessuno di loro si era accorto di nulla, fino a quando era stato troppo tardi per reagire!


Forse non erano stati particolarmente attenti perché Yun Che non rappresentava affatto una minaccia, ma lì c’erano tredici Imperatori Divini, decine di Guardiani o Re del Brahma e centinaia di Realm King di Reami Superiori, eppure nessuno di loro aveva notato l’assalitrice nascosta a soli sessanta metri da Xia Qingyue!


Era davvero incredibile!


Inoltre, l’attacco era mirato alla gola. Se al posto di Xia Qingyue ci fosse stato qualcun altro, per esempio un Divine Master leggermente più debole di lei, quel colpo l’avrebbe ridotto in condizioni critiche, o persino ucciso all’istante.


Xia Qingyue fissò la donna avvolta da quel bagliore azzurro come il ghiaccio, dopo aver schivato il suo attacco a sorpresa… ma nei suoi occhi glaciali, non vide alcuna traccia di fiducia né amichevolezza. C’erano solo odio e intento omicida.


Ad attaccare era stata nientemeno che Mu Xuanyin!


Yun Che venne scaraventato molto lontano. I suoi occhi spenti recuperarono quasi subito colore, quando vide la sagoma familiare che vi si stava specchiando. In quel momento, si sentì ancora più distaccato dalla realtà, e gridò con lo sguardo fisso in avanti: “Maes… tra…?”


Sploosh!!


Mentre i suoi capelli danzavano nell’aria, Mu Xuanyin puntò la Spada della Principessa Glaciale di fronte a sé ed evocò l’immagine di una fenice di ghiaccio. Sembrava quasi reale, ma esplose immediatamente, trasformando ogni cosa nel raggio di migliaia di chilometri in un gelido inferno.


La folla rimase di nuovo stupita da quella forza straordinaria. Tutti sapevano che l’Imperatrice del Drago Blu, della Regione Occidentale, era la più potente praticante del mistero dell’Acqua, perciò lei ne fu più scioccata di chiunque altro. Urlò, senza pensarci: “Da quando nel Regno degli Dei c’è una persona del genere!?”


Era chiaramente allo stesso livello degli Imperatori Divini!


E per di più usava delle tecniche del Ghiaccio!


“Il Realm King del Regno della Canzone Glaciale, della Regione Orientale… non riesco a credere che le voci fossero vere.” Accanto a lei, l’Imperatore del Qilin si dimostrò altrettanto sorpreso.


Nel frattempo, l’Imperatore dell’Eternità dopo aver gridato il nome “Realm King della Canzone Glaciale”, non aveva esitato. Scattando rapidamente verso Mu Xuanyin, sigillò l’energia dimensionale intorno a lei e Yun Che, gridando: “Yun Che ha una Pietra Illusoria del Vuoto!”


Il suo grido fece risvegliare tutti gli Imperatori Divini dalla trance in cui si trovavano. Cinque di loro rilasciarono immediatamente la propria aura, lacerando all’istante lo spazio circostante.


Di fronte a loro, l’Imperatore dell’Eternità anziché perdere tempo con Mu Xuanyin sfrecciò verso Yun Che. La distanza fra loro due diminuì all’istante.


Yun Che poteva anche possedere il Corpo del Dio Drago, ma sarebbe stato comunque fatto a pezzi se l’Imperatore dell’Eternità fosse riuscito a colpirlo con un attacco.


Dall’altro lato, l’Imperatore del Brahma scattò in avanti subito dopo l’Imperatore dell’Eternità. Lui, però, si stava dirigendo verso Mu Xuanyin.


Chi mai sarebbe riuscito a resistere all’attacco combinato di due Imperatori Divini?


Xia Qingyue rimase immobile, senza muovere neppure un muscolo.


Questa era la seconda volta che qualcuno le impediva all’ultimo momento di uccidere Yun Che.


Qianye Ying’er l’aveva salvato la prima volta, e Mu Xuanyin la seconda. In entrambi i casi, c’era stato un imprevisto assolutamente sorprendente, che aveva interrotto la sua esecuzione senza che gli Imperatori Divini se ne accorgessero.


“Che sia il volere del fato?” disse, sospirando e osservando la lama della sua spada, avvolta dall’aura viola.
                                


                                



