---
weight: 1530
title: Capitolo 1530 – []
pubDate: 2025-03-10T08:57:10.462Z
tags:
    - atg
---


Capitolo regolare,
2 (2 Maria) in coda, 4/10 donazione</em>
<em>-Schadenfreude</em>


Yun Che fu scaraventato per decine di chilometri di distanza dall'energia fredda, ma questo divario era praticamente non esistente per un imperatore divino.


L'Imperatore dell'Eternità così stese la mano destra e lanciò un colpo di palmo verso Yun Che. L'attacco non aveva bisogno nemmeno di toccarlo per ucciderlo. Sarebbe stato annientato dalla pressione del colpo.


Qianye Fantian invece emanò una luce dorata mentre puntava il suo potere verso Mu Xuanyin. La donna sfrecciò rapidamente nello spazio e costruì un'enorme barriera di ghiaccio con la mano sinistra.


Sollevò anche il braccio destro, ma indicava Yun Che invece che l'Imperatore del Brahma Celeste. Un bagliore blu connetté lei e Yun Che, avvolgendolo con uno strato di ghiaccio.


"Bang!"


Il colpo di palmo dell'Imperatore dell'Eternità e la luce misteriosa di Qianye Fantian colpirono allo stesso tempo la barriera. Ci fu un'enorme esplosione assordante e lo spazio si accartocciò rapidamente... Tuttavia Yun Che sentì solo un lieve tremore.


Era perché Mu Xuanyin aveva speso il sessanta per cento della sua energia a proteggerlo e solo il quaranta a difenderlo dai due imperatori.


La barriera sussultò e il grido di dolore di una fenice riecheggiò nello spazio. Un rivolo di sangue iniziò a scorrere dalla bocca di Mu Xuanyin, ma la barriera rimase salda. In qualche modo aveva sopportato gli attacchi dei due imperatori.


Tutti rimasero senza parole.


L'elemento del ghiaccio era secondo alla terra in quanto a difesa, così era naturale che il potere divino della fenice di ghiaccio avesse delle capacità difensive incredibili. Tuttavia Mu Xuanyin si doveva difendere da due Imperatori Divini e stava proteggendo Yun Che!


L'imperatore dell'Eternità e Qianye Fantian cambiarono lievemente espressione. Arretrarono temporaneamente per poi attaccare di nuovo la barriera.


"Boom!"


L'esplosione fu così forte da scuotere le stelle distanti. Mu Xuanyin sputò una boccata di sangue e la barriera tremò violentemente. Ma non crollò e lei non si mosse dal suo posto.


Stavolta tutti mostrarono ancora più stupore.


"Questo... questo è..." I Realm King superiori della Divina Regione Orientale non potevano credere ai loro occhi.


Due mesi fa, l'Imperatore dell'Eternità aveva visto come Mu Xuanyin aveva sconfitto Luo Guxie e aveva tagliato una delle sue braccia. Tuttavia Luo Guxie ovviamente non avrebbe diffuso notizie della sua sconfitta e la maggior parte dei regni sovrani aveva avuto difficoltà a credere a questa informazione.


Solo ora si ricordarono della diceria. Iniziarono a rendersi conto che quella voce non era affatto falsa... Al contrario, avevano sottovalutato proprio Mu Xuanyin!


Era solo un Realm King di un regno stellare intermedio!


Il ghiaccio che aveva costruito aveva l'effetto spiacevole di bloccare completamente i movimenti di Yun Che nonostante lo stesse proteggendo. Aveva anche rischiarato la sua mente come non mai.


Avvolto dal ghiaccio, non poteva nemmeno aprire la bocca. Poteva solo muovere le sue pupille dilatate.


L'aura di ghiaccio gli dava comunque un facile accesso al suo cuore e al suo spirito. Stringendo i denti, le gridò telepaticamente: "Maestra, scappa... scappa!!"


<em>Perché è qui...


Pensavo che fossimo... pensavo che fossimo...</em>


Boom!!


La barriera di ghiaccio tremò e fessure si formarono su tutta la sua superficie, nel suo abito prima perfetto erano apparse delle ferite. Tuttavia la sua espressione era fredda come sempre e reagì solo riversando altro potere nella barriera di Yun Che.


"Maestra... sei impazzita!!"


Il messaggio spirituale sembrava avere un tono tremolante anche se non era stato espresso a parole.


"Non puoi salvarmi... finirà solo per coinvolgere te e il Regno della Canzone Glaciale... vai via... per favore vattene!!"


I tredici Imperatori Divini che lo volevano ucciderlo rappresentavano il picco del potere di questo universo. Nessuno poteva sfidarli e nessuno poteva salvarlo.


Ciò che Mu Xuanyin stava facendo non era diverso da un suicidio... peggio ancora, il Regno della Canzone Glaciale sarebbe stato coinvolto in questo guaio!


Non poteva capire il motivo della sua scelta!


Bang!!


A questo punto, le fessure si erano diffuse su tutta la barriera. Fu in quel momento che una voce fredda rispose con dolore: "Se tu... puoi abbandonare tutto e morire... per la Dea Stellare del Massacro... allora perché.... non posso abbandonare il Regno della Canzone Glaciale... per te!"


"Tu... non sei il solo al mondo che può fare l'egoista!"


Crack!!!!


La barriera di ghiaccio alla fine esplose e Mu Xuanyin sputò una fontana di sangue. Iniziò a cadere dal cielo come un cigno che era stato appena colpito da un proiettile... Tuttavia, una nuova figura di ghiaccio prese forma e Mu Xuanyin consumò tutta la sua essenza di sangue per creare una gigantesca Formazione Sigillante Frozen End con una velocità innaturale. Bloccò l'Imperatore dell'Eternità e quello del Brahma, rallentando immediatamente i loro movimenti.


Innumerevoli aghi di ghiaccio penetrarono i corpi di Qianye Fantian e Zhou Xuzi, scioccandoli un'altra volta. Caricarono di nuovo contro Mu Xuanyin mentre resistevano agli effetti della formazione. Erano passati solo pochi secondi da quando si erano scontrati con il Realm King della Canzone Glaciale, ma stavano usando tutte le loro forze.


La luce misteriosa della fenice di ghiaccio sembrava terribilmente cupa e triste dopo che Mu Xuanyin aveva sacrificato la sua essenza di sangue. Anche il ghiaccio che proteggeva Yun Che cambiò lievemente. Yun Che era solo un Divine King, ma le onde d'urto di energia non potevano ferirlo minimamente.


La figura sempre più ricoperta di sangue di Mu Xuanyin occupò la vista di Yun Che, facendo precipitare di nuovo la sua mente nel caos...


.....


"Dovrebbe averti già detto molte volte che non è più tua maestra. Ma sembra che tu non abbia mai capito il vero significato dietro quelle parole, o forse... non hai osato crederci."


.....


"Xuanyin, salutiamo la signora Jie Yuan insieme, va bene?"


"Va bene..."


.....


"Oggi è l'anniversario della morte del maestro e del padre della maestra del palazzo Bingyun. Ogni anno, la maestra e sua sorelle vanno a porgergli i loro rispetti. Di conseguenza, serbano un profondo odio nei confronti dei diavoli e li uccideranno a vista."


.....


"Non posso andarmene da qui, così ho scelto Mu Xuanyin per proteggerti e guidarti... ho interferito con il suo spirito tramite l'anima divina della fenice di ghiaccio... Il motivo per cui ti ha trattato così bene è dovuto alla mia interferenza e non per sua volontà."


.....


"Se lo togliessi... non sarà più sotto la mia influenza. Potrebbe perfino ucciderti..."


.....


"La maestra ha detto che non vuole vederti... Ha detto che è troppo occupata per assistere alla partenza dell'Imperatrica Diabolica Colpo Celeste Nemesi dei Diavoli."


.....


"..." Yun Che chiuse gli occhi. Non era mai stato così scosso come adesso.


Cos'era vero? Cos'era falso?


Boom!!


Una forte esplosione fece tremare lo spazio e la luce blu che proteggeva Mu Xuanyin tremò e si spense. Una lunga scia di sangue schizzò nello spazio e poi la donna si schiantò nella barriera di ghiaccio.


Metà del suo corpo era macchiato di sangue a causa della raffica di attacchi. Tuttavia... Yun Che era ancora completamente illeso.


A questo punto tutti sapevano che Mu Xuanyin stava spendendo la maggior parte dell'energia a proteggerlo, usando solo dei residui per proteggersi dagli imperatori divini.


"Non devi farlo, Realm King del Regno della Canzone Glaciale." Disse l'Imperatore dell'Eternità.


"Sei forte, probabilmente sei forte quanto Ying'er... ma la forza non è un riflesso dell'intelligenza! E pensare che ti saresti sacrificata inutilmente per il tuo discepolo, un diavolo!" Il palmo di Qianye Fantian brillò con luce dorata e disse: "Probabilmente sei la donna più stupida che abbia mai visto in tutta la mia vita."


Se avesse combattuto contro i due imperatori, sarebbe riuscita a resistere per un po', ma aveva tenuto solo il quaranta per cento della forza per sé e così i due imperatori erano riusciti a ferirla gravemente. A questo punto il suo sguardo stava iniziando a diventare vacuo.


"Sigh. Che peccato." Disse con un sospiro l'Imperatore dell'Eternità. Ormai non poteva più tornare indietro e doveva eliminare questo "errore". Non poteva permettere che la profezia del diavolo si avverasse.


Ormai l'aura di Mu Xuanyin era diminuita di molto. Brandì la sua Spada della Principessa Glaciale per affrontare il colpo di palmo dell'Imperatore dell'Eternità, ma il suo attacco sembrava incredibilmente debole.


Tuttavia, nel momento in cui la punta della spada entrò in contatto con l'attacco, uno strano bagliore passò per lo sguardo vacuo di Mu Xuanyin. All'improvviso sputò una boccata di sangue sulla Spada della Principessa Glaciale...


Dentro la barriera, il sangue di fenice di Yun Che tremò violentemente... Mu Xuanyin aveva sputato il suo sangue della fenice primario!


Tutto quanto!


Gli attacchi degli Imperatori Divini si bloccarono in modo innaturale... La luce misteriosa attorno a Mu Xuanyin iniziò a crescere, decine di volte più forte rispetto a prima!


"Ah... ma... maestra!" Yun Che urlò internamente.


Chiaramente era l'Oblio della Luna Distrutta!


Le pupille dei due imperatori si tinsero di blu e la paura si insinuò in loro. Avevano la sensazione di essere sprofondati in un pantano invisibile... del fango da cui non potevano liberarsi.


Dentro il mondo di ghiaccio, Mu Xuanyin attaccò e fece penetrare la sua Spada della Principessa Glaciale attraverso il palmo dell'Imperatore dell'Eternità e poi verso il suo petto...


Una formazione color azzurro eruttò dal petto dell'Imperatore dell'Eternità, rilasciando una moltitudine di luci colorate.


"Hmmpf!!"


L'Imperatore dell'Eternità gemette. Il suo palmo tranciato a metà si era trasformato in frammenti di ghiaccio nel momento in cui si era separato dal suo corpo. Allo stesso tempo, l'esplosione blu aveva avvolto completamente Qianye Fantian. I due imperatori erano stati respinti all'indietro, come se fossero caduti in un abisso di ghiaccio.


"C... cosa!"


"Oh no!!"


L'attacco era senza dubbio incredibile, ma ciò che preoccupava i presenti era il fatto che Yun Che ora poteva muoversi di nuovo.


Aveva un solo istante, ma era sufficiente per fare ciò che voleva!


Gli Imperatori Divini, i guardiani dell'Eternità, i Re del Brahma rilasciarono immediatamente la loro Energia Misteriosa... ma era già troppo tardi. Poterono solo rimanere a guardare mentre la barriera che proteggeva Yun Che svaniva.


Allo stesso tempo un bagliore grigio apparì nella mano di Yun Che.


La Pietra del Vuoto Illusorio!


"Vai!!" La voce debolissima, ma feroce di Mu Xuanyin risuonò nella sua mente.


Ma invece di romperla, Yun Che radunò tutte le sue forze e la lanciò...


La Pietra del vuoto Illusorio sfrecciò nello spazio e volò verso Mu Xuanyin.


Mu Xuanyin aveva usato tutta la sua essenza e sangue origin. Sia la su aura che la sua vitalità stavano scomparendo rapidamente. Era vero che aveva creato un miracolo quando aveva respinto i due imperatori divini con un solo colpo...


Ma anche quel miracolo poteva durare solo per un istante.


Gli Imperatori Divini, i guardiani dell'Eternità, i Re del Brahma avevano reagito immediatamente. Anche l'Imperatore dell'Eternità e del Brahma avevano ripreso il controllo... Ora Mu Xuanyin non aveva nemmeno la forza di scappare.


La sola cosa che la poteva salvare era la Pietra del Vuoto Illusorio.


Ma prima che potesse colpirla, Mu Xuanyin stese la mano e disperse tutta la forza attorno al tesoro. Aveva preso al volo la Pietra del Vuoto Illusorio.


"!!!" Yun Che divenne mortalmente pallido vedendolo.


Mu Xuanyin tentò di lanciare di nuovo la pietra verso Yun Che... ma una pressione incredibile cadde su di lei.


Se l'avesse lanciata, la Pietra del Vuoto Illusorio sarebbe stata distrutta immediatamente.


Alterò la sua posizione e usò tutto il potere che le rimaneva. Disperse la barriera nella sua mano sinistra e avvolse di nuovo Yun Che nel ghiaccio con la destra.


Stavolta aveva usato il novanta per cento del suo potere per lui.


RRRMMMBB


Il rimbombo fu così forte che il resto del mondo sembrò ammutolirsi.


L'Imperatore del Drago premette una mano contro la barriera della fenice, ma sembrava che non la stesse danneggiando. La sua espressione era completamente priva di emozione.


Tuttavia una figura con le sembianze di un drago apparì dal nulla e attraversò direttamente la barriera.


Long Bai era l'unico grande imperatore delle quattro Regioni Divine e il supremo sovrano del Caos Primordiale.


Il suo potere era il picco assoluto dell'intero universo. Quante persone avevano avuto la fortuna di assistere alla sua tecnica?


Ring...


Un debolissimo tintinnio squarciò lo spazio e la barriera della fenice svanì come nebbia.


Lo sguardo di Mu Xuanyin divenne vacuo e iniziò a cadere lentamente come un fiocco di neve spazzato via dal vento...



