---
weight: 15330
title: Capitolo 1533 – Qianye Senza Cuore
pubDate: 2025-03-10T08:57:10.463Z
tags:
    - atg
---


Capitolo regolare, 0 in coda, 4/10 donazione


-Alstor






Rooooomb…


Ci fu un grave e distante boato, poi tutti sollevarono istintivamente lo sguardo e rimasero scioccati da ciò che videro. Il cielo, limpido e azzurro fino a pochi istanti prima, era stato coperto da strati e strati di nuvole nere, che avevano rapidamente gettato nell’ombra l’intero universo.


Un’intensa aura soffocante avvolse silenziosamente tutto il mondo, facendo nascere nel cuore di tutti un disagio incontrollabile, che divenne sempre più intenso minuto dopo minuto. Tuttavia, non riuscivano a capire perché lo provassero.


Le nubi nere comparse così all’improvviso scomparvero altrettanto rapidamente. Si dispersero del tutto nell’arco di pochi minuti e, anche se quel fenomeno atmosferico era stato piuttosto strano, quasi tutti lo dimenticarono ben presto, dato che in fondo si era trattato solo di una breve stranezza… Ma proprio per questo, nessuno notò che quelle nubi nere non erano comparse solo in una certa zona, o solo su un certo pianeta, ma sull’intero Regno degli Dei!


Nel Regno degli Dei Lunari.


Xia Qingyue stava fissando il cielo, dopo aver assistito alla comparsa e alla scomparsa di quelle nuvole bizzarre.


“Che strano.” Non poté fare a meno di commentare Jin Yue, al suo fianco: “Sembrava quasi come quattro anni fa, quando Yun… Ah!”


Si lasciò sfuggire un grido spaventato, poi chinò il capo e si coprì la bocca: “Questa… questa servitrice ha parlato troppo.”


Le nuvole nere erano ormai scomparse completamente, e il cielo era tornato azzurro. Xia Qingyue si voltò e si diresse lentamente verso la sua stanza da letto: “Devo restare in isolamento per un po’. Fino al mio ritorno, saranno Yao Yue e Yue Wuji a occuparsi di tutto, dalle faccende piccole a quelle importanti. A meno che si tratti di un problema molto serio, nessuno deve disturbarmi.”


“… D’accordo.” Jin Yue rimase a bocca aperta e la guardò con uno sguardo sorpreso, ma poi annuì ubbidientemente.


Mentre guardava Xia Qingyue andarsene, Jie Yue si perse a lungo nei suoi pensieri. Forse si era sbagliata, ma le sembrava di aver percepito che Xia Qingyue fosse assolutamente esausta.


Contemporaneamente, nel Regno del Brahma.


Qianye Fantian distolse lo sguardo dal cielo. Le nuvole nere che avevano ricoperto ogni cosa lo lasciarono accigliato per parecchio tempo. Alla fine, si voltò e con un semplice lampo di luce dorata giunse di fronte al Tempio in cui viveva Qianye Ying’er.


Qianye Ying’er era stata privata della sua Anima del Brahma e della sua Eredità del Brahma. Anche se era già passato qualche giorno, né le sue Vene Misterioses né la sua Energia Vitale erano ancora guarite del tutto.


Quando si accorse che Qianye Fantian era entrato nel Tempio, Qianye Ying’er aprì i suoi meravigliosi occhi. I suoi lunghi capelli erano stupendi come sempre, con la loro splendente sfumatura dorata, ma lo sguardo nei suoi occhi era incredibilmente spento.


“Onorevole Padre.” Non si alzò in piedi e, anche se si trovava nelle sue stanze, indossava come sempre la sua maschera dorata. Per Qianye Ying’er, ormai da tempo era diventata un’abitudine… che non le pesava più.


“Come procede la tua guarigione?” domandò Qianye Fantian, con indifferenza.


In passato, l’aura di Qianye Ying’er era così terrificante che persino gli imperatori Divini facevano fatica a respingerla e a percepire qualcosa oltre di essa. Ma ora, il suo Potere del Brahma era andato perso, quindi la sua aura era debole e rarefatta. Eppure, la sua forza misteriosa era ancora al Divine Master Realm!


Al quinto livello, come se non bastasse!


Anche se la differenza fra la sua forza attuale e quella precedente era così abissale da non poter essere compresa da una persona comune, anche dopo aver perso il suo Potere del Brahma era riuscita a restare una Divine Master di fase intermedia. Si poteva solo immaginare quanto fosse spaventoso il suo talento e che traguardi avrebbe raggiunto in futuro.


Soprattutto perché non aveva ancora compiuto neppure mille anni!


D’altro canto, tutte le arte misteriosa che aveva coltivato si basavano sul Potere del Brahma. Di conseguenza, dato che ora ne era completamente priva, non era più in grado di usare nessuna di esse. Al momento, possedeva solo pura Energia Misteriosa, quindi non sarebbe riuscita a tenere testa a nessun avversario del suo stesso livello.


Ma possedeva ancora le conoscenze che aveva accumulato nel corso degli anni. Coltivare di nuovo le arte misteriosa legate al Potere del Brahma sarebbe stato sicuramente molto più semplice e rapido rispetto alla prima volta, quando avrebbe ricevuto di nuovo l’Eredità.


“Sono guarita al sessanta percento.” Rispose Qianye Ying’er, che poi chiese improvvisamente: “Ci sono notizie riguardo a Yun Che?”


“No.” Rispose con freddezza Qianye Fantian: “Xia Qingyue ha distrutto la Stella Polo Blu, il Realm King del Regno della Canzone Glaciale si è sacrificato per lui, e ora non abbiamo nient’altro con cui costringerlo a uscire allo scoperto. Ma, considerata la sua bassa forza misteriosa, non riuscirà a nascondersi a lungo.”


“Umpf!” negli occhi di Qianye Ying’er comparve un bagliore gelido: “Sono felice che sia riuscito a fuggire. Così, finalmente potrò farlo a pezzi con le mie stesse mani!”


Alzandosi in piedi di scatto, Qianye Ying’er rilasciò la sua aura e controllò le condizioni della sua forza misteriosa e della sua anima. Aggrottò la fronte e commentò: “Secondo i miei calcoli, fra meno di un mese sarò guarita abbastanza da poter ereditare di nuovo il Potere del Brahma. Mi ha già accettata una volta, quindi è ovvio che mi accetterà di nuovo. Entro al massimo qualche centinaio d’anni, tornerò sicuramente allo stesso livello di prima.”


“Mn!” Qianye Fantian annuì: “Se fosse stato chiunque altro a venir privato della propria Eredità Divina e della propria Anima Divina, per lui essere accettato una seconda volta dal Potere del Brahma sarebbe stato quasi impossibile. Ma per te, in effetti non dovrebbe essere molto difficile. Fammi dare un’occhiata alla tua forza misteriosa.”


“Va bene.” Qianye Ying’er ritrasse subito la sua aura e si concentrò.


Qianye Fantian si avvicinò, poi sollevò le braccia e aprì le mani. Ma… all’improvviso, in fondo ai suoi occhi comparve uno strano bagliore dorato.


Screeeech!!


Nella stanza silenziosa, si accese improvvisamente un accecante bagliore dorato, simile a un sole ardente. Nel mezzo del lampo di luce, Qianye Ying’er gridò terrorizzata.


Innumerevoli fili di energia dorata si intrecciarono e si avvolsero intorno al corpo di Qianye Ying’er, come una rete dalle maglie molto strette, immobilizzandola completamente… era come se sia il suo corpo sia la sua Energia Misteriosa fossero stati schiacciati da decine di migliaia di montagne. Ormai per lei sarebbe stato impossibile liberarsi, o anche solo dimenarsi.


“Onorevole Padre, cosa…” sul suo volto comparve un’espressione scioccata, ma poi si calmò rapidamente e gli chiese con compostezza: “Onorevole Padre, cosa stai facendo?”


Smise di opporre resistenza, perché sapeva che nelle sue condizioni non sarebbe mai riuscita a liberarsi.


Qianye Fantian abbassò le braccia e si voltò, dandole le spalle, poi disse a bassa voce e con un tono indifferente: “Scordati di ricevere una seconda volta l’Eredità del Brahma, non ne sei degna.”


“…” l’espressione sul volto di Qianye Ying’er cambiò all’istante, e avvertì un brivido lungo la schiena. Si sentì gelare il sangue nelle vene, non solo per quelle parole, ma anche per il tono con cui erano state pronunciate, perché Qianye Fantian non le aveva mai parlato in quel modo: “Onorevole Padre, che… che razza di scherzo è questo?”


“Il tuo talento straordinario per la via del mistero, la tua grande determinazione e la tua ambizione mi avevano spinto a sceglierti molto tempo fa come prossima Imperatrice del Brahma, senza alcuna esitazione. Poi, annunciai anche al mondo intero che avresti ereditato il trono.” Qianye Fantian socchiuse leggermente gli occhi e il suo tono divenne più freddo: “Riponevo grandi aspettative in te. Eppure, alla fine mi hai deluso così terribilmente.”


“Deluso? Quale… grave errore ho commesso?” Qianye Ying’er divenne visibilmente scura in volto, perché non capiva che errore avesse commesso né in che modo l’avesse deluso… E anche se davvero si fosse macchiata di un terribile crimine, perché Qianye Fantian l’avrebbe mai intrappolata con le Catene Spirituali del Brahma?


“Cosa ti ho insegnato per tutti questi anni?” il tono di Qianye Fantian non conteneva alcuna rabbia, né alcuna pietà. C’era solo un freddo e spaventoso distacco: “In quanto futura Imperatrice del Brahma, dovevi analizzare con attenzione ogni aspetto di ogni faccenda prima di prendere una decisione. Pur di raggiungere i tuoi obiettivi e di diventare più forte, potevi sacrificare ogni cosa, ingannare o derubare chiunque, anche a costo di utilizzare metodi spregevoli.”


“Eppure… ti sei sacrificata per salvare qualcun altro, e hai accettato di diventare una schiava per qualcun altro! Mi hai deluso profondamente!”


Qianye Ying’er sollevò di scatto lo sguardo. Per quanto fosse già scioccata, il suo sguardo divenne ancora più incredulo: “L’ho fatto… per salvare te!”


“Umpf! Per salvare me? Ti ho forse ordinato di salvarmi!? Ho forse cercato di costringerti a salvarmi!?” ribatté Qianye Fantian, gelido: “Ti avevo persino ceduto la Campana Spirituale del Brahma, ma tu e l’hai restituita e hai compiuto un gesto così stupido!”


Qianye Ying’er: “…”


“E poi…” il suo tono si fece ancora più indifferente: “Dal momento stesso in cui sei diventata schiava di Yun Che, non sei più stata minimamente degna di diventare la prossima Imperatrice del Brahma… Anzi, non sei più degna neppure di ereditare un’altra volta il Potere del Brahma. Altrimenti, porteresti disonore all’intero Regno del Brahma, lo sporcheresti con una vergogna impossibile da cancellare.”


“…” Qianye Ying’er rimase pietrificata, e i suoi occhi dorati cominciarono a tremare violentemente.


Non riusciva a crederci. Non riusciva a credere a neppure una di quelle parole.


Diventare schiava di Yun Che era stato senza dubbio il più grande sacrificio e la più grande umiliazione della sua vita. Non sarebbe stata disposta a sopportare una simile vergogna neppure se l’alternativa fosse stata la morte.


Ma, per Qianye Fantian, aveva rinunciato alla sua stessa dignità, gettandola ai piedi di Yun Che e Xia Qingyue.


Qianye Fantian, suo padre, era il suo unico punto debole, secondo Xia Qingyue.


Il suo mondo era freddo e spietato. Ma proprio per questo, l’unica persona in grado di offrirle conforto, l’unica persona di cui poteva fidarsi, era diventata ciò a cui teneva di più in assoluto.


Qianye Ying’er non avrebbe mai immaginato, e non riusciva semplicemente a credere, che il suo più grande sacrificio non l’avesse neppure spinto a guardarla con più affetto, e che l’avesse persino reso così crudele nei suoi confronti.


Qianye Fantian aveva innumerevoli figli e nipoti, ma non mostrava mai loro il minimo affetto. Ma dopo la morte di sua madre, era sempre stato incredibilmente permissivo e amorevole con lei, e con lei soltanto. Era disposto a darle tutto ciò che desiderava. Molti anni prima aveva persino annunciato pubblicamente che sarebbe stata la prossima Imperatrice del Brahma, e le aveva concesso un’autorità superiore a quella degli stessi Tre Dei del Brahma. Lei si occupava già personalmente di molte questioni di grande importanza, che riguardavano il futuro del Regno, e anche quando commetteva degli errori, piccoli o gravi, Qianye Fantian non riusciva mai a trovare il coraggio di punirla, finendo sempre per schierarsi dalla sua parte.


Nel corso degli anni, Qianye Ying’er aveva ucciso direttamente o indirettamente molti importanti membri degli altri Reami Sovrani. E anche se erano dei Reami Sovrani, non avevano mai osato fare davvero una sola mossa contro di lei. Perché tutti conoscevano la sua posizione all’interno del Regno del Brahma, e se le avessero fatto del male avrebbero provocato l’intero Regno!


Qianye Fantian l’aveva sempre trattata in quel modo, perciò lei l’aveva sempre considerato… l’ultimo membro rimasto della sua famiglia, un padre che non le avrebbe mai voltato le spalle. Proprio come aveva detto di fronte alla tomba di sua madre… aveva in gran parte trascorso tutti quegli anni a lavorare duramente e a non pensare ad altro che alla via del mistero perché non voleva deludere suo padre.


Ma quel giorno, tutto ciò… le sembrò improvvisamente così estraneo e lontano.


Qianye Ying’er chiuse gli occhi. Non si arrabbiò, né mise in discussione la sua decisione. Al contrario, gli chiese a bassa voce: “Forse, ho davvero commesso un errore. Quindi, intendi abbandonarmi a me stessa, Onorevole Padre?”


“No,” rispose Qianye Fantian: “Anche se non sei degna di essere la prossima Imperatrice del Brahma né di ereditare di nuovo il Potere del Brahma, c’è ancora un modo in cui puoi rivelarti utile.”


“Utile?” Qianye Ying’er ridacchiò piano e freddamente: “Mi hai immobilizzata solo perché c’è ancora un modo in cui posso esserti utile? Se temi così tanto che io possa fuggire, direi che la faccenda per cui posso ancora servirti dev’essere piuttosto losca.”


“L’Imperatore del Mare Meridionale si sta precipitando qui, in questo momento.” Qianye Fantian si voltò verso di lei. Il suo sguardo rimase tranquillo e indifferente come non mai, senza alcuna traccia di riluttanza o senso di colpa: “Arriverà fra circa un’ora, e ti riporterà con sé nel Regno del Mare Meridionale. Così, porterai a termine l’ultimo incarico per cui puoi essere utile.”


Qianye Ying’er, che fino a quel momento era rimasta composta, divenne terribilmente scura in volto. Le sue pupille si contrassero, e non riuscì semplicemente a credere alle sue orecchie: “Vuoi… consegnarmi all’Imperatore del Mare Meridionale!?”


Poteva concepire che le precedenti affermazioni di Qianye Fantian fossero dovute alla sua terribile delusione… Perché, proprio come aveva detto, se ad ereditare il trono fosse stata una donna precedentemente resa schiava da un Diavolo, sarebbe stato un disonore, una vergogna, e avrebbe ricoperto di ridicolo l’intero Regno del Brahma.


Non era esagerato impedirle di diventare la prossima Imperatrice Divina. Ma lui… l’aveva semplicemente donata all’Imperatore del Mare Meridionale, come se non fosse nient’altro che un oggetto. Lei, la famosa Dea del Brahma, la figlia che aveva sacrificato il proprio orgoglio per salvarlo!


“Perché sei così sorpresa? Non era forse prevedibile?” disse con distacco Qianye Fantian, come se si trattasse di una faccenda assolutamente ordinaria: “Il nostro Regno del Brahma ha perso due Re per mano dell’Infante Diabolico, poi i Tre Dei per mano dell’Imperatrice Diabolica Colpo Celeste Nemesi dei Diavoli, e infine persino tu sei stata privata del tuo Potere Divino e della tua Anima Divina. È innegabile, abbiamo subito perdite tremende, così il nostro prestigio e la nostra forza ne hanno risentito gravemente. Non possiamo affatto permetterci altre perdite.”


“L’Imperatore del Mare Meridionale ti corteggia da ormai molto tempo, ma non importava quanto fosse audace, non avrebbe mai osato fare mosse avventate. Tuttavia, quando abbiamo perso due Re e i Tre Dei del Brahma, ha cominciato a minacciarci apertamente. Allora, non avevi ancora preso quella stupida decisione, quindi non avrei comunque ceduto per nulla al mondo alle sue richieste. Ma ora…”


“Il modo migliore in cui puoi servire il Regno del Brahma è venendo donata a lui.” Qianye Fantian accennò un sorriso: “Nelle nostre attuali condizioni, se anche non avessi accettato di consegnarti a lui, conoscendo il suo carattere non se ne sarebbe certo rimasto con le mani in mano. Ma c’è una grande differenza fra il rapirti con degli stratagemmi o averti perché noi abbiamo fatto la prima mossa e ti abbiamo offerta a lui. In questo modo, eviteremo potenziali tragedie, e creeremo un’alleanza stabile con il Regno del Mare Meridionale. Inoltre, mi dovrà un enorme favore… Dopotutto, per l’Imperatore del Mare Meridionale, le donne sono più importanti di qualsiasi altra cosa al mondo. E per te, Ying’er, non esiterebbe a pagare qualsiasi prezzo.”


“Sono impaziente di scoprire che fantastico dono ci offrirà in cambio.”


“…” le labbra di Qianye Ying’er tremarono, ma non pronunciò neppure una parola.


Suo padre, davanti a lei, in quel momento le sembrava un perfetto sconosciuto… anzi, in quell’istante realizzò improvvisamente che forse non l’aveva mai conosciuto per com’era realmente, non aveva mai compreso quale fosse il suo vero carattere. Mai!


“Ma prima, c’è una cosa molto importante che devo fare.” Qianye Fantian si voltò e camminò lentamente verso Qianye Ying’er: “Dato che sei la più straordinaria fra tutti i miei figli, anche senza il Potere Divino del Brahma forse riusciresti a raggiungere di nuovo il picco del Divine Master Realm, considerato il tuo talento. Se non fossi costretto dalle circostanze, non sopporterei l’idea di donarti all’Imperatore del Mare Meridionale.”


“Ma proprio per via del tuo talento, donarti all’Imperatore del Mare Meridionale come se niente fosse sarebbe un vero spreco. Credo che neppure lui ne sarebbe felice. Dopotutto, non è affatto bello avere al proprio fianco una donna troppo forte e difficile da controllare.”


“Quindi…”


Improvvisamente, distese un dito verso di lei e scagliò un raggio di luce dorata contro di lei, creando una formazione misteriosa che avvolse il suo intero corpo.


Non appena quella formazione misteriosa fu completa, innumerevoli auree diverse si rovesciarono contro le Vene Misterioses di Qianye Ying’er come un fiume in piena. Erano già state danneggiate dalla perdita del Potere del Brahma, perciò quell’attacco le fece esplodere…


Pfffft!


Qianye Ying’er sputò tre boccate di sangue, una dopo l’altra, e il suo volto di giada si contorse dall’agonia. Trattenne con determinazione le grida di dolore che cercavano di uscire dalla sua gola, anche se stava tremando senza controllo dalla testa ai piedi. Si sentiva come se la sua anima fosse stata fatta a pezzi da un demone, mentre i suoi muscoli si contorcevano in preda a violenti spasmi.


Era una persona crudele e spietata. Anni prima, per rubare a Yun Che l’Eredità del Dio Malvagio, aveva impiantato nella sua anima un Marchio Spirituale del Suicidio senza battere ciglio.


Ma ora, non riusciva ad accettare di essere improvvisamente diventata vittima di quel padre così freddo e senza cuore… avrebbe creduto più facilmente che tutto ciò non fosse altro che un assurdo e terribile incubo.


Qianye Fantian abbassò la mano, ma il bagliore dorato continuò ad attorcigliarsi e a roteare intorno a Qianye Ying’er. Si voltò di nuovo verso di lei, portò le mani dietro la schiena e le rivolse un lieve sorriso, dicendo: “In questo modo, da adesso in poi, la tua Energia Misteriosa si disperderà gradualmente, fino a quando non tornerai al Divine Sovereign Realm. Per il resto della vita, non riuscirai mai a diventare di nuovo una Divine Master.”


“Così, l’Imperatore del Mare Meridionale non guadagnerà troppo dal nostro accordo, e al tempo stesso non potrai mai sperare di poter uccidere tuo padre.”


“Se sarai abbastanza brava nel Regno del Mare Meridionale, forse l’Imperatore del Mare Meridionale sarà disposto a concederti il titolo di Imperatrice. Considerato quanto ti ha corteggiata per tutti questi anni, sono sicuro che se lo vorrai, riuscirai senza difficoltà a raggiungere questo obiettivo… Non devi assolutamente sprecare questa tua ultima opportunità, devi renderti utile un’ultima volta.”


Stretta fra le Catene Spirituali del Brahma, Qianye Ying’er stava tremando dal dolore, e si lasciò lentamente cadere a peso morto… quasi metà delle sue Vene Misterioses erano state distrutte, al punto che sarebbe stato impossibile guarirle. La sua caotica Energia Misteriosa fuoriuscì rapidamente dal suo corpo, che ne rimase prosciugato.
                                


                                



