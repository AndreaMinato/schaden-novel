---
weight: 1535
title: Capitolo 1535 – La solitaria e oscura Regione Settentrionale
pubDate: 2025-03-10T08:57:10.463Z
tags:
    - atg
---


Capitolo regolare,
0 in coda, 4/10 donazione</em>
<em>-Schadenfreude</em>


Divina Regione Meridionale, Regno della Canzone Glaciale.


L'atmosfera nel Regno della Canzone Glaciale, che era stato divinizzato per molto tempo a causa di Yun Che, era cambiata completamente rispetto a prima. In particolare il regno della Fenice di Ghiaccio, il posto dov'era localizzato la setta principale. Il silenzio soffocava l'intero pianeta.


Il Regno della Fenice di Ghiaccio era sempre tranquillo, ma non era mai sembrato così freddo e desolato.


Avevano ricevuto pochi giorni fa le notizie della morte di Mu Xuanyin... un Emissario Divino del regno degli Dei Lunari glielo aveva riferito personalmente.


Il Regno della Fenice di Ghiaccio aveva perso il suo maestro e l'intero pianeta aveva perso il suo Realm King... Non poteva più rimanere un regno stellare intermedio e non aveva più il suo supporto spirituale.


Nessuno poteva prevedere cosa sarebbe successo, ma un'atmosfera pessimista e cupa pervadeva ogni angolo del Regno della Canzone Glaciale.


Lago del Ghiaccio Infernale.


La vena fredda del lago esisteva ancora, ma la fenice divina era sparita. Anche se l'intera regione era piena di energia di ghiaccio, aveva perso parte della sua aura divina indescrivibile.


Fu in quel momento che la barriera che lo aveva sigillato per molto tempo si aprì e si chiuse silenziosamente.


Apparì un uomo sulle rive del lago del Ghiaccio Infernale. Era vestito tutto di nero e i suoi capelli neri gli ricadevano oltre la vita. Per qualche strano motivo, la sua comparsa appesantì l'aria dell'intera regione.


Quando arrivò sopra il Lago del Ghiaccio Infernale, puntò lo sguardo verso il lago che era rimasto congelato fin dai tempi antichi... Aveva un aspetto molto ordinario, un viso che uno non si sarebbe ricordato nemmeno dopo averlo visto molte altre volte e la sua aura era robusta e torbida. La sua forza misteriosa era negli stadi iniziali del Divine Soul Realm e l'energia di ghiaccio che era troppo comune nel Regno della Canzone Glaciale fluiva per il suo corpo.


Nessuno sapeva chi era e ancora meno qualcuno si sarebbe immaginato... che fosse Yun Che.


Una bara traslucida e cristallina brillava lievemente di fronte a lui. Sollevò la donna che riposava nella bara lentamente e gentilmente. Non mostrò nessuna gioia, né tristezza, rabbia o rimorso. Abbassò lentamente le braccia e la guardò mentre sprofondava nel ghiaccio sotto...


Finché il suo corpo non svanì dalla sua vista... sparendo dal suo mondo.


"Xuanyin." Mormorò a bassa voce. "Il Caos Primordiale è così vasto, ma il solo posto che mi accetterà è quella regione oscura."


"Lo so. È il luogo che odi di più. Dopotutto tuo padre è stato ucciso da quella gente... Non permetterò che l'aura di quel luogo disturbi il tuo riposo. Solo questo lago è il più adatto per farti riposare."


La superficie del lago tornò alla calma. Yun Che lo guardò un'ultima volta per poi girarsi e mormorare: "Xuanyin, se ci sarà una prossima vita, saresti ancora disposta ad incontrarmi..."


Mentre i lineamenti del suo corpo si offuscavano, era già tornato sulle rive del lago. Stese un braccio e attirò un pezzo di ghiaccio misterioso a sé, facendolo rotolare a terra.


Un uomo rannicchiato era sigillato dentro il pezzo di ghiaccio. Quando vide un viso sconosciuto, immediatamente mostrò uno sguardo speranzoso e implorante.


Se qualcuno l'avesse visto, non avrebbe mai pensato che fosse uno dei quattro Imperatori della Divina Regione Orientale, una figura che aveva regnato imperiosamente nel Regno degli Dei.


Senza dirgli una sola parola, senza degnarlo di una sola occhiata, Yun Che mosse un dito e lanciò il pezzo di ghiaccio nell'Arca Primordiale Misteriosa.


In quel momento, un'aura peculiare uscì dal Lago del Ghiaccio Infernale. Yun Che spostò lo sguardo di lato, ma non si nascose. Toccò la pietra Nie Yuan con il dito e riassunse il suo vero aspetto.


Molto presto, la barriera attorno al Lago del Ghiaccio Infernale si aprì e si chiuse di nuovo.


Era arrivata Mu Bingyun.


In origine, solo lui e Mu Xuanyin avrebbero avuto il permesso di aprire la barriera del lago. Ora però anche Mu Bingyun poteva farlo. Chiaramente Mu Xuanyin le aveva lasciato l'emblema di giada della maestra della setta prima di partire... Doveva aver già capito quanto sarebbe stato pericoloso.


Yun Che e Mu Bingyun incrociarono lo sguardo e, anche se erano passati pochi giorni, sembrava che fosse trascorsa un'eternità dall'ultima volta che si erano incontrati.


Mentre guardava Yun Che, il suo petto ansimò violentemente mentre il suo sguardo si riempì di emozioni contrastanti: "Tu... osi ancora tornare!"


"Sono tornato per riportarla qui." Rispose Yun Che. Si avvicinò a Mu Bingyun porgendole la spada bianca come la neve. "Questa è la sua amata spada e anche il simbolo della maestra della setta della Fenice di Ghiaccio... Maestra di Palazzo Bingyun, la prenda per favore."


Lo sguardo di Mu Bingyun si velò guardando la Spada della Principessa Glaciale... L'arma era tornata a loro, ma il Regno della Canzone Glaciale aveva perso Mu Xuanyin e lei aveva perso la sua ultima e più importante parente.


Quando le sue mani tremanti afferrarono la Spada della Principessa Glaciale, sentì residui dell'aura di sua sorella... e barcollò. Erano già passati diversi giorni dalla sua morte e aveva pensato di averlo già accettato. Ma in quel momento provò un dolore straziante.


<em>PAH!</em>


Stese il braccio e diede uno schiaffo a Yun Che.


L'uomo non provò a difendersi, né a schivare. Lasciò che il rossore e il dolore si diffondessero per il suo viso.


"..." Mu Bingyun si fermò. Mentre guardava il viso di Yun Che, così calmo da essere terrificante e che non mostrava il minimo dolore, si rese conto di non aver sfogato affatto la rabbia. Invece sentì ancora più tristezza.


Non c'era niente di più doloroso di una perdita in questo mondo, ma se poteva esserci qualcosa di più straziante sarebbe stato il tradimento.


E lui... aveva perso tutti i suoi cari ed era stato tradito.


Nessun altro sentiva così tanto dolore e risentimento come lui... In particolare provava odio nei confronti di sé stesso.


Le mani di Mu Bingyun mani iniziarono a tremare e si avvicinarono istintivamente al segno rosso sul suo volto... ma alla fine le abbassò lentamente.


<em>Sorellona, se tu potessi scegliere di nuovo, lo lasceresti comunque entrare di nuovo nel tuo mondo...?


Se potessi tornare indietro, lo... porterei ancora nel Regno degli Dei?</em>


"Maestra di Palazzo Bingyun." Disse piano Yun Che. "Il Regno della Canzone Glaciale potrebbe essere coinvolto. Anche senza usare me come scusa, molti regni stellari vi sono ostili e potrebbero attaccare ora che Xuanyin non c'è più... Le suggerirei di partire non appena possibile."


Mentre stringeva la Spada della Principessa Glaciale, Mu Bingyun lo fissò e disse a bassa voce: "Anche se morirò, morirò nel Regno della Canzone Glaciale."


Sentendo questa risposta prevedibile, Yun Che annuì. Non disse altro, si voltò e se ne andò.


"Yun Che!" La voce di Mu Bingyun risuonò da lontano. "Ricordati, mia sorella ha sacrificato la vita per te, non morire!"


"Devi continuare a sopravvivere, anche se lo farai per vendicarti!"


"Se continuerai a comportarti come facevi prima, rischiando la vita per gli altri... La sorellona non ti perdonerà e nemmeno io lo farò!"


Yun Che lasciò il Lago del Ghiaccio Infernale senza rispondere, sparendo completamente dalla vista e dai sensi di Mu Bingyun.


Vicino al silenzioso Lago del Ghiaccio Infernale, Mu Bingyun si tenne al petto la Spada della Principessa Glaciale... Una lacrima cristallina cadde lentamente, lasciando un rivolo bagnato sulla lama.


Stese un dito per asciugarla e, quando sollevò la testa, mostrò uno sguardo freddo e determinato.


Sapeva che, non importava quanto si fosse impegnata, non sarebbe mai stata potente quanto sua sorella.


Ora il Regno della Canzone Glaciale aveva perso Mu Xuanyin e avrebbe incontrato innumerevoli pericoli.


Ma non avrebbe fatto compromessi, né sarebbe scappata. Domani avrebbe assunto la posizione di Maestra della setta e di Realm King del Regno della Canzone Glaciale. Anche a costo di morire, non avrebbe permesso che il suo pianeta venisse danneggiato!


Dopo che mise da parte la Spada della Principessa Glaciale, fluttuò verso l'alto e se ne andò lentamente...


Ma proprio dopo che se ne andò, il Lago del Ghiaccio Infernale emise una strana luce dal suo centro.


Era il sigillo completo della Fenice di Ghiaccio e stava brillando dalle profondità del lago. Chiaramente era solo una proiezione, ma era così densa da sembrare solida. La luce gelida era così radiosa che sembrava divina.


Ma scintillò solo per un pochissimo tempo per poi dissiparsi, senza riapparire più.


.....


Un mese dopo.


Il Regno degli Dei continuò a dare la caccia a Yun Che. Con il passare del tempo, non solo le ricerche non si interruppero, ma aumentarono giorno dopo giorno. Dalle tre Divine Regioni, passarono anche ai regni inferiori, usando vari tipi di artefatti profound per trovare l'aura di Yun Che.


Lo schieramento che si era assembrato non era inferiore a quello che aveva cercato l'Infante Malvagio allora. Era così ampio che innumerevoli coltivatori del profound ne furono sbalorditi.


Tuttavia, anche se si stavano impegnando così tanto, non riuscirono a trovare la minima traccia dell'aura di Yun Che.


La Dea Stellare del Massacro era molto abile nel nascondersi e, dopo che era diventata l'Infante Malvagio, le sue capacità di occultare la sua presenza erano diventate impareggiabili. Così, rintracciarla era diventato impossibile. Tuttavia, come poteva Yun Che nascondersi per così tanto tempo da un inseguimento condotto da dei Realm King?!


Sembrava che fosse svanito dalla faccia della terra. Gradualmente, sempre più persone iniziarono a sospettare che si fosse suicidato a causa della pressione e della disperazione.


Tuttavia non si sarebbero mai immaginati che la persona che stavano inseguendo con tutte le loro forze era passata sotto il loro naso innumerevoli volte. NOn importava se fosse una persona o un artefatto profound, nessuno lo aveva individuato minimamente.


Era uscito dalla Divina Regione Orientale e si era fatto strada verso nord, arrivando in un mondo estraneo in cui non era mai stato prima.


Era stato anche durante questo periodo che si diffusero le notizie di come la Dea del Monarca del Brahma aveva tradito il suo regno ed era fuggita, destando ancora una volta shock e allarme.


Stranamente perfino il coltivatore più debole dalla percezione più bassa poteva sentire il cambiamento nell'atmosfera.


A nord, in un mondo avvolto da energia nera.


Thud... thud... thud...


In una foresta incredibilmente silenziosa, si sentivano il rumore di passi, non erano pesanti, ma facevano rabbrividire.


La terra era nera e il cielo era grigiastro. Anche la sparsa vegetazione era grigio cupo.


L'aria era pesante e nebbiosa... e questa non era assolutamente un'occasionale nebbia, ma una situazione costante.


Non era un mondo adatto alle creature normali. Anche se un coltivatore fosse entrato in questo posto, avrebbe iniziato a provare un forte disagio. Presto sarebbe stato colto dal panico e forse avrebbe perso il controllo delle sue emozioni.


La durata della loro vita si sarebbe accorciata lentamente, come se qualcosa la stesse divorando. La loro Energia Misteriosa sarebbe stata legata da uno spettro invisibile e sarebbe stato più difficile farla circolare.


Così nessun coltivatore delle Regioni Orientali, Occidentali o Meridionali sarebbero stati disposti ad entrare in questo mondo.


In questa foresta cupa, una figura uscì lentamente dal banco di nebbia nera. Il suo arrivo non avrebbe animato questo mondo, lo avrebbe reso solo più opprimente e spettrale.


Questo perché il suo sguardo e la sua aura a stento percettibile erano ancora più cupi e desolati di questo mondo.


Sembrava un redivivo tornato dalle profondità dell'inferno.


"Regione... Divina... Settentrionale..."


Si fermò nel cuore di questa foresta nera. Mentre fronteggiava questo mondo strano e terrificante, sorrise lentamente mostrando un ghigno sinistro e malvagio.


In quell'istante, perfino la foschia nera che permeava da tempo immemore quel luogo sembrò solidificarsi.
                                


                                



