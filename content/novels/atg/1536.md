---
weight: 1536
title: Capitolo 1536 - Calamità Eterna dell'Oscurità
pubDate: 2025-03-10T08:57:10.463Z
tags:
    - atg
---


Capitolo regolare,
1 in coda, 4/10 donazione</em>
<em>-Schadenfreude</em>


La Divina Regione Settentrionale, il territorio più piccolo tra i quattro territori principali, era la metà della Regione Orientale e un quinto di quella Occidentale.


Se il Regno degli Dei fosse stato diviso in dieci parti, l'area compresa dalla Divina Regione Settentrionale avrebbe composto solo una di una di queste sezioni.


Così era naturale che contenesse anche il minor numero di regni stellari. Nonostante questo, a causa dell'energia yin che si stava dissipando in continuazione, questo territorio si stava rimpicciolendo costantemente.


Yun Che sapeva solo che questa era "la terra dei diavoli", ma questo mondo completamente estraneo era diventato il suo unico rifugio. A causa dell'energia yin del Caos Primordiale che ricopriva questo luogo... conosciuta anche come energia oscura, nessun membro delle altre tre regioni si sarebbe mai avvicinato.


Questo non solo perché avrebbe accorciato la durata della loro vita e la loro forza misteriosa sarebbe stata erosa dall'oscurità, ma anche a causa dei diavoli che consideravano nemici. Inoltre questo era un terreno vantaggioso per chi usava l'Energia Misteriosa dell'oscurità. Nel momento in cui un coltivatore del mistero fosse stato trovato in questo territorio, avrebbe fatto la stessa fine dei diavoli scoperti nelle altre tre regioni divine.


Dopo essere entrato in questa foresta, l'energia dell'oscurità di questo luogo non diede nessun disagio a Yun Che. Il suo corpo, le sue Vene Misteriose e la sua mente non erano state influenzate minimamente dall'oscurità. Mentre camminava in questo silenzio, sentì uno strano senso di conforto e il suo cuore divenne più freddo e limpido come non mai.


Un mondo strano, una terra che gli era completamente estranea. Non conosceva nessuno qui ed era davvero solo al mondo adesso.


Yun Che non si fermò, continuò ad addentrarsi nella Divina Regione Settentrionale. I suoi inseguitori gli avevano dato la caccia con fervore, ma la loro ricerca non aveva dato frutti, così forse i membri dei regni sovrani sarebbero entrati in questa zona per cercarlo... ma non si sarebbero mai spinti oltre la periferia della Divina Regione Settentrionale. Così continuò ad avanzare.


Doveva sopravvivere... per lui al momento era la priorità!


Viaggiò per un regno e una regione stellare dopo l'altra.  L'ambiente qui era completamente diverso da quello esterno. Questo posto era pieno di morte e oscurità, era difficile vedere la luce del sole e della luna. I combattimenti e la morte erano costanti, c'erano scontri tra beste e tra coltivatori... Nella Divina Regione Orientale i conflitti normalmente erano a causa di benefici o vendette, mentre queste erano lotte per la sopravvivenza.


Esatto, per sopravvivere.


Solo il forte poteva sopravvivere in questo mondo cupo e crudele. Il motivo per cui potevano diventare più potenti era perché erano disposti a fare di tutto per acquisire più potere. Avrebbero rischiato la vita per delle risorse estremamente limitate e lasciavano scie di cadaveri lungo il loro cammino.


Yun Che osservò con calma ed indifferenza ciò che accadeva attorno a lui.


Mentre si addentrava nella regione, l'energia diabolica chiaramente stava diventando più densa e pura e il livello dei regni stellari stava aumentando. Alla fine, dopo un altro mese, Yun Che incontrò il primo regno stellare intermedio della Divina Regione Settentrionale.


Non sapeva dove si trovava, né sapeva il nome del posto in cui si trovava.


Anche se questo era un regno stellare intermedio, ci vivevano pochissime creature. Anche mentre viaggiava per le foreste oscure, non percepiva nessun segno di vita.


Yun Che arrivò in una catena montuosa isolata e selvaggia. C'erano più Bestie Misteriose dell'oscurità qui e molte paia di occhi assetati di sangue lo fissarono di nascosto... Tuttavia quando incontrarono il suo sguardo, iniziarono subito a tremare. Dopodiché iniziarono a ritirarsi lentamente per poi fuggire nel panico per molto tempo.


<em>RIP!</em>


Il rumore di uno strappo terrificante risuonò nell'aria. Era il suono di artigli affilati che fendevano l'aria mentre un'aquila enorme lunga trecento metri volava sopra la testa di Yun Che. I suoi artigli brillavano di luce fredda mentre afferrava una delle creature in fuga per poi volare via verso nord.


Yun Che si fermò. Si avvicinò ad un albero rinsecchito e si sedette a terra. Chiuse gli occhi senza erigere una barriera. Molto presto il suo respiro si calmò... 
La formazione misteriosa dell'oscurità che Jie Yuan aveva lasciato nel suo corpo prima di partire iniziò ad emettere una luce cupa.


Jie Yuan apparì nella mente di Yun Che.


Lo guardò come se fosse proprio davanti a lui.


"Eheh." Rise senza emozione con un tono derisorio e al contempo pieno di tristezza. "Alla fine, hai attivato il marchio che ho lasciato. Sembra che tu sia stato messo all'angolo."


Tuttavia non si sarebbe mai immaginata che questo marchio era stato attivato dalla furia e dall'odio di Yun Che solo qualche momento dopo che era partita dal Caos Primordiale.


Anche se l'attivazione di questo marchio aveva esposto la sua Energia Misteriosa dell'oscurità di fronte a tutti, i tre Imperatori Divini avrebbero trovato un pretesto qualunque per attaccarlo. Questo marchio aveva solo accelerato il processo.


"La arte misteriosa dell'oscurità, l'Eterna Calamità dell'Oscurità è sigillata in questo marchio. Non è la arte misteriosa principale del mio clan, ma una tecnica unica e i membri del mio clan non possono coltivarla. Perfino Ni Xuan, che aveva una connessione con l'Energia Misteriosa dell'oscurità superiore alla mia, non poteva coltivarla."


"Ma tu sicuramente potrai farcela."


Non menzionò il motivo.


"Hai le Vene Misteriose di Ni Xuan, così hai una grandissima connessione e un ottimo controllo dell'Energia Misteriosa dell'oscurità. Di conseguenza, l'Eterna Calamità dell'Oscurità, un'arte dalla potenza sconvolgente, ti potenzierà limitatamente. Inoltre è molto più debole del Tomo Proibito del Dio Diabolico che io e Ni Xuan abbiamo creato insieme... che tu conosci anche come Arti del Dio Malvagio."


"Tuttavia, se puoi controllare perfettamente la Calamità Eterna dell'Oscurità sicuramente potrai... controllare tutti i diavoli della tua era!"


"Diventerai il vero... e solo imperatore tra i diavoli!"


Questo era un ricordo lasciato da Jie Yuan e ogni sua parola era affidabile.


"A parte l'Eterna Calamità dell'Oscurità, ci sono anche tutte le arti diaboliche che ho coltivato nel marchio. Puoi scegliere di coltivarle come desideri!"


Quanto erano formidabili le tecniche di un'Imperatrice Diabolica? Anche praticarne una sarebbe stato quasi impossibile per chiunque altro, ma lei gliele aveva lasciate... Perché sapeva ancora meglio di Yun Che che tipo di mostro era.


Un mostro che superava perfino il Dio Malvagio Ni Xuan!


"Ci sono anche tre gocce del mio sangue origin diabolico, possono rafforzare il mio fisico e la mia anima. Se desideri urgentemente di aumentare il tuo livello in breve tempo, allora raffinarle potrà potenziare di molto la tua coltivazione. Tuttavia sarebbe meglio che tu non lo facessi."


"Anche se raffinarle ti permetterà di aumentare di molto la tua coltivazione, fonderti lentamente con esse ti permetterà di ottenere dei benefici futuri cento volte migliori. Più sarà bassa la tua coltivazione, più il tuo corpo e le tue Vene Misteriose saranno raffinate e potenziate con queste gocce di sangue origin. Così, in futuro, dovrai contenere il più possibile la tua coltivazione e immagino che tu capirai ciò che ti sto dicendo."


La spiegazione di Jie Yuan era meticolosa e dettagliata. Anche se si era sempre comportata con estrema freddezza ogni volta che lo incontrava, in realtà era preoccupata per lui. Forse era a causa del Dio Malvagio Ni Xuan o forse per Hong'er e You'er.


"L'origine dell'Energia Misteriosa dell'oscurità sta nell'energia Yin, e anche la Calamità Eterna dell'Oscurità è una arte misteriosa molto yin. Anche il mio sangue ha lo stesso attributo, così entrambi sono molto adatti alle donne. Di conseguenza, se desideri coltivare velocemente quest'arte, dovrai trovare una donna eccezionale e usarla come incubatrice. Di queste tre gocce, potrai sopportarne solo due, così la terza è per l'incubatrice!"


"Questa donna deve avere il suo yin vitale intatto, deve avere una grande comprensione della via del mistero e un ottimo controllo dell'Energia Misteriosa. L'aspetto più importante è che deve possedere una Energia Misteriosa estremamente raffinata e pura! Se potrai trovare una donna del genere, sarebbe meglio distruggere direttamente o farla sbarazzare di tutte le sue arte misteriosa, lasciando solo la più pura Energia Misteriosa. Alla fine otterrà molti più vantaggi rispetto a ciò che perderà!"


Mentre chiudeva gli occhi, Yun Che alzò lentamente una mano. Tre gocce nere fluttuavano sopra il suo palmo. Il sangue brillava di luce nera e fece oscurare l'area attorno in un istante.


Yun Che aprì gli occhi e le tre gocce si rifletterono nei suoi occhi. Senza esitare, si premette due di esse contro il petto.


Nel momento in cui entrarono in contatto con il suo corpo, le due gocce penetrarono attraverso la sua pelle senza incontrare nessuna resistenza, come mercurio liquido.


<em>Bzzz!</em>


Risuonò un bizzarro ronzio soffocato difficile da descrivere. Uno strato di nebbia denso e caotico uscì all'improvviso dal corpo di Yun Che. I suoi occhi brillavano con una luce incredibilmente cupa... come se si fossero trasformati in due buchi neri.


Questa era l'essenza di sangue di un'Imperatrice Diabolica, un tesoro straordinario!


Perfino gli Imperatori Divini sarebbero stati divorati da quelle gocce se fossero entrate nel loro corpo.


Ma le Vene Misteriose di Yun Che avevano la massima affinità nei confronti dell'Energia Misteriosa dell'oscurità... non importava quanto potere possedesse. Tuttavia il sangue Origin non era solo il sangue principale di una creatura, ma conteneva anche il suo stesso spirito... Così la familiarità che aveva con Yun Che proveniva da Jie Yuan stessa.


Il corpo di Yun Che si contorse per il dolore, ma la sua espressione era sorprendentemente calma... Aveva già provato una sofferenza e una disperazione spaventosi, cosa importava di questo piccolo dolore?


Dopo un po' di brevi respiri, la nebbia nera attorno iniziò a disperdersi lentamente e la luce nera nei suoi occhi scomparì. Yun Che aveva assimilato così facilmente le due gocce, non c'era stato nessun rigetto.


Era impossibile prevedere quando si sarebbe fuso con esse... Nemmeno Jie Yuan stessa poteva sapere che cambiamenti ci sarebbero stati nel corpo di Yun Che una volta che il suo sangue primario si fosse combinato perfettamente con lui.


Non poteva prevedere quanto tempo ci sarebbe voluto per la fusione perfetta. Decine o centinaia di migliaia di anni...? Oppure...


Il sangue primario era entrato nel suo corpo e non aveva iniziato la sua lenta fusione, eppure Yun Che sentì un cambiamento improvviso nella sua percezione. Ora poteva spostare i suoi sensi oltre l'oscurità. In effetti era diventata il doppio più potente, in particolare nel percepire le aure dell'oscurità. Ora poteva sentire chiaramente i movimenti di ogni elemento oscuro.


Questo era il sangue primario di un'Imperatrice Diabolica... Anche un minimo della sua interferenza avrebbe avuto un enorme impatto sulle creature viventi di quest'era.


I rumori che provenivano dal corpo di Yun Che si spensero, ma la voce di Jie Yuan continuò a risuonare nella sua mente.


"Anche se non ho potuto assistere all'evento che ti ha spinto ad attivare il marchio, devi ricordarti di una cosa. Se non fosse stato per il fatto che possiedi il suo potere e hai ereditato la sua volontà, se non avessi salvato Hong'er e non ti fossi preso cura di You'er, sicuramente non avrei deciso di lasciare il Caos Primordiale e tradire i membri del mio clan. Quindi, per questo universo, sei pienamente degno del titolo di messia, questo vale in particolare per il Regno degli Dei. Ognuno di loro ti deve la vita e nessuno ha il diritto di tradirti o di deluderti."


"Se vuoi vendicarti, metti da parte ogni esitazione, compassione o pietà! Non c'è bisogno di provare sensi di colpa anche se massacrassi ogni essere vivente di quest'era, perché loro sono in debito con te!"


"Infine ci sono due cose che dovrei farti sapere."


"L'attuale Caos Primordiale sta nascondendo un enorme segreto e un enorme malessere."


Se l'Imperatrice Diabolica Colpo Celeste Nemesi dei Diavoli aveva ripetuto due volte la parola "enorme" doveva essere un evento che le persone di quest'era non potevano immaginare, né capire.


"Non posso dirti cos'è e non ho nessun diritto di dirtelo. Ma se arriverà il giorno in cui si mostrerà al mondo, sicuramente sarai il primo a saperlo. Allo stesso tempo, questo è l'altro motivo per cui ho scelto di lasciare il Caos Primordiale e impedire ai membri del mio clan di tornare."


"Per quanto riguarda l'enorme malessere nascosto..."


La proiezione spirituale di Jie Yuan alzò lentamente una mano. Un bagliore nero che sembrava un ammasso di stelle brillò sulla punta del suo dito. "Questo è frammento di un ricordo e ci ho messo un sigillo. Il giorno in cui ti fonderai perfettamente con il mio sangue Origin, potrai rompere facilmente questo sigillo!"


Questo frammento riguardava l'enorme malessere nascosto di cui stava parlando.


"Yun Che." La luce fluttuò dalla sua mano sinistra e si diresse verso le profondità dell'anima di Yun Che. Dopodiché la voce di Jie Yuan divenne più gentile mentre diceva: "Quando Ni Xuan è rimasto grandemente deluso allora, ha abbandonato il suo titolo di Dio della Creazione ed è andato in isolamento. Ma se tu... sperimenterai una situazione simile, spero che non sceglierai di legarsi fermamente alla luce, nonostante fosse avvolto dall'oscurità. Spero che tu possa... riprenderti ciò che hai perso con gli interessi."


"Se non altro, non potrai permettere che Hong'er e You'er tornino nelle loro condizioni di prima. Hong'er è stata costretta a cambiare identità per sempre e You'er non ha avuto altra scelta se non vivere nell'oscurità e nella solitudine."


"Questo mondo non ha il diritto di deludere te e le mie figlie. Così, dopo che avrai capito meglio questo universo, voglio che ti ricordi questa frase..."


"È meglio tradire il mondo che tradire te stesso!"


La proiezione spirituale di Jie Yuan svanì. Yun Che aprì gli occhi e il suo sguardo calmo come la superficie di un lago sembrava ancora più cupo.
                                


                                



