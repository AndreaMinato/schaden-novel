---
weight: 15380
title: Capitolo 1538 – Un Patto con il Diavolo
pubDate: 2025-03-10T08:57:10.463Z
tags:
    - atg
---


Capitolo sponsorizzato, ringraziamo Federico!
4 in coda, 4/10 donazione</em>
<em>-Schadenfreude</em>


Il mondo discese in un terrificante silenzio mortale. Anche l'aria attorno divenne spinosa.


Un esperto al divine Spirit Realm era stato ridotto in polvere con un solo dito.


"Un Divine... Divine King!" Esclamò con voce tremante il vecchio vestito di nero accanto alla principessa Hanwei mentre spalancava gli occhi. Tutti tremarono quando sentirono queste parole.


Un Divine King in questo piano era allo stesso livello dei maestri dei più grandi setta!


E ciò che era ancora più terrificante erano gli occhi di quest'uomo. Quando si era girato e li aveva scorti con lo sguardo, l'aura terrificante e opprimente... dava una sensazione simile a quella di un demone che li stava prendendo per la gola con i suoi artigli.


Tuttavia Ming Yang non era una persona ordinaria, così non aveva così tanta paura dei Divine King come le persone ordinarie. Dopotutto suo padre era uno dei Divine King più potenti di questa regione. Represse il terrore e fece un passo avanti. Sorrise lievemente mentre si inchinava in segno di rispetto: "È stata davvero una fortuna per me incontrare un esperto come lei. Prima il mio servo non l'ha riconosciuta e l'ha attaccata all'improvviso. La ringrazio per averci avvertito signore."


"Giusto, mio padre è il maestro del clan del Roc Oscuro, Ming Xiao, e credo che abbia sentito parlare di lui, se desidera, sarà nostro ospite. Sicuramente non vedo l'ora di accoglierla e sicuramente le prepareremo un sontuoso banchetto quando verrà."


Queste parole chiaramente erano piene di rispetto, ma non avevano perso dignità. Il suo tono in particolare era cambiato quando aveva parlato del nome del suo clan e di suo padre. Dopotutto la sua influenza non era limitata ad una mera regione, ma a questo intero regno stellare, chi non avrebbe saputo del clan del Roc Oscuro o di Ming Xiao?!


Ma....


Ciò che scioccò Ming Yang fu che l'uomo vestito di nero rimase impassibile. Rispose solo risollevando il dito... e muovendolo piano.


PFFBOOOM!!


Tre raggi di luce esplosero attorno a Ming Yang.


Le tre persone accanto a lui erano esplose sotto i suoi occhi strabuzzanti. I suoi sottoposti non urlarono, né versarono una sola goccia di sangue. Erano stati fatti a pezzi per poi essere ridotti in cenere che si disperse a terra.


Questo imprevisto fece tremare il viso di Ming Yang. La sicurezza di prima aveva lasciato il posto alla paura. "Tu..."


Non riuscì a dire nient'altro.


Yun Che iniziò a camminare verso di lui. Ogni volta che faceva un passo avanti, le pupille di Ming Yang si sarebbero contratte ulteriormente. Un'aura invisibile e terrificante aveva quasi distrutto il suo spirito.


Ming Yang continuava a boccheggiare, ma non riuscì ad emettere un solo suono. Alla fine cercò di fuggire... Ma non riuscì a radunare nemmeno un briciolo di Energia Misteriosa. In effetti non si poteva sentire nemmeno le gambe. Dopo un po' cadde in ginocchio.


Non era un codardo, al contrario, date le sue origini e la sua posizione, aveva mantenuto la sua dignità anche di fronte ai Divine King degli altri grandi setta.


Ma di fronte a Yun Che, tutto il suo coraggio era stato distrutto da un'influenza invisibile.


Mentre Ming Yang era in trance, Yun Che era già arrivato di fronte a lui... Ming Yang non capiva il motivo dietro al suo terrore. Non aveva mai provato così tanta paura nemmeno quando aveva avuto la fortuna di incontrare grandi Realm King.


Le sue labbra tremanti si aprirono e si chiusero, voleva dire che era il giovane maestro del clan del Roc Oscuro, che non poteva ucciderlo. Invece esaurì tutte le sue forze per dire a stento una parola. "Risparm... iami... aaaagh!"


Una mano gli strinse la gola, sollevandolo da terra e strozzandolo.


Questa era l'ultima voce che avrebbe sentito in tutta la sua vita... ed era ancora più terrificante di quella di un diavolo.


"Chi mi sfida, mi offende e le persone che mi feriscono... Moriranno tutti!"


Un'ondata di energia nera si radunò attorno al collo di Ming Yang per poi diffondersi per il resto del suo corpo. In un istante... questa forza divorò il suo corpo, lasciando solo cenere nera.


Questa era la prima volta che Yun Che aveva usato così naturalmente l'Energia Misteriosa dell'oscurità.


Abbassò il braccio... Ming Yang era già scomparso e tutto ciò che era rimasto era una nuvola di fumo nero che il vento disperse lentamente.


Nessuno poteva capire che tipo di oscurità, risentimento e sete di sangue erano nascoste dietro la sua espressione fredda. Ming Yang era solo una formica che si era sopravvalutata troppo, una formica che aveva offeso un dio della morte che era appena uscito da un abisso sconfinato.


Quando il fumo nere si disperse, Yun Che si girò e si diresse verso nord... senza degnare di una sola occhiata la ragazza vestita di viola o il vecchio.


La giovane era rimasta completamente stordita, pensava di stare sognando.


Ming Yang non era solo il figlio del capo del clan del Roc dell'Oscurità, era anche il suo successore. Era una persona che avrebbe potuto vagare senza paura nella regione orientale, un giovane che nessuno avrebbe osato offendere... Ma era morto così?!


Era stata un'azione così semplice da sembrare banale.


E questo era accaduto anche dopo che Ming Yang aveva dichiarato la sua identità. Sembrava che... il clan del Roc Oscuro, famoso in tutta la regione orientale, non fosse degno della sua attenzione?!


Il vecchio vestito di nero si riprese con molta difficoltà. Data la sua esperienza, provò uno shock ancora più grande della ragazza vestita di viola. Tuttavia stava anche provando gioia nell'essere sopravvissuto. Si accasciò a terra, ma con un lieve sorriso: "Sembra che il cielo stia proteggendo sua altezza e abbia mandato un esperto a salvarci... Sua altezza, deve andarsene velocemente. Il clan del Roc Oscuro ha percepito sicuramente la morte di Ming Yang... dopo che recupererò le forze, la raggiungerò."


Ma la ragazza vestita di viola non reagì affatto alle sue parole. Il suo sguardo era rimasto fisso sulla schiena dell'uomo vestito di nero... e la giovane divenne ancora più agitata.


"Signore, per favore aspetti!"


Il suo grido spaventò l'Anziano: "Sua... sua altezza!"


Il suo istinto gli suggeriva che quest'uomo vestito di nero non era una persona che potevano permettersi di provocare.


Aveva anche ucciso con tale noncuranza il giovane maestro del clan del Roc Oscuro!


Yun Che non rispose minimamente al suo grido e continuò ad allontanarsi.


"Signore!" Gridò ancora più forte la ragazza vestita di viola. "Sono la diciannovesima principessa della Nazione del Ghiaccio Orientale, Dongfang Hanwei. La ringrazio per avermi salvato la vita."


Iniziò ad avanzare per poi inginocchiarsi a terra, il suo tono era implorante e pieno di tristezza: "La mia terra natìa è stata colpita da una grande catastrofe, la nostra capitale è sul punto di essere attaccata e i miei onorabili genitori sono ancora in città... Sono già alle strette e la imploro spudoratamente di aiutarci. Se potrà salvare i miei onorabili genitori, sarò disposta a darle qualunque cosa in cambio!"


"Sua altezza, lei.... non deve!" L'anziano vestito di nero lottò per rialzarsi e cercò di fermarla.


Non era sorpreso dal tentativo di Dongfang Hanwei, dopotutto era davvero in una situazione disperata e, data la sua personalità, era prevedibile che avrebbe fatto un tentativo.


Non osava sperare che quest'uomo l'avrebbe aiutata a risolvere la crisi che aveva messo in pericolo la città reale e, se fosse davvero riuscito a salvare i suoi genitori, l'avrebbe considerata una benedizione.


Lei e Yun Che erano completi estranei e non sapeva nulla di lui, non sapeva nemmeno se fosse una persona buona o cattiva. Tuttavia si sarebbe aggrappata disperatamente a qualunque supporto, come un uomo che stava per annegare... Questa persona vestita di nero era misteriosa e la sua aura era bizzarra, ma aveva ucciso il giovane maestro del Roc Oscuro con la stessa noncuranza con cui avrebbe schiacciato una formica.


Yun Che non reagì affatto alle sue parole.


"Signore... Signore!"


L'indifferenza di Yun Che non la fece arretrare con delusione. Utilizzò l'ultima Energia Misteriosa che le rimaneva per scattare in avanti. Arrivò proprio dietro Yun Che e la sua mano macchiata di sangue afferrò un angolo del suo abito. Disse singhiozzando: "La prego di salvarci. Finché sarà disposto ad aiutarci, accetterò qualun..."


Yun Che scrollò il suo abito.


<em>Bang!</em>


Con un tonfo soffocato, Dongfang Hanwei fu respinta via, come una farfalla viola che era stata colpita da un uragano. Il suo corpo delicato cadde pesantemente accanto al vecchio e rivoli di sangue iniziarono a scorrere dalla sua bocca.


"Sua altezza... sua altezza!" Il vecchio scosse la testa disperato. "Non tenti la fortuna. Se si salverà, già questo conforterà il re."


Yun Che era ancora nelle vicinanze, così naturalmente il vecchio non osò dirle quanto era pericoloso continuare ad implorarlo.


Dongfang Hanwei abbassò la testa mentre il sangue che le colava dalla bocca cadeva a terra, una goccia alla volta. Quella speranza già infinitesima... o forse quella fantasia si era spenta sul posto.


Ma fu in quel momento che la sua vista si offuscò lievemente... La giovane alzò la testa e vide che l'uomo vestito di nero era apparso di fronte a lei come un fantasma. Un paio di occhi freddi e indifferenti la stavano fissando impassibili.


"..." Lei rimase stordita sul posto, incapace di parlare.


"Accetterai qualsiasi condizione, vero?" Disse Yun Che. Questa scena assomigliava ad un diavolo che stava facendo un contratto con un mortale disperato.


L'espressione del vecchio vestito di nero cambiò drasticamente. Voleva fermarla...ma non riuscì ad emettere un solo suono e la mano che aveva alzato si fermò a mezz'aria.


Questa era una persona terrificante che aveva distrutto quattro coltivatori al Divine Spirit Realm e il giovane maestro del Roc Oscuro con un cenno noncurante. Come poteva offenderlo?!


Ma lo sguardo di Dongfang Hanwei si accese. Guardò Yun Che per poi annuire con risolutezza: "Finché potrà salvare i miei onorabili genitori... accetterò qualsiasi condizione. In caso contrario, potrà uccidermi quando vuole."


"Bene." Yun Che strinse gli occhi. Nonostante la principessa Hanwei fosse così splendida da aver attirato l'attenzione del giovane maestro del clan del Roc Oscuro, il suo sguardo era freddo e indifferente come se stesse guardando un cadavere. "Fammi strada allora."


"...La ringrazio per la sua grande gentilezza." Dongfang Hanwei chinò il capo e il suo sguardo si velò. Ma non si sapeva se stesse piangendo per la gioia o per il suo triste fato.


Il vecchio vestito di nero abbassò la mano. Era troppo tardi. Poté solo dire: "O venerabile, le devo un grande debito... e le affiderò sua altezza. La prego di trattarla gentilmente considerando la sua grande sincerità... Nella mia prossima vita sicuramente la ripagherò con tutto me stesso."


"Umpf." Yun Che si girò lievemente e con un colpetto di dita riversò fili di energia spirituale nel corpo del vecchio.


L'espressione del vecchio cambiò. Si sentì come se innumerevoli flussi d'acqua di sorgente stessero scorrendo nel suo corpo rinsecchito. Recuperò la sua vitalità con un ritmo incredibile e la sua mente recuperò lucidità. Stava iniziando a sentire un senso crescente di dolore a causa delle ferite che prima non aveva provato a causa dell'intorpidimento.


Fili di Energia Misteriosa iniziarono a percorrere le sue Vene Misteriose.


Il vecchio vestito di nero cercò di muovere le mani e le gambe, e scoprì di potersi muovere senza sforzi. Fissò Yun Che con uno sguardo tremante, come se fosse una creatura divina. Dopodiché tremò e si inchinò profondamente: "Mi chiamo Qin Jian, le porgo i miei rispetti o venerabile. Non mi dimenticherò mai della grazia che mi ha mostrato."


"Fatemi strada!" Disse con un tono ancora più duro Yun Che, era chiaro che si fosse spazientito per le loro chiacchiere.
                                


                                



