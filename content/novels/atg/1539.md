---
weight: 1539
title: Capitolo 1539 – Le cinque Rovine degli Inferi
pubDate: 2025-03-10T08:57:10.464Z
tags:
    - atg
---


Capitolo sponsorizzato, ringraziamo Federico!
3 in coda, 4/10 donazione</em>
<em>-Schadenfreude</em>


Immediatamente, Qin Jian e la Principessa Hanwei volarono insieme a Yun Che verso la capitale da cui erano scappati con grande difficoltà.


Il vecchio vestito di nero non osò provare a persuadere la principessa. Dongfang Hanwei si era aggrappata ad una speranza e, data la sua personalità, non avrebbe ascoltato sicuramente il suo consiglio... Sperava che quest'uomo sconosciuto e dall'aura pericolosa sarebbe riuscito a salvare i suoi genitori.


In passato, Yun Che non avrebbe mai usato la sua forza per maltrattare o disprezzare gli altri. Se qualcuno lo avesse trattato con rispetto, avrebbe ricambiato. Visto che aveva ricevuto gli insegnamenti di Yun Gu e di Xiao Lie, aveva sempre trattato con rispetto i membri della vecchia generazione, ma oggi... Dongfang Hanwei e Qin Jian erano sotto pressione mentre volavano accanto a Yun Che e non osavano nemmeno ansimare.


Per tutto il vaggio, lui non li aveva nemmeno degnati di uno sguardo.


Per quanto riguardava il motivo per cui aveva cambiato idea e aveva deciso di aiutarli...


"Signore..." La Principessa Hanwei alla fine disse timidamente: "Non so... come dovrei chiamarla?"


"Yun Che."


L'ansia della Principessa Hanwei si allentò dopo aver ricevuto una risposta. Qin Jian si accigliò e provò a fare una domanda. "Date le sue capacità, sicuramente è una persona molto importante il cui nome potrebbe fare tremare un'intera regione, ma non ho mai sentito il suo nome prima... Che provenga da un'altra regione stellare, o venerabile?"


Yun Che continuò a guardare in avanti mentre rispondeva freddamente: "Qual è il nome di questo regno stellare?"


Qin Jian rimase sbalordita da questa risposta e disse: "Ah, allora è così, proviene davvero... Emh, si chiama regno delle Rovine Orientale. Ha mai sentito parlare delle cinque rovine degli inferi, o venerabile?"


"No."


Il tono freddo e irascibile di Yun Che fece sussultare Qin Jian... Non sapeva nemmeno cos'erano le cinque rovine degli inferi. In tal caso, probabilmente questa persona era nata in un piano ancora superiore... quindi un regno stellare superiore! Di conseguenza, non sapeva nulla di regno di livello intermedio, che non era degno della sua attenzione.


Il suo tono divenne ancora più rispettoso mentre iniziava a spiegare frettolosamente: "Le cinque rovine degli inferi sono i regni stellari principali di questa regione stellare. Sono separati nel regno delle rovine occidentale, meridionale, settentrionale e centrale."


"Il regno delle rovine del regno orientale è composto da tre regioni, il luogo in cui siamo è la zona orientale di questo regno."


"In questo territorio ci sono trentasei paesi, la nazione del ghiaccio orientale a cui apparteniamo è una di esse. Tuttavia le organizzazioni più potenti di quest'area sono i nove grandi setta." Qin Jian guardò in silenzio l'espressione di Yun Che per poi dire: "Le persone che ha appena ucciso provenivano dalla montagna del Roc dell'Oscurità, uno dei nove grandi setta."


"Stai dicendo che le persone che vi hanno spinto in questa situazione disperata appartengono al cosiddetto clan del Roc dell'Oscurità?" Disse impassibile Yun Che. Nessuno poteva capire cosa stesse pensando.


"No." La principessa Hanwei scosse la testa e disse: "È stata la Nazione Marziale Celeste. La Nazione Marziale Celeste confina con il nostro paese, hanno mostrato apertamente di voler divorare la nostra nazione per molti anni, così ci siamo scontrati costantemente. Tuttavia stavolta, usando chissà quali metodi, sono riusciti ad ottenere l'aiuto di uno dei nove grandi setta, il Grande Palazzo Misterioso Immortale, e gira anche voce che siano diventati i protettori della Nazione Marziale Celeste."


"Stavolta hanno un Divine King del Palazzo Immortale del Grande Yin tra i loro ranghi, quindi non abbiamo modo di difenderci da loro." La Principessa Hanwei iniziò a tremare: "All'inizio volevo morire proteggendo la capitale, ma il mio onorabile padre ha ordinato a nonno Qin di fuggire dalla città con me... Così Ming Yang si è approfittato delle nostre difficoltà ed era pronto ad usarlo come pretesto per rapirmi. L'abbiamo incontrato mentre lasciavamo la città. Nonno Qin ha rischiato la vita per seminarli, ma chi avrebbe immaginato..."


Yun Che mostrò una lieve espressione di scherno: "Siete una casata reale di un regno stellare intermedio. E pensare che non avete un Divine King, non c'è da meravigliarsi che il vostro paese sia sull'orlo della distruzione!"


Come potevano Qin Jian e la Principessa Hanwei arrabbiarsi? Invece il vecchio sospirò piano e disse: "Non glielo nasconderò o venerabile, la nostra nazione del ghiaccio orientale ha sempre avuto un Divine King guardiano e il suo nome è Fang Zhou. Il nostro sovrano è sempre stato rispettoso nei suoi confronti e l'ha trattato come un consigliere imperiale. Gli abbiamo anche pagato una grande quantità di tributi ogni anno."


Qin Jian interruppe il suo discorso, come se stesse esitando dal dire qualcosa, ma alla fine continuò: "Anche se è molto arrogante, è estremamente potente. Se fosse stato presente, non saremmo arrivati a questo punto. Tuttavia, quando la Nazione Marziale Celeste ha fatto la sua mossa con l'aiuto del Grande Palazzo Divino dello Yin, Fang Zhou aveva lasciato la città per condurre un affare e non sappiamo dov'è andato... Sigh."


"..." Yun Che strinse gli occhi.


Qin Jian disse: "Il potere del venerabile è profondo e indescrivibile, quindi è sicuramente una benedizione per noi ricevere il suo aiuto. Se... se non è disposto ad intervenire, sarebbe già una grazia del cielo se salvasse il nostro monarca. La mia vita è insignificante, ma sono disposto e sacrificare la mia miserabile vita per farlo."


Era impossibile non pagare un enorme prezzo per ottenere l'aiuto di un maestro che non aveva nessun rapporto con loro. Ma sperava di potersi sacrificare lui al posto della Principessa Hanwei.


In quel momento, ci fu una lieve fluttuazione di Energia Misteriosa nel corpo di Qin Jian, che si fermò per un istante, per poi prendere un talismano di trasmissione del suono che emetteva una luce nera.


Sentendo il messaggio, l'espressione di Qin Jian continuò a cambiare per poi diventare piena di gioia. Drizzò la testa e disse con tono eccitato alla Principessa Hanwei: "Sua altezza! Il monarca ha mandato una trasmissione del suono... Per ora la capitale non è più in pericolo!"


"Ah?!" La Principessa Huanwei si girò, le sue palpebre stavano tremando. Per un po' non riuscì a credere alle sue orecchie: "È... vero? Come..."


"È il consigliere imperiale! Il consigliere imperiale è riuscito a tornare in tempo!" Gridò Qin Jian contenendo a stento l'emozione. "La Nazione Marziale Celeste temeva che uno scontro tra Divine King causasse troppe vittime, così non ha avuto altra scelta che ritirarsi per ora... Ottimo! Grazie al cielo il consigliere imperiale è riuscito a tornare in tempo e il nostro sovrano è sano e salvo."


Prima, quando Qin Jian aveva menzionato Fang Zhou, il suo tono era scontento e c'era un lieve senso di disprezzo nel suo tono. Lo aveva anche chiamato per nome senza usare onorifici. Ma in quel momento non solo lo stava chiamando "consigliere imperiale", ma sembrava pieno di gratitudine e gioia.


"Ottimo... è ottimo." L'oscurità e il terrore della Principessa Hanwei si disperse in un istante. I suoi occhi si riempirono di lacrime di gioia.


Il guardiano era tornato e non solo aveva sventato la calamità che stava per abbattersi sulla città reale, aveva anche portato un senso di sicurezza per il suo futuro.


Nonostante la sua gioia, non si dimenticò di Yun Che. Si asciugò frettolosamente le lacrime e si inchinò cortesemente: "Signor Yun, la capitale non è più in pericolo e non abbiamo più bisogno di disturbarla. Ma devo ripagarla per avermi salvato la vita. Quindi la vorrei invitare nella nostra capitale come ospite, così da potermi dare l'opportunità di ricompensarla."


Ripagarlo per averle salvato la vita era uno dei motivi per cui l'aveva fatto, ma sarebbe stato vantaggioso se avesse trovato un modo per farlo rimanere nella Nazione del Ghiaccio Orientale... Qin Jian in persona aveva detto che era un Divine King!


Se la Nazione Orientale del Ghiaccio avesse potuto ottenere un altro Divine King a parte il consigliere imperiale Fang Zhou, allora la Nazione Marziale Celeste avrebbe dovuto pensarci due volte prima di attaccare, anche se avesse avuto l'aiuto del Grande Palazzo Divino dello Yin.


Dopodiché aggiunse frettolosamente: "Riguardo al giovane maestro del Roc dell'Oscurità, nessun altro era presente e sicuramente non ne parleremo, quindi non si deve preoccupare."


Questo improvviso cambiamento sembrò non aver disturbato Yun Che. Anche dopo aver sentito le parole della Principessa Hanwei, reagì comunque con calma: "Allora fammi vedere come mi ripagherai... Andiamo!"


La capitale era circondata dalla polvere sollevata dalle battaglie, ma aveva mantenuto la sua aura maestosa.


Non era più sotto attacco e così non videro le truppe o i coltivatori della Nazione Marziale Celeste.


Questa era la prima volta che Yun Che entrava in una delle città umane nella Divina Regione Settentrionale... O forse sarebbe stato meglio dire una della città dei diavoli.


Tuttavia, se uno si fosse dimenticato del fatto che coltivavano l'Energia Misteriosa dell'oscurità, che differenza c'era tra la gente di fronte a lui e il resto del Regno degli Dei?


Proprio mentre i tre entrarono in città, diversi coltivatori con un'armatura, chiaramente delle guardie, li accolsero. Si inchinarono e dissero: "DIciannovesima principessa, maestro Qin, il sovrano ci ha ordinato da tempo di aspettare il vostro arrivo."


"E l'onorabile padre e gli altri?" Chiese con tono ansioso Dongfang Hanwei.


"Al momento il sovrano sta organizzando un banchetto per il consigliere imperiale. Il sovrano ha detto che potete entrare direttamente nel palazzo."


"Va bene!" Dongfang Hanwei si girò lievemente e disse a Yun Che: "Signore, mi segua per favore. L'onorabile padre ha sempre rispettato i potenti guerrieri, una volta che la incontrerà, sicuramente ne sarà contento."


In origine aveva pensato che, data la personalità fredda e arrogante di Yun Che, probabilmente avrebbe rifiutato. Così non si sarebbe mai immaginata che avrebbe assentito con un grugnito impassibile.


Dongfang Hanwei fece strada mentre entravano frettolosamente nel palazzo principale. Stavano tenendo un enorme banchetto. Le persone che vi partecipavano erano membri della casata reale, ufficiali importanti o potenti di vari domini e setta della nazione, così l'aura che queste persone emanavano era davvero fuori dal comune.


"Hanwei!"


Proprio mentre Dongfang Hanwei entrò nel palazzo, il re del ghiaccio orientale si era già alzato con entusiasmo. Dopodiché la accolse personalmente. Vedendo la sua figlia prediletta, riuscì a stento a contenere la preoccupazione che trapelava dal suo sguardo: "Stai bene? Sei ferita?"


Dongfang Hanwei scosse la testa e trattenne le lacrime mentre diceva: "Nonno Qin ha rischiato la vita per proteggermi, sto bene... e ora che vedo che l'onorabile padre è sano e salvo, finalmente posso smettere di preoccuparmi."


Dopo essersi asciugata frettolosamente le lacrime che avevano velato i suoi occhi, si fece da parte e disse: "Onorabile padre, ho incontrato questo signore fuori. È un venerabile Divine King."


Innumerevoli sguardi puntarono verso di loro. L'espressione del re cambiò drasticamente. Guardò Qin Jian e, notando il suo cenno di assenso discreto, non ebbe più dubbi. Avanzò frettolosamente e fece un lieve inchino nonostante fosse il sovrano di un paese: "O venerabile, non le ho dato un benvenuto appropriato e sono stato negligente. Ma dato che stiamo tenendo un banchetto per festeggiare, se non lo trova troppo umile e semplice, potrebbe unirsi a noi?"


Yun Che grugnì per esprimere il suo assenso ed entrò direttamente.


Gli fu dato uno dei posti più importanti. Il suo arrivo aveva fatto diventare molto più silenzioso il palazzo e tutti gli occhi erano puntati su di lui... Divine King, erano due parole fin troppo intimidatorie. Ma il suo viso era fin troppo giovane e sconosciuto per loro.


"Coltivatore, potrebbe farci la grazia di dirci il suo nome e da quale setta proviene?" Una voce risuonò dai posti principali, piena di un senso impercettibile di potere.


Era stato un uomo di mezz'età vestito di giallo a parlare. Stava facendo girare una coppa di vino in mano mentre lanciava occhiate di sottecchi verso Yun Che... Yun Che era davvero un Divine King e aveva percepito che la sua aura era al primo livello del Divine King Realm.


Tuttavia, in confronto a lui, un Divine King di terzo livello, era ancora inferiore sia in quanto a potere, che a densità di energia.


Durante questo grande banchetto, non era seduto nella sala dei banchetti, ma accanto ai posti principali... proprio allo stesso livello del re!


Perché era il guardiano Divine King, Fang Zhou e aveva appena salvato la città!


Yun Che raccolse le bacchette e non lo degnò nemmeno di uno sguardo. Sembrava che non avesse sentito le sue parole.


Fang Zhou si accigliò lievemente, ma Dongfang Hanwei disse frettolosamente: "Il suo nome è Yun Che e non proviene dal regno delle Rovine Orientale."


"Yun Che? Eheheh..." Fang Zhou ridacchiò e disse con tono tranquillo: "Non so da quale setta proviene... ma qual è il motivo per cui si è avvicinato alla diciannovesima principessa ed è entrato nella nostra casata imperiale del ghiaccio orientale?!"


Il tono della sua voce era diventato severo all'improvviso, spaventando tutti. Il re si alzò frettolosamente e disse: "Consigliere imperiale, questo venerabile è un onorato ospite che Huanwei ha invitato personalmente, di sicuro non ha intenzioni malvagie... Venerabile Yun, il consigliere imperiale è sempre stato molto cauto e non voleva offenderla, non lo biasimi per favore."


"Umpf!" Fang Zhou disse freddamente: "Sono vissuto per migliaia di anni. Figuriamoci il regno delle Rovine Orientale, non c'è un solo Divine King che non conosca in questa regione. Ma non ho mai sentito parlare di lui."


"Anche se sei solo un Divine King di primo livello che è appena entrato in questo regno, dovresti avere un certo orgoglio in quanto Divine King. Come avresti accettato così facilmente un invito... Hai davvero dei secondi fini?!"


"..." Yun Che non rispose e si limitò a giocherellare con le bacchette di bambù nelle sue mani.


Dongfang Hanwei si alzò e si inchinò dicendo: "Consigliere imperiale, ho incontrato il signor Yun per caso e sono stata io a prendere l'iniziativa di invitarlo nella capitale. Inoltre il signor Yun ha salvato la mia vita e quella di nonno Qin, così posso assicurarla che il signor Yun non ha secondi fini."


"È successa una cosa del genere?" Il re fu completamente scioccato da queste parole e si inchinò frettolosamente verso Yun Che: "Così ha salvato la vita di mia figlia, o venerabile. È un debito così grande... per favore accetti questo inchino."


"Oh?" Fang Zhou cambiò atteggiamento e non gettò più occhiate di sbieco verso Yun Che. Sorrise senza convinzione e disse: "Oh, allora è così. Sembra che fossi preoccupato per niente. La nostra Nazione del Ghiaccio Orientale è in un periodo problematico, quindi non ho altra scelta se non rimanere in guardia. Spero che mi potrà perdonare."


"In segno di scusa, se ne avrà il tempo, potrò darle qualche indicazione riguardo alla coltivazione. Cosa ne pensa?"


Queste parole dimostravano che Fang Zhou stava pensando al bene della famiglia imperiale e che aveva una mentalità dalle ampie vedute. Il suo suggerimento stava indicando a tutti gli ospiti che questo Divine King che era appena entrato nella città reale era di gran lunga inferiore a lui.


Yun Che continuò a giocherellare con le bacchette, ma alla fine disse con tono gelido: "Chi diavolo ti credi di essere? Pensi di essere abbastanza degno da darmi delle indicazioni riguardo alla coltivazione?"
                                


                                



