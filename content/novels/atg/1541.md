---
weight: 15410
title: Capitolo 1541 – Ming Xiao
pubDate: 2025-03-10T08:57:10.464Z
tags:
    - atg
---


Capitolo sponsorizzato, ringraziamo Federico!
1 in coda, 4/10 donazione</em>
<em>-Schadenfreude</em>


Una giovane donna discese dal cielo e atterrò di fronte alla formazione della Nazione Marziale Celeste. Era adornata da un vestito viola e i suoi occhi da fenice irradiavano potere. Tuttavia non era un'energia ordinaria. Chiunque l'avesse guardata direttamente avrebbe sentito un'aura fredda permeare il suo corpo fino all'osso.


Nessuno nella Nazione del Ghiaccio Orientale l'aveva mai vista prima. Ma tutti impallidirono quando sentirono le parole "Fata Zixuan". Il re in particolare iniziò a tremare, come se avesse sentito il nome di un fantasma o di un dio.


Fata Zixuan, la vice del Grande Palazzo Immortale Yin, seconda solo al maestro spirituale Blu, la seconda figura più importante del loro setta!


Nemmeno il sovrano di un paese sarebbe stato degno di incontrarla, ma ora era apparsa nella capitale. E... a quanto pareva, era venuta per sostenere la Nazione Marziale Celeste?!


Fata Zixuan non era venuta da sola, c'era un volto familiare dietro di lei.


Il grande protettore del Grande Palazzo Immortale Yin, era stato uno dei Divine King che aveva aiutato la Nazione Marziale Celeste ad invadere la capitale.


Fang Zhou, che prima si era comportato con arroganza, cambiò espressione e non riuscì a dire un'altra parole. Nel frattempo il monarca si era fatto avanti e si era inchinato: "Il sovrano della Nazione del Ghiaccio Orientale, Dongfang Zhou, porge i suoi rispetti a Fata Zixuan. Mi scuso profondamente per non averle dato il benvenuto. Spero che possa perdonarmi."


Tutti i membri della nazione del ghiaccio orientale erano impalliditi e si erano raggelati quando avevano visto Fata Zixuan e il grande protettore... Ripensarono alla diceria a cui non avevano creduto.


Che il Grande Palazzo Immortale Yin stesse davvero proteggendo la Nazione Marziale Celeste? No, era impossibile... Come poteva accadere?! Perché uno dei nove grandi setta del Regno delle Rovine Orientale si sarebbe abbassato a diventare il guardiano di un paese qualunque?!


Eppure il vice capo palazzo del Grande Palazzo Immortale Yin era davvero apparso qui...


Fata Zixuan scorse con lo sguardo la gente della Nazione del Ghiaccio Orientale e si fermò brevemente su Yun Che, ma dopo disse freddamente: "Dongfang Zhou, non sprecare il mio tempo, non voglio sentire le tue assurdità. Preferisci che la Nazione del Ghiaccio Orientale diventi una provincia o che il tuo intero paese venga sterminato? Fai la tua scelta!"


Sentendo queste parole, tutti impallidirono di nuovo. Il sovrano sbiancò, ma radunò tutta la sua risoluzione per mantenersi composto e chiese: "Non capisco cosa intende fata Zixuan..."


"Non capisci?" Il Monarca Marziale Celeste rise fragorosamente e disse: "Dongfang Zhou, non capisci davvero o stai fingendo? Il tempo di Fata Zixuan è molto prezioso e non sei degno di farle perdere tempo. Hai ancora un'ultima possibilità, ma rimani così testardo... Nessuno potrà salvarti se desterai l'ira di Fata Zixuan!"


"Tu..." Il Monarca del Ghiaccio Orientale strinse i pugni mentre tremava.


"Fata Zixuan." Fang Zhou si inchinò di nuovo. Rifletté per un po' per poi chiedere con cautela: "I grandi setta e i Divine King non possono partecipare alle battaglie tra i vari paesi, questa regola è stata stabilita dal grande Realm King... non è un po' inappropriato intervenire per il Grande Palazzo Immortale Yin?"


L'espressione di Fata Zixuan rimase impassibile e invece il grande protettore si fece avanti e disse: "La potenza del grande Realm King è insuperabile e il Grande Palazzo Immortale Yin potrà solo guardarla dal basso, come potremmo andare contro i suoi ordini? Tuttavia... dato che abbiamo ricevuto l'invito del Monarca Marziale Celeste, il nostro Grande Palazzo Immortale Yin non sarà più un grande setta indipendente. Abbiamo intenzione di unirci al suo paese e diventare il suo setta guardiano."


"C... cosa?!"


Il sovrano ne fu scioccato. Le sue ultime illusioni erano state distrutte spietatamente.


Il Grande Protettore continuò: "In quanto setta della Nazione Marziale Celeste, perché sarebbe inappropriato aiutare il nostro paese?!"


"Q-q-questo..." Fang Zhou balbettò e non riuscì a formare una frase completa per un po'.


"Ah..." L'espressione di Dongfang Hanwei cambiò drasticamente. Stava tremando per lo shock e sembrava che stesse per crollare da un momento all'altro. "Come può essere... come può..."


"Sembra che quelle dicerie assurde fossero vere dopotutto." Qin Jian chiuse gli occhi e sospirò: "Il cielo ha decretato la fine della Nazione del Ghiaccio Orientale..."


Non potevano capire perché un setta così forte avrebbe accettato di diventare il guardiano di una nazione, ma l'arrivo della vice capo palazzo Fata Zixuan era la prova assoluta del loro sostegno. Inoltre era certo che nessuno avrebbe pensato che il Grande Palazzo Immortale Yin avrebbe osato infrangere le regole stabilite dal grande Realm King.


Il Monarca Marziale Celeste continuò a sorridere. Solo il cielo sapeva che prezzo aveva pagato per ottenere questa "alleanza". Inoltre il titolo di setta guardiano sarebbe durato solo per tre brevi anni. Quindi naturalmente doveva sfruttare al meglio questo periodo di tempo. "Dongfang Zhou, ho fatto ritirare il mio esercito prima. Credevi che fosse perché temevo Fang Zhou? Ahah, volevo solo minimizzare le perdite. Così ho fatto ritirare temporaneamente il mio esercito per poi aspettare l'arrivo di Fata Zixuan. Hai qualcos'altro da dire? O forse... potresti provare a lottare. Altrimenti sarebbe troppo noioso."


Non importava quanto cercasse di contenersi, il monarca del ghiaccio orientale iniziò a tremare e guardò Fang Zhou con fare implorante: "Consigliere Imperiale..."


Fang Zhou era pallido come lui. Di fronte a lui c'era Fata Zixuan, che era una potente Divine King di quinto livello! Nemmeno tre di lui sarebbero riusciti a rivaleggiare con lei. E c'era anche il Grande Palazzo Immortale Yin a sostenerla... Anche senza di esso, bisognava anche contare che c'erano il grande protettore e Bai Pengzhou!


Tre Divine King avrebbero annientato facilmente la capitale senza aver bisogno nemmeno di un soldato. Sarebbe stato assurdo per lui cercare di opporsi.


"Fang Zhou, venerabile Fang." Il Monarca Marziale Celeste gli gettò un'occhiata e la sua espressione divenne più mite: "Una mera Nazione del Ghiaccio Orientale non è degna dei suoi sforzi. Si unisca alla Nazione Marziale Celeste e la accetterò immediatamente come Divine King protettore. Qualunque tesoro vi stanno dando, ve ne daremo di più. Ciò che la Nazione del Ghiaccio Orientale non può darle, possiamo farlo noi!"


"Non illudere gli altri con le tue menzogne!" Il monarca del Ghiaccio orientale strinse i denti e, anche se era terrorizzato, era deciso: "Nel mio paese ci sono solo eroi disposti a morire sul campo di battaglia, non ci sono dei codardi! Se desidera conquistare il mio paese... prima dovrà passare sul mio cadavere!!"


"Ahahah!" Il Monarca Marziale Celeste rise fragorosamente e batté le mani: "Quanto è maestoso, non mi delude. Venerabile Fang, il suo maestro è così stupido e testardo. Anche di fronte ad una situazione disperata, non bada alle vite del clan reale e dei milioni di cittadini per la sua cosiddetta integrità mortale. Intende davvero continuare a servire un maestro così stupido?"


"..." Fang Zhou non rispose e la sua espressione divenne ancora più contrita.


In effetti il Grande Palazzo Immortale Yin era diventato la setta guardiano della Nazione Marziale Celeste e ormai il paese del Ghiaccio Orientale era in una situazione disperata. Opporsi a loro sarebbe stato un suicidio.


Tuttavia era il Consigliere Imperiale del loro paese. Se si fosse unito alla Nazione Marziale Celeste, sarebbe diventato un traditore.


Vedendo che Fang Zhou non aveva rifiutato ed era diventato esitante, il sovrano del Ghiaccio Orientale mostrò uno sguardo deluso e avvilito. LaIl suo tono diventò duro mentre diceva: "Consigliere Imperiale, l'ho sempre trattata con rispetto e la mia nazione non l'ha mai delusa... Ma non la pregherò di rimanere se sceglierà di ritirarsi o di schierarsi con il nemico!"


Fang Zhou rimase in silenzio mentre i lineamenti del suo viso continuavano a tremolare.


Il cielo divenne cupo.


L'atmosfera già ostile divenne ancora più opprimente. Fata Zixuan, il Grande Protettore, Bai Pengzhou e Fang Zhou alzarono la testa. Quando guardarono verso nord, cambiarono espressione.


Due ombre apparirono nel cielo a nord. All'inizio erano solo due puntini neri, ma in un batter d'occhio diventarono enormi.


Erano due grossi roc neri!


"Quelli sono... Roc neri!" Disse con tono profondo il Grande Protettore. Quando percepì la loro aura che si avvicinava, divenne incredulo: "Quest'aura... che... che sia..."


Fata Zixuan si girò e disse a bassa voce: "Sono Ming Xiao e Ming Ao."


"C... cosa?" Quasi tutti tremarono violentemente quando sentirono quei nomi.


Ming Xiao e Ming Ao erano... il capoclan e il grande Anziano del clan del Roc dell'Oscurità!


Il clan del Roc dell'Oscurità era uno dei nove grandi setta, avevano la stessa posizione del Grande Palazzo Immortale Yin. Inoltre erano le due figure più importanti e potenti nel clan!


Questa era solo una piccola capitale e già l'arrivo del Grande Palazzo Immortale Yin era stata sconvolgente. Il capo e il grande Anziano del clan del Roc dell'Oscurità... si erano presentati personalmente? O forse stavano solo passando da lì?


Le espressioni dei membri della Nazione Marziale Celeste e del Grande Palazzo Immortale Yin divennero solenni... Ming Xiao era una figura di massimo livello e non potevano che provare stupore per il suo improvviso arrivo.


I due enormi roc oscuri si avvicinarono e iniziarono a proiettare un'ombra enorme che mise sotto pressione l'intera capitale del ghiaccio orientale. In quel momento risuonò un ruggito che si poteva sentire in ogni angolo della città. "Dongfang Zhou, esci fuori ora!!"


Il ruggito pieno di rabbia e crudeltà avrebbe fatto disperare i cittadini del ghiaccio orientale che erano già terrorizzati.


Invece il nervosismo del gruppo della Nazione Marziale Celeste si disperse in un istante.


Dongfang Hanwei si accigliò, aveva capito il motivo dietro il loro arrivo. Guardando Yun Che, disse con voce tremando: "S... signore..."


Yun Che rimase in silenzio e non reagì.


<em>Boom!</em>


Risuonò un'esplosione e i due enormi roc tornarono nella loro forma umana e atterarono. Nel momento in cui toccarono terra, si scatenò una tempesta violenta che spazzò via i più deboli, scaraventandoli via.


I due nuovi arrivati indossavano abiti neri e quello di fronte aveva un'espressione ostile. Emanava un'aura crudele terrificante... Sorprendente era davvero il capo del clan del Roc dell'Oscurità, Ming Xiao!


E la persona dietro di lui era il Grande Anziano!


Era proprio un incubo per la Nazione del Ghiaccio Orientale.


"Capoclan Ming, Grande Anziano Ao." Disse Fata Zixuan. "È davvero interessante incontrarvi qui. Sembra che il capoclan Ming sia infuriato, che sia successo qualcosa?"


Ming Xiao sapeva già che il Grande Palazzo Immortale Yin era entrato nella Nazione Marziale Celeste, così non era affatto sorpreso dalla presenza di Fata Zixuan. Però, dato che era infuriato, la ignorò e invece i suoi occhi neri si fissarono sul Monarca del Ghiaccio Orientale.


Il sovrano non poteva sopportare l'oppressione di un Divine King di settimo livello e iniziò a tremare incontrollabilmente. Cercò di parlare, ma non ci riuscì.


Anche dopo essersi lambiccato il cervello, non capiva come poteva aver offeso il clan del Roc dell'Oscurità al punto da fare arrivare il capoclan e il grande anziano.


"Dongfang Zhou." Disse con tono profondo Ming Xiao, ogni sua parola faceva rabbrividire. "Dimmi... chi è stato ad uccidere mio figlio!"


Dongfang Hanwei barcollò... Yun Che stese un dito e la sostenne con la sua energia in modo che non potesse cadere a terra per il terrore.


Le parole di Ming Xiao aveva fatto tremare di paura tutti quanti e perfino Fata Zixuan spostò il suo sguardo... Il figlio di Ming Xiao era stato ucciso? Chi aveva avuto l'audacia di commettere un crimine del genere?


Se Ming Xiao era venuto personalmente... Doveva essere morto il giovane maestro Ming Yang?!


Non c'erano parole per esprimere la paura che provava il Monarca del Ghiaccio Orientale mentre scuoteva rigidamente la testa. "Capo del clan del Roc dell'Oscurità... non capisco cosa intende... non oserei mai uccidere suo figlio. Dev'esserci stato un malinteso."


"Umpf, non mi sarei aspettato che avresti avuto l'audacia di farlo." La voce di Ming Xiao era profonda come un abisso: "Ma qualcuno nella Regione del Ghiaccio Orientale... ha osato farlo!"


"Mio figlio, Ming Yang, ha sentito che la Nazione Marziale Celeste aveva ottenuto l'aiuto del Grande Palazzo Immortale Yin e così temeva che la diciannovesima principessa che aveva sempre ammirato venisse ferita, così è venuto qui di fretta. L'ultima trasmissione del suono della sua guardia del corpo proveniva da qui!"


Ming Xiao indicò Dongfang Hanwei: "Tua figlia è sana e salva, ma mio figlio Ming Yang è stato ucciso... Dongfang Zhou, osi dire che non sai nulla della questione?!"


Tutti i membri della Nazione del Ghiaccio Orientale sbiancarono. Erano già disperati e ora il clan del Roc dell'Oscurità era venuto a condannarli per la morte del giovane maestro Ming Yang... Ormai erano precipitati in un abisso pieno di terrore.


Ming Yang era il giovane maestro del clan del Roc dell'Oscurità! Se fosse davvero morto qui, sarebbe stato un enorme crimine... E se i Roc dell'Oscurità avessero raso al suolo la capitale, sarebbe stato considerata solo una lieve punizione.


L'espressione del Monarca Marziale Celeste divenne grave mentre parlava: "È successa davvero una cosa del genere? Il giovane maestro del Roc dell'Oscurità è una persona estremamente preziosa e rispettata. Nazione del Ghiaccio Orientale... dove hai trovato questa audacia?! È assurdo, ma perfino io ho difficoltà a contenere la mia rabbia. Vi meritate di essere annientati!"


Fata Zixuan lo guardò gelidamente... e il Monarca Marziale Celeste chiuse la bocca e non osò più parlare.


"No... no..." Il Monarca del Ghiaccio Orientale si inchinò e scosse continuamente la testa, disperato. "Non ho mai visto il Giovane Maestro Ming Yang. Nessuno nella mia nazione oserebbe mancargli di rispetto, ci dev'essere stato un malinteso."


Ming Ziao era infuriato e in risposta rise con sarcasmo e freddezza: "Mio figlio è morto nella tua nazione, come potrei credere alle tue assurdità? Ti sto dando un'ultima occasione, consegnami chi ha ucciso mio figlio Ming Yang. Altrimenti ti farò a pezzi e distruggerò l'intera capitale per vendicare mio figlio!"


Fang Zhou si irrigidì... L'arrivo di Ming Xiao e Ming Ao furono l'ultima goccia per lui, ma allo stesso tempo gli avevano dato un'alternativa. Si fece avanti e disse: "Capoclan Ming, avrei qualcosa da dire."


Lo sguardo terrificante di Ming Xiao si spostò su di lui: "Così sei stato tu ad uccidere mio figlio?!"


"No." Fang Zhou scosse la testa con un'espressione calma. "Non sono un codardo, ma non causerei nemmeno un disastro del genere. Ma conosco una persona abbastanza audace da uccidere il giovane maestro Ming Yang."


 "Chi?" Chiese a bassa voce Ming Xiao mentre il Monarca del Ghiaccio Orientale lo fissava con un'espressione strana.


Fang Zhou si girò e indicò una persona: "Lui!"


Gli sguardi di tutti puntarono su chi aveva indicato...


Yun Che!
                                


                                



