---
weight: 15450
title: Capitolo 1545 – Trampolino di Lancio
pubDate: 2025-03-10T08:57:10.465Z
tags:
    - atg
---


Capitolo regolare,
0 in coda, <strong>0/10</strong> donazione</em>
<em>-Schadenfreude</em>


"Ah!" Dongfang Hanwei sussultò. Abbassò la testa, si morse il labbro e tremò lievemente. Nemmeno lei sapeva se stesse tremando per la paura o la tristezza.


Non aveva vie di fuga...


Era consapevole della sua bellezza e sapeva che non aveva il diritto, né la possibilità di rifiutare una richiesta del genere da parte di Yun Che. Inoltre era stata lei a dire di essere disposta a rinunciare a tutto per salvare la Nazione del Ghiaccio Orientale.


Il suo volto sbiancò, ma non oppose resistenza. Con un semplice "sì", si alzò e tirò via con le dita tremanti la sua fascia.




Il suo abito viola iniziò a scivolare sulle sue spalle. Si morse il labbro ancora di più e alla fine anche l'abito sotto e il corpetto scivolarono a terra. Il suo Splendido Fisico che innumerevoli uomini desideravano era in piena vista di fronte a Yun Che.


La ragazza sentì freddo, incrociò le braccia al petto e chiuse gli occhi, pronta ad accettare il suo destino. Tuttavia non percepì nessun movimento anche dopo che era passato molto tempo.


Confusa, aprì gli occhi e guardò Yun Che. Tuttavia notò che lui era rimasto completamente immobile.


"Signor... Yun?" Chiese.


"...Ti ho detto di slacciare l'abito, non di spogliarti." Disse Yun Che. Non aveva aperto gli occhi nemmeno una volta, ma la sua percezione spirituale lo aveva informato di tutto ciò che aveva fatto Dongfang Hanwei.


"..." Sorpresa, la ragazza sembrò imbarazzata e confusa.


"Non importa. Siediti." Disse Yun Che.


"Sì." Rispose ubbidientemente Dongfang Hanwei, ancora con le braccia incrociate al petto con fare protettivo.


Appena si sedette, Yun Che stese un dito e allontanò le sue braccia dal petto. Poi le toccò il plesso solare e mandò un rivolo di energia nelle sue Vene Misteriose.


Dongfang Hanwei tremò e sentì innumerevoli scie di una Energia Misteriosa estranea diffondersi nel suo corpo. Un lieve scintillio di luce misteriosa nera apparì sulla sua pelle.


Alla fine la luce scomparì dopo diversi secondi. Poi Yun Che ritrasse il dito e disperse la sua Energia Misteriosa dell'Oscurità, ritornando nella sua posizione di meditazione.


Dongfang Hanwei invece era rimasta a bocca aperta mentre percepiva i cambiamenti nelle sue Vene Misteriose e nel suo corpo. Per molto tempo ebbe la sensazione di stare sognando.


Molto tempo dopo, alzò la mano e fece circolare la sua Energia Misteriosa dell'oscurità. Una sfera di energia apparì nel suo palmo, sembrava incredibilmente stabile e puro come un cristallo nero.


"Signore..." Guardò Yun Che piena di emozione. Credeva ancora di stare sognando.


"D'ora in avanti non dovrai più preoccuparti che l'energia perda il controllo. Anche la velocità e il potere della tua coltivazione sono aumentati drasticamente." Disse lentamente Yun Che.


Naturalmente l'arte che aveva usato per fare questa correzione era la Calamità Eterna dell'Oscurità!


Yun Che era entrato in contatto con l'Energia Misteriosa dell'Oscurità molto prima di andare nel Regno degli Dei. Il primo coltivatore dell'oscurità che aveva incontrato era Fen Juechen e il secondo Xuanyuan Wentian. Nonostante entrambi fossero diventati molto più forti dopo aver ottenuto l'Energia Misteriosa dell'oscurità, avevano pagato un caro prezzo.


Allora, Yun Che aveva avuto l'impressione che ogni forma di Energia Misteriosa dell'Oscurità avrebbe fatto perdere la vita e l'umanità ad una prsona.


Dopo essere andato nel Regno degli Dei e aveva ottenuto altre informazioni sull'Energia Misteriosa dell'Oscurità, era risaputo che tutti i "diavoli" sarebbero diventati più "violenti, assassini e inumani" dopo aver coltivato. La loro durata della vita inoltre era più breve rispetto ai "normali" coltivatori nello stesso stadio.


Così sembrava che coltivare l'Energia Misteriosa dell'Oscurità fosse debilitante sia per il fisico che per la mente di una persona.


Tuttavia, dopo che Yun Che non aveva più trattenuto la sua energia e aveva studiato la Calamità Eterna dell'Oscurità, aveva notato uno strano problema.


l'Energia Misteriosa dell'oscurità di questo mondo sembrava distorta!


Sia Fen Juechen, sia Xuanyuan Wentian che tutte le altre persone che aveva incontrato nella Divina Regione Settentrionale facevano circolare un'energia molto diversa a quella pura che aveva ereditato dal Dio Malvagio.


All'inizio aveva pensato che l'Energia Misteriosa dell'Oscurità fosse cambiata con il passare delle generazioni. Dopotutto esisteva da tempo immemore. Tuttavia aveva scartato questa idea perché non poteva spiegare l'estrema distorsione che avevano sperimentato sia Fen Juechen che Xuanyuan Wentian.


Questo significava che il problema non stava nell'Energia Misteriosa stessa. Era perché questo antico potere che apparteneva ai diavoli e alle bestie diaboliche non era compatibile con i mortali di questo mondo.


Se fosse vero, allora... tutte le persone che erano entrate nella Divina Regione Settentrionale stavano coltivando fin dall'inizio un potere che non era adatto a loro.


Il principale attributo dell'Energia Misteriosa dell'Oscurità era il divoramento e la distruzione. Coltivata in un corpo incompatibile, poteva solo causare il divoramento e la distruzione nel suo ospite.


Maggiore era l'incompatibilità, più diventava intenso il contraccolpo.


La natura e le radici di una persona erano stabilite fin dalla nascita e valeva lo stesso  per la compatibilità con un certo tipo di energia. Potevano ridurre i problemi dati dall'incompatibilità fino al minimo possibile, ma non sarebbero riusciti ad eliminarli completamente. Di conseguenza, questi "diavoli" pensavano che fosse lo stato naturale di questa energia e non si erano mai chiesti il perché di questa anomalia.


Tuttavia la Calamità Eterna dell'Oscurità aveva le sue leggi uniche. La padronanza di Yun Che di quest'arte era al massimo superficiale, ma aveva già il potere di interferire con il flusso di energia di un altro "diavolo". Ora poteva sistemare questo difetto, così da poter permettere ad una persona di coltivare perfettamente l'Energia Misteriosa dell'Oscurità.


Naturalmente coltivare sarebbe diventato molto più facile se la persona fosse stata compatibile con l'energia. Yun Che non stava mentendo quando aveva detto che la velocità e il potere di coltivazione di Dongfang Hanwei erano aumentati drasticamente.


Era un'abilità terrificante e incomprensibile che sfidava ogni nozione che avevano.


Naturalmente Dongfang Hanwei aveva notato questa sensazione meravigliosa. Figuriamoci lei, anche un Divine Master che coltivava da decine di migliaia di anni sarebbe rimasto scioccato in questa situazione.


Dongfang Hanwei non aveva idea di come Yun Che fosse riuscito a farlo. Non aveva nemmeno percepito il tipo di energia che aveva iniettato in lei. Ma di una cosa era certa, che la sua vita non sarebbe stata più la stessa.


Dopo essersi ripresa dallo stupore, si inginocchiò di fronte a Yun Che. Era così piena di emozione che sembrava stesse piangendo: "Hanwei... la ringrazia per averla fatta rinascere."


"Non c'è bisogno, ti sto solo usando per un esperimento." Rispose con indifferenza Yun Che per poi aprire gli occhi. Fissò con indifferenza Dongfang Hanwei per poi dire: "All'inizio non ero sicuro se avesse potuto funzionare senza contatto diretto, ma ora sembra che non fosse così complicato. Probabilmente posso farlo anche senza toccare una persona."


Colta alla sprovvista dalla risposta di Yun Che, Dongfang Hanwei si ricordò di essere ancora nuda. Fece un gridolino imbarazzato per poi rivestirsi mentre manteneva lo sguardo fisso a terra.


"Puoi andare." Disse Yun Che, "E dì a tuo padre di non venire qui. Lo contatterò personalmente se avrò bisogno di qualcosa."


Dongfang Hanwei rimase ferma per un momento per poi rispondere a bassa voce: "Sì."


Raccolse i suoi abiti e, con un bagliore di luce misteriosa, si era rivestita in un attimo... Per qualche motivo, anche se stava sospirando per il sollievo, stava sentendo un'inaspettata sensazione di delusione.


Questo perché lo sguardo di Yun Che era rimasto privo di emozione anche se l'aveva vista nuda.


"Signore." Dongfang Hanwei non se ne andò immediatamente. Disse: "Non oso questionare i suoi piani, ma... faccia attenzione. Potrebbe non aver paura dei nove grandi setta, ma... se la situazione sfuggisse di mano, potrebbe allertare il grande Realm King."


La ragazza mostrò una profonda venerazione mentre parlava del grande Realm King. Sembrava che stesse parlando di una divinità.


"Sembra una buona notizia per me." Rispose freddamente Yun Che. Non chiese nemmeno a che livello fosse il grande Realm King del Regno delle Rovine Orientale.


Dongfang fu sorpresa dalla reazione di Yun Che, ma stavolta non disse nulla. Si inchinò di nuovo e fece diversi passi indietro. Solo allora si girò per andarsene.


Proprio mentre stava aprendo la porta, Dongfang Hanwei si fermò per un momento per poi voltarsi e chiedere: "Signor Yun, potrei chiedere... perché ha accettato di aiutarmi allora?"


Prima aveva pensato che Yun Che fosse un normale Divine King, qualcuno che poteva salvare la vita dei suoi genitori, ma il fatto che avesse ucciso i Divine King dei nove Grandi setta così facilmente e le avesse dato una nuova vita solo in un paio di secondi era la prova che fosse una persona molto più sbalorditiva di quanto si immaginasse.


La Nazione del Ghiaccio Orientale dovrebbe essere piccola quanto un granello di polvere per lui, quindi perché l'aveva seguita fin qui?


Sapeva di aver fatto una domanda pericolosa e che Yun Che non le avrebbe dato una risposta. Ma era comunque curiosa di saperlo.


Con sua sorpresa, Yun Che rispose: "Perché ho bisogno di un trampolino di lancio, capito?"


"..." Lei lo fissò in silenzio per molto tempo. Non sapeva che risposta aveva sperato di sentire, ma ora capì che lei e Yun Che vivevano in due mondi diversi.


"Mi scusi per averla disturbata signore. Ora mi congedo."


La ragazza chiuse la porta e ripristinò la barriera. Avrebbe dovuto sospirare di sollievo e ringraziare il cielo, ma per qualche motivo provava solo una sensazione di vuoto nel cuore. Era qualcosa che non aveva mai sperimentato prima e non aveva idea del perché provava questa emozione.


Dopo che Dongfang Hanwei se ne andò, Yun Che attirò a sé il vassoio con i dolci e disse sorridendo gentilmente: "You'er, provali."


Una ragazza dalle pupille colorate apparì e iniziò a mangiare un dolcetto color rosso. Sembrava incredibilmente soddisfatta del pasto.


"Non capisco. Perché a You'er piace qualcosa di così disgustoso?" Hong'er ritrasse la testa e gonfiò le guance con perplessità.


You'er chiaramente era diversa da lei. Dopo aver recuperato il senso del gusto, i dolci erano diventati il suo cibo preferito... questa non era la prima volta che Hong'er se ne lamentava.


Yun Che roteò gli occhi... Sei tu quella strana qui, va bene?!


"Va davvero bene maestro? Non stiamo andando troppo di fretta?"


La voce di He Ling risuonò nella mente di Yun Che. Non c'era nessun altro che capiva i suoi piani meglio di lei.


"No." Un lampo cupo balenò nelle pupille di Yun Che: "Migliorare velocemente è possibile solo con una grandissima quantità di risorse, quindi prenderò la nostra prima miniera di tesori in queste 'Cinque Rovine degli Inferi'!"


"Non voglio aspettare nemmeno un altro giorno di più!"


.....


Era da anni che l'atmosfera del Regno delle Rovine Orientale era così agitata.


Innumerevoli coltivatori erano accorsi in questo regno dopo aver sentito la notizia, trasformando la mediocre Nazione del Ghiaccio Orientale in uno dei posti più animati tra i trentasei paesi. Innumerevoli occhi erano puntati verso la Montagna della Nuvola di Ghiaccio, una vetta ai confini della Nazione del Ghiaccio Orientale. Tutti stavano cercando di capire le origini e l'obiettivo di Yun Che, e quando i nove Grandi setta si sarebbero presentati.


Allo stesso tempo, molti sentirono un vago presentimento... che presto sarebbe avvenuto un grande cambiamento nel loro regno.


Alla fine arrivò il giorno dell'incontro con i nove Grandi setta.


Ai piedi della montagna, innumerevoli organizzazioni e coltivatori stavano guardando il picco nella speranza di vedere l'uomo che aveva ucciso la vice capo palazzo e il protettore del Grande Palazzo Immortale Yin e il giovane maestro e il grande Anziano della Montagna del Roc dell'Oscurità. Volevano sapere... se da oggi in avanti la gerarchia di questo regno sarebbe cambiata completamente.
                                


                                



