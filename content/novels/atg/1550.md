---
weight: 1550
title: Capitolo 1550 – Massacro
pubDate: 2025-03-10T08:57:10.466Z
tags:
    - atg
---


Capitolo sponsorizzato, ringraziamo Federico!
4 in coda, <strong>0/10</strong> donazione</em>
<em>-Schadenfreude</em>


Rrrmb… Rrrrrmb...


La Montagna della Nuvola Fredda stava tremando e così anche gli spettatori. Una tempesta caotica stava estendendo la sua aura opprimente, come un antico diavolo che si era appena destato dal suo sonno. Di fronte a lui tutto era insignificante come polvere.


"Questo... questo è..." Disse con voce tremante Ming Xiao, con il volto sbiancato. Questo era un tipo diverso di paura, un terrore incontrollabile che permeava la sua stessa anima.


Le pupille dello Spadaccino delle Meteore si erano allargate come non mai e le sue mani stavano tremando violentemente. Per la prima volta non poteva credere ai suoi occhi e alla sua percezione.


Questo perché l'eruzione di Energia Misteriosa aveva quasi fatto a pezzi il suo corpo!


"Tu..." Lo Spadaccino delle Meteore balbettò e poi gli venne in mente una spiegazione. La sola possibilità a cui poté pensare fu: "Tecnica... Proibita."


Yun Che sogghignò lievemente per poi stendere un braccio. Mentre lo Spadaccino delle Meteore spalancò gli occhi, Yun Che lo indicò... e diede un colpetto di dito.


<em>Crack!</em>


Una distorsione spaziale raggiunse il suo avversario in un istante.


Lo spadaccino aveva reagito una frazione di secondo più lentamente del normale perché era troppo scioccato. Brandì orizzontalmente la Spada delle Meteore di fronte a lui e scatenò la sua Energia Misteriosa e il suo intento di spada.


<em>Bang!!</em>


Il suo campo visivo si oscurò per un secondo e fu scagliato via per quasi cento metri. Il suo braccio destro stava tremando ed era completamente intorpidito...


Le pupille dello Spadaccino delle Meteore si contrassero di nuovo quando vide Yun Che avvicinarsi con il suo ghigno malvagio. L'attacco di prima era stato solo un colpetto di dita!


Il cielo si oscurò all'improvviso. Dalla sua aura, era chiaro che l'antico antenato Ming Peng fosse stato colto dal panico. Il vecchio roc gridò ed evocò un altro uragano ampio cinquanta chilometri, ancora più potente del precedente. Mentre calava sul nemico, si rimpicciolì per formare in un batter d'occhio una lama mortale.


<em>Riiip!</em>


La lama oscura squarciò lo spazio stesso mentre sfrecciava verso la schiena del nemico.


Yun Che continuò a rivolgersi verso lo Spadaccino delle Meteore, come se non avesse notato il fendente in arrivo. Un istante dopo l'attacco diventò troppo vicino per essere schivato.


L'antenato Ming Peng si rallegrò per il successo inaspettato. La sua maschera di indifferenza si incrinò mentre gridava selvaggiamente: "Muori!"


La lama di vento impattò sul palmo di Yun Che ma non riuscì a penetrargli la pelle, né a scatenare il suo potere. Bloccata tra le dita di Yun Che, si dimenò con tutte le sue forze e sibilò come un serpente nero a cui era stata calpestata la coda. Ma non importava quanto ci provasse, non riusciva a sfuggire dalla presa di Yun Che.


Lo Spadaccino delle Meteore stava per cogliere l'occasione per infilzare Yun Che, ma questa scena fu così scioccante che si dimenticò perfino di muoversi.


Yun Che strinse la presa e l'attacco formato da un uragano ampio cinquanta chilometri fu distrutto in un istante, lasciando solo uno sbuffo di fumo.


"Ah... ah..." Ming Xiao gemette, avvilito. L'orgoglioso patriarca del Roc Nero era stravolto.


Yun Che scattò all'improvviso. Con il braccio destro era avvolto da Energia Misteriosa dell'oscurità, apparì proprio sopra all'antenato Ming Peng all'improvviso e attaccò.


<em>Boom!!</em>


Era un colpo solo, ma l'antenato Ming Peng iniziò a sanguinare da ogni orifizio. Yun Che atterrò sulla sua ala sinistra e la afferrò per poi farlo roteare. La luce nera penetrava la carne e le ossa della creatura.


<em>RIP!</em>


Fu lo strappo più terrificante che la folla avesse mai sentito in tutta la vita... In quel momento ebbero la sensazione che fosse stato squarciato il loro stesso cuore.


Yun Che aveva strappato l'ala dell'antenato Ming Feng a mani nude!


Il roc emise un grido agghiacciante e poco dopo una pioggia di sangue cadde sulla montagna della Nuvola Fredda.


Ma Yun Che non si fermò qui. Si girò e calpestò l'altra ala del roc. La sua pallida mano sembrava provenire dall'inferno mentre iniziò a strappare anche quest'ala.


Per il clan del Roc dell'Oscurità, le loro ali erano il loro simbolo e la loro vita. Non averle più avrebbe fatto perdere la loro determinazione e la loro fede. Perciò nessuno poteva immaginare quanta disperazione e dolore stesse sentendo l'antenato Ming Peng.


<em>Boom!!!!</em>


Yun Che scagliò un ultimo pugno.


L'antenato Ming Peng non tentò nemmeno di resistere o di opporsi, lasciando che l'Energia Misteriosa dell'oscurità si scatenasse nel suo corpo... Ora la morte era una liberazione per lui.


<em>Splash!</em>


Il sangue stava ancora colando dalle ali. Il corpo del vecchio era crivellato da migliaia di buchi. Iniziò a piovere sangue dal cielo e un puzzo disgustoso riempì velocemente l'intera Montagna della Nuvola Fredda.


L'antenato Ming Peng era morto e nel modo più brutale che la folla avesse mai visto.


Yun Che scese dal cielo. I suoi capelli e i suoi abiti non erano stati macchiati nemmeno da una goccia di sangue.


<em>Boom!


Boom!</em>


Le ali dell'antenato caddero a terra, creando una pioggia di sangue e di polvere che si estese per oltre cinquanta chilometri. Mentre stava discendendo, Yun Che si rivolse verso lo Spadaccino delle Meteore e fece il gesto di afferrarlo.


Non sarebbe stato esagerato dire che lo Spadaccino delle Meteore era spaventato a morte ora.


Era lo spadaccino numero uno della regione orientale e il potere che mostrava era senza dubbio impressionante. Tuttavia, quando Yun Che iniziò ad avvicinarsi a lui, i suoi movimenti erano insolitamente lenti e il suo intento di spada era caotico.


Yun Che toccò la Spada delle Meteore, ma il pezzo di metallo non riuscì ad opporre la minima resistenza. La Spada delle Meteore... la più grande lama demoniaca del regno si frantumò completamente come un fragile pezzo di ghiaccio.


<em>Crack crack crack crack crack crack...</em>


La spada si stava spaccando al solo tocco di Yun Che. Quando l'impugnatura si sgretolò completamente, Yun Che afferrò il polso dello Spadaccino delle Meteore. Le maniche del vecchio esplosero e le sue pupille persero colore.


"Credi davvero di essere abbastanza degno da combattere contro di me?"


Gli disse all'orecchio Yun Che. Ogni sua parola era piena di freddo disdegno.


Chi si sarebbe immaginato che due Divine King di decimo livello sarebbero caduti così in basso di fronte a Yun Che? Quando lo Spadaccino delle Meteore ripensò a ciò che aveva detto, doveva ammettere che era stato davvero ridicolo, spudorato e ignorante.


La Spada delle Meteore era il credo della sua vita e perderla avrebbe distrutto ogni sua sicurezza. Yun Che lasciò la presa e lo Spadaccino delle meteore cadde pesantemente a terra come un pezzo di legno marcio. I suoi occhi stavano fissando il cielo cupo sopra di lui, ma erano completamente vacui e privi di colore.


Non avrebbe mai saputo chi era Yun Che e perché si era comportato in modo così crudele.


Yun Che atterrò e lo spazio dov'era atterrato il cadavere dello Spadaccino delle Meteore fu ridotto in una pioggia di polvere nera. Il coltivatore più potente dei regni orientali, la persona più ammirata per migliaia di anni era stato ucciso così! La sua spada si era frantumata e non era rimasta nemmeno una briciola del suo corpo!


Yun Che aveva detto che avrebbero avuto una sola possibilità per sottomettersi. Una volta che avessero rifiutato, sarebbero stati destinati a morire!


<em>Whoosh... whoosh...</em>


La Catena Montuosa della Nuvola Fredda ormai era nel caos. Tempeste spazzavano l'area, portando con loro l'odore del sangue. I coltivatori che dovevano essere induriti dalle battaglie stavano tutti tremando ed erano sul punto di vomitare da un momento all'altro.


Dongfang Hanwei dovette radunare tutta la sua determinazione per evitare di svenire. Il suo viso sbiancato mostrava quanto era sconvolta.


Poteva essere giovane, ma aveva visto molte morti visto che era la principessa della Nazione del Ghiaccio Orientale. Tuttavia non aveva mai visto una morte così crudele fino ad oggi... Poteva aver ucciso l'antenato Ming Peng con facilità, ma gli aveva strappato apposta le ali e l'aveva distrutto così tanto da creare una pioggia di sangue sull'intera montagna. Anche lo Spadaccino delle Meteore era morto, ma aveva dissacrato apposta il suo cadavere polverizzandolo.


Che tipo di persona era? Un diavolo violento e tirannico?


La sconfitta totale dei due Divine King di decimo livello sarebbe dovuto essere un evento sconvolgente, ma la sola emozione che stavano provando gli spettatori era paura... L'incubo della morte dell'antenato Ming Peng e dello Spadaccino delle Meteore stava avvolgendo tutti i presenti.


In quel momento si resero conto che un'ombra terrificante aveva coperto la loro regione orientale.


Yun Che si volse lentamente verso i Divine King rimasti. Tutti i maestri di setta e i Grandi Anziani rabbrividirono come se una lama avvelenata si fosse conficcata nelle loro anime.


<em>Thump!</em>


Ming Xiao si inginocchiò con tale forza che le sue ginocchia quasi si ruppero per l'impatto. Batté la testa sul suolo macchiato del sangue del suo antenato: "Il clan del Roc dell'Oscurità giura di seguire fino alla morte il supremo! D'oggi in avanti, i suoi ordini saranno come un mandato del cielo per noi!"


Non poteva mostrare più umiltà. Aveva anche gettato via il suo orgoglio di fronte a Yun Che e le sue parole erano forti e chiare anche se la sua voce era un po' tremolante.


Gli sciacalli e i lupi potevano essere tentati dallo sfidare tigri e pantere, ma quando il divario era grande quanto quello tra una formica e un dio, ogni resistenza sarebbe stata inutile e ridicola, specialmente considerando quanto era crudele e tirannico Yun Che.


I vari Divine King erano già al loro limite ancora prima che Ming Xiao soccombesse. Ora che la loro determinazione si era sgretolata completamente, tremanti, gridarono giuramenti di sottomissione e di ubbidienza che pensavano che non avrebbero mai pronunciato in tutta la vita...


Un silenzio mortale aveva avvolto l'intera catena montuosa della Nuvola Fredda. Due Divine King di decimo livello erano apparsi all'improvviso ed erano morti velocemente com'erano arrivati...


Nuvole nere coprivano il cielo della regione orientale. Niente sarebbe stato più come prima.


Gli otto Divine King si prostrarono di fronte a Yun Che come degli sciacalli dalle gambe spezzate. Figuriamoci alzarsi, non osarono nemmeno muoversi senza il permesso di Yun Che.


Non si erano comportati così nemmeno quando il grande Realm King aveva fatto loro visita... Dopotutto il sovrano del Regno delle Rovine Orientale non aveva provato ad ucciderli crudelmente senza nessun motivo.


Yun Che li fissò impassibile per poi dire con tono profondo: "Ricordatevi, avete solo una possibilità per essere leali"


"D'ora in avanti, chiunque oserà anche solo pensare di sfidarmi... sa cosa accadrà."


Il suo tono non era cambiato e la sua aura si ritirò, ma la minaccia che aveva fatto prese radici nel cuore di tutti quanti. Una paura silenziosa riempì ogni parte del loro corpo.


Non era una minaccia a caso inoltre... Ora non c'era niente che odiava più del tradimento.


In qualche modo Ming Xiao trovò il modo di mostrare ancora più umiltà per poi dire con tono impaurito: "Ming Xiao non dimenticherà mai come il supremo gli ha risparmiato la vita, figuriamoci pensare di tradirlo. Chiunque oserà offenderla diventerà il nemico giurato del nostro clan. Chiunque... chiunque disubbidisca a questo giuramento sarà punito duramente."


