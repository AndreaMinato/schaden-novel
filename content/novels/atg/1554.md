---
weight: 1554
title: Capitolo 1554 – Ombra Piegata
pubDate: 2025-03-10T08:57:10.466Z
tags:
    - atg
---


<em><strong>Capitolo sponsorizzato! Grazie mille Federico! 0 in coda, 0/10 donazione</strong></em>


<em><strong>-Alstor</strong></em>






Cos’era di preciso un Miracolo Divino?


Era un Miracolo che non sarebbe semplicemente mai potuto accadere, secondo le normali regole e la logica comune.


Il Divino Miracolo della Vita era il potere divino principale della Dea della Vita Li Suo. Poteva curare qualsiasi ferita, guarire ogni malattia e neutralizzare qualsiasi veleno, ma il suo più grande potere era quello di poter creare la vita stessa.


Per esempio, gli Spiriti del Legno, alcuni dei quali erano sopravvissuti fino al presente, erano delle creature nate dal Divino Miracolo della Vita.


Questo era precisamente il motivo per cui, quando Yun Che si era ritrovato in fin di vita e menomato, la Sfera di Spirito del Legno Reale nel suo corpo era riuscita ad attivare il Divino Miracolo della Vita, momentaneamente sopito, e a dare il via alla sua straordinaria guarigione.


Yun Che non possedeva il Sangue di Li Suo, né la sua Anima, quindi il suo Miracolo della Vita non era ovviamente paragonabile a quello della Dea in persona. Tuttavia, era comunque la arte misteriosa di un Dio della Creazione, perciò, anche senza la corrispondente Eredità Divina, nell’attuale universo abitato solo da mortali il suo potere era comunque davvero miracoloso.


Mentre l'Energia Misteriosa della Luce scorreva nel suo corpo, le Vene Misterioses di Qianye Ying’er, che Qianye Fantian aveva distrutto personalmente, rinacquero come fiori avvizziti sotto la pioggia. Ottennero una nuova vita, sbocciando di nuovo.


Dopo sole dodici ore, Qianye Ying’er aprì gli occhi e percepì le sue Vene Misterioses completamente rinate. Osservò Yun Che, avvolto dal sacro bagliore dell'Energia Misteriosa della Luce, e notò che i suoi occhi erano comunque scuri e minacciosi come un abisso… Lei stessa non era né entusiasta né rincuorata, ma solo incredibilmente calma.


Da quando era fuggita dal Regno del Brahma… non aveva mai creduto che un giorno avrebbe provato di nuovo una pace simile.


Al tempo stesso, capì che Yun Che nascondeva molti più segreti di quanti chiunque osasse immaginare. Forse, nessuno al mondo li aveva mai davvero scoperti tutti.


Aveva guarito completamente le sue Vene Misterioses in sole dodici ore… Qianye Ying’er si chiese che espressione sarebbe comparsa sul volto di Qianye Fantian, se l’avesse scoperto.


Il bagliore bianco intorno a Yun Che scomparve, mentre l’aura oscura e minacciosa avvolse di nuovo l’area circostante.


“A quanto pare, puntare su di te il mio ultimo briciolo di speranza è stata la decisione giusta, in fondo.” Disse lentamente Qianye Ying’er. Ora che si era calmata, nei suoi occhi comparve un bagliore così freddo e minaccioso che nessuno avrebbe avuto il coraggio di incrociare il suo sguardo: “Riesci sempre a stupirmi con piacevoli sorprese!”


Ora che le sue Vene Misterioses erano guarite, anche la sua Energia Misteriosa aveva smesso di dissiparsi, e la sua forza misteriosa si stava stabilizzando al terzo livello del Divine Sovereign Realm. Anche se era ancora molto lontana dalla vetta che aveva raggiunto in passato, aveva ricevuto una nuova speranza, ancora più luminosa della precedente!


Una volta assorbito il Sangue dell’Origine dell’Imperatrice Diabolica, anche l’invisibile effetto corrosivo dell’energia Yin della Regione Settentrionale avrebbe smesso di tormentarla.


Yun Che non disse nulla. Si limitò a distendere la mano destra, e il Sangue Diabolico avvolto dall’aura oscura comparve immediatamente sulla punta di una delle sue dita.


“Adesso?” chiese Qianye Ying’er: “Non vuoi aspettare che recuperi la mia forza misteriosa?”


Quando le Vene Misterioses di una persona venivano guarite, rilasciavano tutta l'Energia Misteriosa al loro interno. Dato che le sue Vene Misterioses erano appena state riparate, erano ancora vuote, e nella Regione Settentrionale avrebbe recuperato la sua Energia Misteriosa decine di volte più lentamente del normale.


“Non ce n’è bisogno.” Rispose Yun Che a bassa voce: “Anzi, adesso sei nelle condizioni perfette!”


Subito dopo aver finito la frase, fece scattare in avanti la mano e la punta del suo dito picchiettò contro il petto di Qianye Ying’er, né forte né piano. Osservò la goccia di Sangue dell’Origine di Jie Yuan penetrare nel suo corpo senza alcun rumore.


Qianye Ying’er non era Yun Che, che era stato abbracciato e accettato dall'Energia Misteriosa Oscura. Se lei avesse cercato di assorbire forzatamente il Sangue dell’Origine dell’Imperatrice Diabolica, ne sarebbe stata sicuramente divorata.


Whoosh –––––


Un intenso bagliore nero avvolse Qianye Ying’er. I suoi capelli dorati danzarono a mezz’aria e i suoi occhi divennero all’istante neri come la notte. La mano di Yun Che non si allontanò dal suo corpo, e lui continuò a controllare alla perfezione il Sangue Diabolico. Fu a quel punto che il bagliore oscuro intorno a Qianye Ying’er cominciò lentamente a ritrarsi, e anche l’espressione straziata dal dolore sul suo volto scomparve senza lasciare traccia.


Yun Che si chinò improvvisamente in avanti, con ancora il palmo della mano contro il petto di Qianye Ying’er, e la spinse bruscamente a terra,


“Sai come sfruttare al meglio la coltivazione di coppia e fare da incubatrice come si deve?” la voce di Yun Che era fredda come il ghiaccio, ma il suo sguardo era ardente e pieno di desiderio. Poter tenere ferma a terra la Dea… in quanti uomini avevano fantasticato di farlo? Eppure, solo lui ne aveva avuta l’occasione.


Ed era persino stata lei ad offrirsi a lui!


“…” nei meravigliosi occhi di Qianye Ying’er comparve uno sguardo confuso. Anche lei, quindi, a volte provava smarrimento.


“Heh…” Yun Che ridacchiò crudelmente: “Va bene. Te lo insegnerò io. Da oggi in avanti, te lo insegnerò ogni singolo giorno. Anche se non volessi imparare, alla fine il tuo corpo comincerà a capire!”


RIP!


Si sentì un forte rumore, quando Yun Che strappò con forza la veste nera che Qianye Ying’er indossava. Il suo corpo di giada, perfetto quanto un miracolo creato dagli Dei stessi, comparve immediatamente davanti ai suoi occhi.


Anche se erano al buio, il suo magnifico corpo sembrava accarezzato dolcemente dalla luce lunare. Ogni centimetro della sua pelle candida come la neve e dei suoi muscoli snelli, e ogni curva delicata, dipingevano il più stupendo capolavoro del mondo, del mondo dei sogni, e del mondo della fantasia.


“…” Qianye Ying’er rabbrividì leggermente. Non oppose resistenza. Non aveva alcun diritto di opporre resistenza, perché quello era il prezzo che aveva accettato di pagare. In quei pochi, brevi istanti, pensò che sarebbe stato meglio se fosse stata sotto l’effetto del Marchio dello Schiavo. Almeno, il suo orgoglio e il suo spirito non avrebbero dovuto sopportare il dolore causato da quell’umiliazione.


Lei chiuse lentamente i suoi meravigliosi occhi… ma in quelli di Yun Che ormai divampavano fiamme ustionanti. Inizialmente credeva che non avrebbe mai più provato alcuna emozione, eccetto l’odio. Eppure… il corpo di giada della Dea lo aveva davvero spinto a desiderare di lasciarsi affogare nella depravazione.


Sigillò immediatamente la goccia di Sangue dell’Origine che avrebbe dovuto attivare all’interno del corpo di Qianye Ying’er. Ormai a Yun Che non importava neppure più che lei assorbisse il Sangue Diabolico, e la spinse a terra quasi con violenza…


(Le restanti 98000 parole di questa scena verranno omesse ╮(╯▽╰)╭)


……………………..


Dongfang Hanwei continuò ubbidientemente a sorvegliare l’esterno in silenzio.


Dopo aver portato quella persona misteriosa all’interno della stanza da coltivazione, Yun Che rimase al suo interno per tre interi giorni. Mentre la Città Reale della Nazione del Ghiaccio Orientale veniva ripulita, nell’aria si poteva percepire un forte disagio. Dopotutto, anche quella persona misteriosa possedeva una forza terrificante.


Quel giorno, il Maestro del Clan del Roc Nero, Ming Xiao, era giunto personalmente per chiedere udienza a Yun Che. Ma alla fine, naturalmente incontrò solo la persona che normalmente era più vicina a Yun Che, ovvero Dongfang Hanwei.


“Il Signor Yun è in isolamento all’interno della barriera da qualche giorno, perciò è ovvio che si sta occupando di una faccenda importante e che non vuole essere disturbato da nessuno.” Disse Dongfang Hanwei a Ming Xiao: “Perché vuole parlare così urgentemente con il Signor Yun, Maestro Ming? Di cosa si tratta?”


“Per risponderle, Sua Maestà,” in passato, Ming Xiao non aveva mai rispettato Dongfang Hanwei, ma in quel momento la sua espressione e il suo atteggiamento erano cortesi e devoti: “Due settimane fa, il Supremo ha ordinato specificatamente a questo servitore di aiutarlo a raccogliere alcune… informazioni particolari. Questo servitore si è occupato personalmente della questione, negli ultimi giorni. Per fortuna, non ho fallito, dunque sono venuto a riferire ciò che ho scoperto.”


Dongfang Hanwei ricordava che Yun Che, in effetti, aveva chiesto apertamente a Ming Xiao di rimanere in disparte, due settimane prima, al picco della Montagna della Nuvola Fredda. Dopo averci pensato per un po’, rispose: “Dato che il Signor Yun le ha affidato questo incarico speciale, deve trattarsi di qualcosa di importante, e vorrà sicuramente ricevere il prima possibile queste informazioni. Purtroppo, però, non so quando uscirà dalla stanza di coltivazione.”


“Cosa ne pensa di questa soluzione? Può affidare a me le informazioni che devono essere trasmesse al Signor Yun, Maestro Ming, e io gliele riferirò appena possibile.”


In qualsiasi altra circostanza, Ming Xiao avrebbe sicuramente rifiutato.


Tuttavia, era fin troppo terrorizzato da Yun Che. Se avesse potuto, sarebbe stato più che felice di non doverlo incontrare di persona. Inoltre, secondo alcune voci la Principessa Hanwei aveva catturato l’attenzione di Yun Che e lo accompagnava ogni notte, e si diceva che fosse proprio quello il motivo principale per cui Yun Che aveva scelto di restare nella Nazione del Ghiaccio Orientale…


Ming Xiao porse a Dongfang Hanwei due Cristalli Spirituali di colori diversi, senza neppure pensarci e senza esitare: “In questo caso, devo chiederle il disturbo di consegnargli questi al posto mio, Sua Maestà… vorrei chiederle anche di riferire al Supremo che ho già fatto tutto ciò che era in mio potere, e che ho raccolto queste informazioni in due sole settimane, Sua Maestà. Gli riferisca che non ho affatto infranto il limite di tempo stabilito.”


C’erano dei sigilli molto resistenti su entrambi i Cristalli Spirituali. Dongfang Hanwei, con la sua forza misteriosa, non sarebbe stata in grado di infrangerli neppure se l’avesse desiderato.


Dopo aver preso i due Cristalli Spirituali, Dongfang Hanwei si recò da Yun Che. Proprio quando giunse di fronte alla porta, venne improvvisamente raggiunta dalla voce di Yun Che: “Vai a prendere degli abiti da donna e portali nella stanza.”


Quella richiesta era molto strana… ma Dongfang Hanwei non osò chiedere spiegazioni e andò frettolosamente a prendere dei vestiti.


“Signor Yun, sto entrando.”


Dopo aver aperto la barriera e la porta, Dongfang Hanwei entrò nella stanza, con in mano varie vesti eleganti e raffinate che aveva scelto personalmente… Ma subito dopo, rimase pietrificata, senza parole.


Seduta accanto a Yun Che, c’era una donna.


La donna le stava dando le spalle, e i suoi capelli dorati ricadevano in maniera piuttosto disordinata oltre le sue splendide spalle. Era chiaro che la veste nera che stava indossando fosse stata maneggiata bruscamente. Era così strappata e lacera da non riuscire a coprire né il suo corpo né la sua schiena. Anche gran parte dei suoi glutei e delle sue cosce di giada era completamente esposta… la sua pelle era, incredibilmente, più candida della prima neve e più brillante della giada, ed emetteva persino un vago bagliore simile a quello della luce lunare. Semplicemente osservandola, Dongnfang Hanwei si sentì girare la testa.


Gli abiti di Yun Che erano larghi e disordinati, lasciavano vedere quasi tutta la metà superiore del suo corpo, e la sua fronte sembrava imperlata di sudore.


C’era uno strano odore nell’aria, così intenso da far quasi venire la nausea a Dongfang Hanwei. Anche se lei era vergine, come poteva non capire cosa fosse successo in quel luogo, e con quanta intensità fosse stato compiuto l’atto… rimase semplicemente paralizzata, con lo sguardo perso nel vuoto, ed ebbe bisogno di parecchi secondi prima di riuscire finalmente a riprendersi. Abbassò di scatto lo sguardo, in preda all’imbarazzo, strinse ancora più forte le vesti fra le sue braccia e raggiunse Yun Che.


“Signor Yun, ecco i vestiti che ha chiesto.” Disse, in preda al panico. In quel momento, come poteva non aver capito quale fosse il motivo per cui Yun Che aveva improvvisamente chiesto degli abiti da donna?


“Ming Xiao è stato qui?” domandò Yun Che. Non aveva dimenticato che quel giorno sarebbe scaduto il tempo che aveva concesso a Ming Xiao.


Dongfang Hanwei rispose frettolosamente: “Sì, è appena passato e mi ha chiesto di… di consegnarle questi due Cristalli Spirituali.”


Mentre parlava, prese con le mani tremanti i due Cristalli… ma, in preda al panico, si distrasse e ne lasciò cadere uno per sbaglio.


Proprio quando stava per chinarsi e raccoglierlo, Yun Che inarcò le dita e i due cristalli volarono fra le sue mani. Le sue labbra cominciarono a incurvarsi in un sorriso piuttosto minaccioso.


“A quanto pare, hai già deciso quale sarà la tua prossima mossa.” Qianye Ying’er si voltò, osservando i due Cristalli Spirituali fra le dita di Yun Che.


Quando sentì la voce di Qianye Ying’er, Dongfang Hanwei sollevò istintivamente lo sguardo, vedendo così di profilo il viso della donna… in quell’istante, sembrò congelarsi, come se un terremoto avesse scosso la sua intera anima, facendole venire le vertigini.


Senza alcun dubbio, Dongfang Hanwei era una donna estremamente bella, e il suo titolo di Più Bella della Nazione del Ghiaccio Orientale non era affatto un’esagerazione. Era più che consapevole della propria bellezza, quindi per tutto il tempo aveva creduto che, molto probabilmente, Yun Che avesse deciso di rimanere nella Nazione del Ghiaccio Orientale per poter stare al suo fianco.


Ma, quando vide la donna davanti a lei… con la sua veste a brandelli e i capelli scompigliati, il solo profilo del suo volto fece davvero sentire Dongfang Hanwei, un’altra donna, come se si fosse improvvisamente ritrovata in un sogno fantasioso… anzi, in un’illusione ancora più surreale di un sogno.


“Puoi andare.” Ancora rapita e meravigliata, sentì vagamente la voce di Yun Che.


Mentre la sua mente veniva strappata violentemente da quella meravigliosa fantasia, abbassò frettolosamente lo sguardo, senza trovare il coraggio di osservare una seconda volta quella donna… Poi, si sentì travolgere da un senso di inferiorità e di vergogna così intenso da non poter essere descritto, e per la prima volta in vita sua si vergognò realmente del proprio aspetto, di cui era sempre stata così orgogliosa.


Senza sapere come, riuscì a rialzarsi in piedi e ad andarsene… una volta fuori dalla stanza, alzò lo sguardo al cielo, e riuscì a calmarsi soltanto parecchio tempo dopo.


Dopo essersi abbandonata a un cupo sospiro, i suoi occhi divennero molto più opachi e rassegnati di prima.


Prendendo distrattamente una veste azzurra, Qianye Ying’er si accigliò leggermente, ma fece comunque un cenno con una delle sue mani bianche come la giada. Ci fu un lampo di luce, che avvolse il suo corpo, e contemporaneamente la sua lacera veste nera cadde a terra.


Ovviamente, non le mancavano dei vestiti di ricambio, però aveva con sé solo vesti reali, adornate con i simboli del Regno del Brahma. Inoltre, erano tutte dorate e fin troppo lussuose ed eleganti. Non voleva mai più toccarle.


“Cosa sono quelli?” domandò.


Yun Che rispose con indifferenza, mentre stringeva i Cristalli fra le dita e cancellava i sigilli su di essi: “Uno dei due contiene informazioni riguardo a ogni singolo reame Sovrano e Reame Superiore della Regione Settentrionale. Tuttavia, considerato il livello del Reame Stellare in cui ci troviamo, saranno sicuramente solo informazioni superficiali.”


“In quanto all’altro Cristallo…” Yun Che strinse fra le dita il Cristallo rosso: “Contiene una lista di potenti donne della Regione Settentrionale. Inizialmente, intendevo scegliere la mia incubatrice da questa lista. Ma ora, non mi serve più.”


Dopo aver pronunciato quelle parole, stava per distruggerlo senza pensarci… Ma delle dita di giada scattarono in avanti, e il Cristallo cadde fra le mani di Qianye Ying’er. Lo strinse delicatamente, e commentò: “In realtà, potrebbe ancora esserci utile.”
                                


                                



