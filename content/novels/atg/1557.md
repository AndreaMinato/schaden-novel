---
weight: 15570
title: Capitolo 1557 – La Situazione delle Rovine degli Inferi
pubDate: 2025-03-10T08:57:10.467Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






La diffusione dell’aura vitale era molto diversa nella Regione Settentrionale, a causa della forte presenza di Energia Yin Oscura e della coltivazione dell'Energia Misteriosa dell’Oscurità. Quindi, in confronto alle Regioni Divine, lì era molto più difficile percepire chiaramente e con precisione l’aura vitale delle persone. Detto questo, era comunque possibile determinare approssimativamente la loro età.


Dong Xueyan sembrò sorpresa dalla risposta di Dong Jiukui, ma non dalla stima in sé. Rispose con indifferenza: “Non fa ridere.”


Dong Jiukui cambiò subito argomento. Naturalmente, non credeva che Yun Che avesse davvero meno di milleottocento anni. Nella Regione Settentrionale, era assolutamente comune sbagliare una valutazione dell’età di un’altra persona basata sulla sua aura vitale, perché quest’ultima poteva essere alterata notevolmente dalle varie arte misteriosa dell’Oscurità.


“Xueyan, credo che ti sia dimenticata di indagare sulle sue origini.” Commentò Dong Jiukui.


“Umpf!” Dong Xuenyan corrugò a fondo la fronte, quando ripensò all’espressione fredda e distaccata di Yun Che: “Considerando la sciocca arroganza che ha mostrato, sarebbe solo uno spreco di tempo. Inoltre, all’Onorevole Padre non importa nulla della sua provenienza.”


“A dire il vero, al Maestro della setta importa, solo che al momento non ha il tempo di indagare.” Disse lentamente Dong Jiukui, scuotendo il capo: “In passato, il Regno Orientale delle Rovine ha perso solo contro il Regno Settentrionale delle Rovine, nella Battaglia delle Rovine Centrali. Ma ora, anche il Regno Occidentale delle Rovine ci ha sconfitti due volte di fila, facendoci scendere al terzo posto.”


“Perdere alcune risorse è un conto, ma subire un colpo devastante alla propria reputazione e al proprio prestigio è un altro. Sai bene che tipo di persona è il tuo Onorevole Padre. Non potrebbe mai accettare una terza sconfitta consecutiva.”


“Se perdessimo di nuovo contro il Regno Occidentale delle Rovine…” Dong Jiukui sospirò, prima di riprendere: “Il tuo Onorevole Padre non potrà sopportarlo.”


“Questo Yun Che è riuscito a sconfiggere da solo due Divine King di decimo livello, la sua forza misteriosa rispetta i requisiti, e di sicuro ci sarà molto utile durante la Battaglia delle Rovine Centrali. Quindi, le sue origini non hanno importanza. Potremo comunque investigare su di lui dopo la Battaglia delle Rovine Centrali.”


“Umpf. Sarà anche forte, ma può essere paragonato a mio fratello maggiore?” rispose Dong Xueyan.


“Hehe, il Principe Ereditario ormai è a un passo dal Divine Sovereign Realm. Naturalmente, non può essere paragonato a un comune Divine King.” Rispose Dong Jiukui, sorridendo: “Tuttavia, una sola persona non basta a vincere la Battaglia delle Rovine Orientali, e… anche se sicuramente il Principe Ereditario sta migliorando in fretta, il Regno Occidentale delle Rovine… non deve assolutamente essere sottovalutato.”


“Inoltre, questa particolare Battaglia delle Rovine Centrali sarà…” Dong Jiukui fece una pausa, come se stesse esitando a rivelare qualcosa, ma alla fine continuò: “C’è un altro motivo, ancora più importante, per cui il Maestro della setta deve assolutamente sconfiggere il Regno Occidentale delle Rovine, a qualsiasi costo: la Nazione della Fenice Meridionale.”


“??” Dong Xueyan gli lanciò un’occhiataccia e gli chiese: “Cosa c’entra tutto questo con la Nazione della Fenice Meridionale?”


Tra le Cinque Rovine degli Inferi, il Regno Meridionale delle Rovine era il più debole. Si era sempre classificato ultimo alla Battaglia delle Rovine Centrali, e non era mai successo nulla che suggerisse che si stesse rafforzando.


“Ho sentito dire che stavolta a guidare la Nazione della Fenice Meridionale sarà Nanhuang Chanyi, non Nanhuang Jun.”


“Lei?” Dong Xueyan inarcò immediatamente le sopracciglia, quando sentì quel nome. Al tempo stesso, il suo guardo divenne notevole più freddo: “Che diritto ha di guidare la Nazione della Fenice Meridionale? Davvero il Regno delle Rovine Meridionale è caduto così in basso?”


Il suo commento sprezzante e il disgusto nel suo tono che non riuscì a nascondere lasciavano intuire chiaramente che fosse molto invidiosa di quella Nanhuang Chanyi.


Le donne tendono a essere invidiose. Una donna dall’aspetto nella media avrebbe sempre invidiato una donna bella, e una donna bella avrebbe sempre invidiato le donne più belle di lei… inoltre, più queste erano belle, maggiore era l’invidia.


Dong Xueyan era la famosa Principessa Yan del Regno Orientale delle Rovine. Era rispettata da tutti, e la sua bellezza era eccezionale… Tuttavia, se si fosse ritrovata accanto a Nanhuang Chanyi, allora la luce dei riflettori l’avrebbe abbandonata immediatamente. Nessuno l’avrebbe neppure degnata di uno sguardo.


Nanhuang Chanyi era la Novantanovesima Principessa della Nazione della Fenice Meridionale, molto potente nel Regno Meridionale delle Rovine. Persino i bambini sapevano che la Principessa della Fenice Meridionale era la donna più bella delle Cinque Rovine degli Inferi.


Nessun’altra donna era riuscita a strapparle quel titolo, che deteneva da quando aveva quindici anni.


“Perché Nanhuang Chanyu non è più una semplice Principessa,” disse Dong Jiukui: “Due settimane fa, Nanhuang Jun ha deposto il suo stesso Principe Ereditario, nominando propria erede al suo posto Nanuhang Chanyi. Ora, è la Principessa Ereditaria della Nazione della Fenice Meridionale.”


“Cosa!?” Dong Xuenyan esclamò dalla sorpresa. Non riusciva affatto a comprendere il motivo di quella decisione.


“Nessuno credeva alle voci, fino a quando… Xueyan, sai chi sarà il supervisore e giudice di questa Battaglia delle Rovine Centrali?”


“Non sarà più… il Venerabile Specchio Nascosto?”


“Stavolta, sarà il Venerabile Spada Nascosta.” Rispose Dong Jiukui.


“…” Pochi istanti più tardi, Dong Xueyan realizzò improvvisamente cosa questo significasse, e balbettò: “Possibile che…”


“Esatto.” Dong Jiukui annuì sospirando. Si poteva percepire una traccia di invidia nella sua voce: “Porterà con sé Beihan Chu.”


la setta Beihan della Città Settentrionale del Gelo era la setta del Realm King del Regno Settentrionale delle Rovine. Era anche la setta più potente, nonché il cognome più prestigioso, delle Cinque Rovine degli Inferi!


Dong Xueyan strinse i denti e i pugni, senza rendersene conto. In quel momento, provava per un terzo invidia, per un terzo riluttanza, e per un terzo preoccupazione. All’improvviso, capì perché per suo padre fosse così importante la Battaglia delle Rovine Centrali di quell’anno.


“Ovviamente, è Beihan Chu a volere ‘supervisionare’ la battaglia, non il Venerabile Spada Nascosta. E considerando che si è spinto a tanto per convincere sia il Venerabile Specchio Nascosto sia il Venerabile Spada Nascosta ad assecondarlo, è chiaro che non intenda solo godersi lo spettacolo. Punta a Nanhuang Chanyi! Tutti sanno che è innamorato di lei ormai da anni.”


“Nanhuang Jun deve aver ricevuto una qualche sorta di segnale o di indizio. Ecco perché ha sostituito così urgentemente il Principe Ereditario con Nanhuang Chanyi, così da permetterle di rappresentare il Regno Meridionale delle Rovine nella Battaglia delle Rovine Centrali.”


“Quindi, molto probabilmente Beihan Chu chiederà la mano di Nanhuang Chanyi durante la Battaglia delle Rovine Centrali, e ovviamente la Nazione della Fenice Meridionale accetterà. In questo modo, la Nazione della Fenice Meridionale si legherà alla Città Settentrionale del Gelo attraverso il matrimonio, ricevendo la protezione del Palazzo Celeste delle Nove Luci grazie a Beihan Chu! Anche se la loro forza complessiva resterà inferiore alla nostra, la loro reputazione e il loro prestigio supereranno sia i nostri sia quelli del Regno Occidentale delle Rovine!”


“Se oltre a questo venissimo anche sconfitti dal Regno Occidentale delle Rovine durante la Battaglia, scenderemmo all’ultimo posto delle Cinque Rovine degli Inferi. Il Maestro della setta preferirebbe morire, piuttosto che subire una tale umiliazione.”


“Nanhuan Chanyi…” disse Dong Xueyan, digrignando i denti: “Hai solo… un bell’aspetto… Beihan Chu… Nanhuang Chanyi ti ha già respinto una volta, e ora grazie al Palazzo Celeste delle Nove Luci sei asceso al cielo, eppure non riesci a dimenticarla? … Umpf! Che uomo sciocco e lussurioso!”


Nel Regno del Ghiaccio Orientale.


“Perché hai accettato di aiutarli?”


Era una domanda, non una critica. Qianye Ying’er era una donna estremamente astuta e determinata a raggiungere i suoi obiettivi. Ci doveva essere un motivo per cui aveva accettato di partecipare alla Battaglia delle Rovine Centrali.


“Sai cos’è la Battaglia delle Rovine Centrali?” Qianye Ying’er rispose con un’altra domanda.


“No.”


“Umpf, lo immaginavo.” Qianye Ying’er si tolse la maschera e mostrò il suo volto, che avrebbe suscitato invidia persino da parte di una fata celeste… neppure Yun Che riuscì a trattenersi dal restare con lo sguardo perso nel vuoto per una frazione di secondo.


“Al momento, ci troviamo in una regione chiamata Cinque Rovine degli Inferi. È composta da cinque Regni: il Regno Orientale delle Rovine, il Regno Occidentale delle Rovine, il Regno Meridionale delle Rovine, il Regno Settentrionale delle Rovine, e il più speciale Regno Centrale delle Rovine.”


“Il Regno Centrale delle Rovine è il più importante fra tutti quelli delle Cinque Rovine degli Inferi, ma in realtà la sua terra è desolata e tormentata da catastrofi. Questo, perché fin dalla sua fondazione è stato inghiottito da una tempesta senza fine.”


Yun Che ascoltò attentamente e senza interromperla.


“Qualsiasi praticante del mistero che mette piede nel Regno Centrale delle Rovine può essere spazzato via dalla tempesta da un momento all’altro, senza preavviso. Chiunque vi entri senza una forza misteriosa sufficiente, in pratica, firma la propria condanna a morte.”


“Inoltre, anche fra coloro che sono abbastanza forti da sopravvivere nel Regno Centrale delle Rovine, non tutti hanno il permesso di entrarvi e di esplorarlo, perché è sotto il controllo dei quattro setta dei Realm King.”


“La maggior parte degli avversari che ho affrontato qui coltivavano il potere del Vento.” Disse improvvisamente Yun Che: “Ha qualcosa a che fare con questo Regno Centrale delle Rovine?”


“Esatto,” rispose Qianye Ying’er: “Nel Regno Centrale delle Rovine, l’Elemento del Vento è incredibilmente intenso, perciò ogni centimetro quadrato di quel territorio è pieno di tesori preziosi, nonostante sia molto pericoloso. Ecco perché gli altri quattro Regni lo considerando una fonte di risorse dal valore inestimabile. Ovviamente, la maggior parte dei tesori contengono il potere della tempesta, e sono di grande aiuto a coloro che coltivano l'Energia Misteriosa del Vento. Ecco perché la usano in così tanti, nelle Cinque Rovine degli Inferi.”


“La Battaglia delle Rovine Centrali si tiene ogni cinquant’anni. Il suo scopo è determinare come le risorse del Regno Centrale delle Rovine verranno suddivise fra gli altri Regni per i successivi cinquant’anni!”


“Umpf, capisco.”


“Il Regno Centrale delle Rovine è diviso in dieci settori.” Disse Qianye Ying’er: “I vincitori della Battaglia delle Rovine Centrali ne riceve quattro, i secondi classificati tre, i terzi classificati due, e gli ultimi classificati solo una.”


Qianye Ying’er si trovava in quel luogo da meno di Yun Che, ma il modo in cui era abituata ad agire l’aveva spinta a raccogliere più informazioni possibile su quel Reame Stellare a lei estraneo.


“Quindi, il motivo per cui hai accettato a nome mio è che... vuoi entrare in questo Regno Centrale delle Rovine?”


“Esatto!” disse Qianye Ying’er: “Se riuscirai a ottenere il primo o il secondo posto per il Regno Orientale delle Rovine, il Realm King non avrà alcun motivo per cui proibirti di entrare nel Regno Centrale.”


“Considerando l’abilità che mi hai mostrato poco fa, sicuramente il Regno Centrale delle Rovine è il posto più adatto per i tuoi scopi, al momento – del resto, è pieno di tesori preziosi e l’Elemento del Vento è attivo in maniera innaturale.” Disse lentamente Qianye Ying’er: “Il punto è che il tuo piano per ‘saccheggiare’ questo Reame Stellare Intermedio non è conveniente, e non lo sarà fino a quando non diventeremo più forti!”


“E perché?” rispose freddamente Yun Che.


“Perché siamo nella Regione Settentrionale!” disse seriamente Qianye Ying’er: “L’ambiente è estremamente pericoloso, e le leggi della lotta per la sopravvivenza sono crudeli. La maggior parte delle persone si affida a un sistema di tributi, per avere protezione dai pericoli. I setta più piccoli versano tributi a quelli più grandi, ricevendo in cambio la loro protezione, i Reami Stellari Inferiori pagano tributi a quelli Intermedi, e quelli Intermedi li versano a quelli Superiori!”


“Per adesso, noi due potremmo a malapena sconfiggere il Realm King del Regno Orientale delle Rovine. Ma se anche ci riuscissimo… cosa credi che succederebbe, se il Reame Stellare Superiore che lo protegge considerasse il nostro gesto un’offesa?”


“Heh.” Yun Che ridacchiò senza preavviso e commentò: “Yun Qianying, solo qualche giorno fa mi stavi implorando in ginocchio di impiantare un Marchio dello Schiavo nella tua anima. Saresti stata disposta a tutto. Quindi, perché adesso il tuo atteggiamento è cambiato così drasticamente?”


Qianye Ying’er rispose sogghignando: “In quel momento ero come un cane ferito e moribondo, e tu eri l’unica speranza che mi restava. Potevo solo rinunciare al mio orgoglio e a tutto ciò che mi restava. Ma ora, è diverso.”


All’improvviso fece un passo in avanti e afferrò Yun Che per il colletto della veste: “Ora ho una speranza… una speranza che prima o poi potrà avverarsi, a patto che io resti in vita! E lo stesso vale per te!”


“Ecco perché da ora in poi non ti permetterò più di correre rischi inutili!”


Un’oscurità terrificante si fece strada oltre le sue pupille dorate, mentre diceva: “L’esperienza che ho accumulato nel corso della mia vita è decine di volte più grande della tua! Anche gli aspetti della natura umana che ho visto, e il numero di persone contro cui ho complottato e che viceversa hanno complottato contro di me, sono migliaia di volte più numerosi di quelli con cui sei rimasto coinvolto tu!”


“Il motivo per cui non hai voluto soggiogarmi con un Marchio dello Schiavo è che ti servo con la mente limpida, non come marionetta che sa solo obbedire agli ordini! Quindi, se vuoi avere la tua vendetta, farai meglio ad ascoltarmi!”


Yun Che socchiuse leggermente gli occhi, poi afferrò senza preavviso il seno destro di Qianye Ying’er. Subito dopo, la spinse all’indietro e strinse la presa. Sulle sue labbra comparve un sorriso crudele e disse: “Farai meglio a non dimenticare che sono il tuo Padrone, e che tu per me sei solo un’utile strumento, Yun Qianying!”


“Ascolterò i tuoi consigli se ne varrà la pena, ma se avremo opinioni differenti, allora dovrai fare del tuo meglio per persuadermi e farmi cambiare idea. Altrimenti, la mia parola avrà la priorità sulla tua, chiaro!?”


Bang!


Qianye Ying’er allontanò la mano di Yun Che con uno schiaffo, poi rispose con un tono gelido: “Non preoccuparti. Quando prendo una decisione, non cambio mai idea… Quindi, cos’hai intenzione di fare.”


Yun Che sollevò lo sguardo, con un mezzo sorriso, poi rispose: “Ho i miei piani per saccheggiare questo mondo, ma questa Battaglia delle Rovine Centrali sembra migliore di quanto mi aspettassi!”


“E poi, un mese… è esattamente il tempo che mi serve per farlo!”


“Per fare cosa?” Qianye Ying’er era confusa da quell’affermazione criptica.


“Lo scoprirai quando sarà il momento.” Yun Che si sedette e divenne serio: “In ogni caso, entro due settimane dobbiamo completare il processo di fusione basilare con il Sangue Diabolico… cominciamo subito!”


…………….


Nota dell’autore:


[Ci sono un sacco di nuovi nomi di persone e fazioni in questo capitolo, ma tranquilli, non serve che li impariate a memoria. Nei prossimi capitoli, inizierete a ricordarli con naturalezza.]
                                


                                



