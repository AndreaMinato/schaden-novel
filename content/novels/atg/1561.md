---
weight: 15610
title: Capitolo 1561 – I Quattro Grandi Divine Sovereign
pubDate: 2025-03-10T08:57:10.467Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






Le parole di Nanhuang Chanyi irritarono Yun Che. Gli chiese: “Non hai mai visto quanto sono forte. Perché credi che io sia troppo debole?”


L’aura di Nanhuang Chanyi permetteva di capire che fosse alla fase intermedia del Divine Spirit Realm e Yun Che aveva la sensazione che la sua Energia Misteriosa dell’Oscurità fosse quasi familiare. La sua forza misteriosa era impressionante per la sua età, ma lei non era comunque in grado di analizzare correttamente la sua aura.


Nanhuang Chanyi rispose: “Se fossi forte, non avresti lasciato che il Principe Ereditario del Regno Orientale delle Rovine, non trova?”


La sua risposta era più che logica, ma quell’improvvisa e strana sensazione non abbandonò Yun Che.


“Tutto qua?” rispose Yun Che. Anziché rilasciare la sua Energia Misteriosa e dare prova della sua forza, disse con indifferenza: “Non è mai un male avere dei rinforzi in più, no?”


“Storicamente, la Nazione Meridionale della Fenice è sempre stata debole. Siete sempre stati completamente sconfitti nella Battaglia delle Rovine Centrali, e non avete mai ottenuto più di un decimo del vasto territorio del Regno Centrale delle Rovine.”


Nanhuang Chanyi: “…”


“Certo, dev’essere stato doloroso ascoltare quello che Dong Xueci ha detto poco fa,” continuò Yun Che, con un mezzo sorriso sulle labbra: “Ma è la verità. Anche quest’anno, la Nazione Meridionale della Fenice è destinata a perdere un’altra volta. Per voi sarà impossibile rovesciare la situazione, dato che la vostra forza e la quantità di risorse a vostra disposizione sono inferiori a quelle degli altri tre setta.”


“E allora?” Nanhuang Chanyi quasi rimase indifferente.


Yun Che rispose: “Se tanto andrà tutto per il peggio, in un modo o nell’altro, perché non tentare la sorte nella speranza che si verifichi un miracolo?”


Gli occhi oltre quei gioielli fissarono Yun Che. Dopo qualche istante di silenzio, Nanhuang Chanyi annuì e rispose: “D’accordo.”


Yun Che socchiuse leggermente gli occhi: “Che risposta sorprendentemente rapida.”


Nanhuang Chanyi disse: “Chiunque abbia il coraggio di deridere il Principe Ereditario del Regno Orientale delle Rovine senza esitare, o di avvicinarsi a meno di un metro da me, o non ha la minima idea di cosa sta facendo, o è sicuro di non essere in pericolo. Dai tuoi occhi, direi che tu rientri nella seconda categoria.”


Yun Che: “…”


“Ma prima, vorrei sapere il tuo nome e da dove provieni, per favore.” Continuò a fissare Yun Che, mentre parlava.


Al momento, Yun Che era avvolto da una strana atmosfera, che avrebbe attratto la curiosità di qualunque donna come il miele attrae le api. Nanhuang Chanyi aveva notato quell’improvviso magnetismo, ma continuò a fissarlo senza distogliere lo sguardo, come se ciò potesse aiutarla a comprendere il suo carattere.


“Mi chiamo Yun Che. In quanto al luogo da cui provengo… non intendo rispondere.”


“Mi hai dato solo metà delle informazioni basilari che ti ho chiesto, e non mi sembra che abbia intenzione di mostrarmi la tua forza né di provarmi il tuo valore, eppure vuoi che ti accetti come rappresentante esterno della Nazione Meridionale della Fenice?” domandò Nanhuang Chanyi. Il suo tono era delicato come la brezza e completamente privo di emozioni.


“Nonostante tutto, sta a lei decidere se puntare su questa scommessa oppure no.” Rispose Yun Che.


“…” ci fu una breve pausa, poi sulle labbra di Nanhuang Chanyi comparve un piccolo sorriso, che scomparve dopo un solo istante. Nessuno lo notò, perché era stato completamente nascosto dai gioielli che ricadevano davanti al suo volto dal suo copricapo: “Su una cosa, hai perfettamente ragione. Se tanto non abbiamo nulla da perdere, perché non tentare la sorte?”


Distese una mano, ancora più candida della neve stessa, e creò proprio davanti a Yun Che un frammento di giada dorata, molto scura. Lui lo afferrò e gli diede un’occhiata. Vi era impresso il suo nome.


“Questo è il tuo Stemma della Fenice Meridionale provvisorio. Potrai usarlo per unirti al gruppo che ci rappresenterà nella Battaglia. Sono… impaziente di scoprire quali piacevoli sorprese ci riserverai, durante questa Battaglia delle Rovine Centrali.”


Yun Che fece scattare la mano verso il basso e mise via lo Stemma della Fenice Meridionale. Poi, chiese: “Non vuole sapere quali sono i miei obiettivi e che ricompensa desidero?”


“Mi dirai quali sono i tuoi obiettivi dopo la fine della Battaglia.” Rispose Nanhuang Chanyi: “In quanto alla ricompensa, dipenderà da quanto ci sarai utile.”


Dopodiché, Nanhuang Chanyi si voltò e se ne andò.


I quattro setta dei Realm King cercavano sempre degli estranei che rinfoltissero le loro fila per la Battaglia delle Rovine Centrali, ma di solito questi individui dovevano essere forti, capaci e superare una serie di dure prove, oltre che essere totalmente onesti sulla loro provenienza. Dopotutto, la Battaglia delle Rovine Centrali era legata al prestigio della setta e a cinquant’anni di risorse!


Dall’inizio alla fine, il reclutamento di Yun Che era stato così veloce, semplice e diretto da essere quasi surreale.


Nanhuang Chanyi non sapeva nulla di Yun Che, eccetto il suo nome. Eppure, l’aveva comunque reclutato, dandogli personalmente lo Stemma della Fenice Meridionale.


Stava davvero tentando la sorte, sapendo di non avere nulla da perdere?


“Quella donna è piuttosto particolare.” Commentò Qianye Ying’er, a bassa voce, rimanendo per un po’ con lo sguardo fisso nella direzione in cui Nanhuang Chanyi se n’era andata. Quel commento sembrava distratto e indifferente, ma le volte in cui lei aveva fatto dei sinceri complimenti a qualcuno si potevano contare sulle dita di una mano.


“Già, è sicuramente molto interessante.” Negli occhi di Yun Che comparve un leggero bagliore: “Spero che mi sorprenda positivamente.”


Aveva notato che fosse particolare nell’istante stesso in cui si erano incontrati. Tuttavia, non riusciva ancora a capire esattamente perché.


“Comunque, nulla potrà salvare quella nuova Principessa Ereditaria dal diventare un semplice trofeo di Beihan Chu. Persino una principessa deve accettare questo destino, se non è abbastanza forte. Che ironia.” Disse Qianye Ying’er, con un sorriso sprezzante… era impossibile capire se stesse deridendo Nanhuang Chanyi o sé stessa.


…………..


Man mano che passava il tempo, sempre più praticanti del mistero si riversarono verso l’Area Settentrionale delle Rovine Centrali. Normalmente, i Divine Sovereign non combattevano spesso fra loro, perciò la Battaglia delle Rovine Centrali era il più grande evento delle Cinque Rovine degli Inferi, per i praticanti del mistero. In particolare, chi cercava di raggiungere il Divine King Realm non se la sarebbe persa per nulla al mondo – era una vera e propria battaglia fra Divine King al picco, e anche il più piccolo dettaglio avrebbe potuto rivelarsi incredibilmente utile per loro.


Il cielo sopra il Campo di Battaglia delle Rovine Centrali era calmo, senza alcun segno di tempeste in nessuna direzione. Tuttavia, era incredibilmente affollato. Decine di milioni di praticanti del mistero erano sparsi per tutto il Campo di Battaglia, disegnando una spirale, ma tutti avevano gli occhi puntati verso il centro del Campo di Battaglia.


Uno dei motivi per cui il Regno Centrale delle Rovine veniva aperto a tutti i praticanti del mistero era esattamente quello di creare un’atmosfera grandiosa.


Inoltre, quest’anno la Battaglia delle Rovine Centrali era leggermente diversa dalle precedenti. Si diceva che, stavolta, il supervisore sarebbe stato il Venerabile Spada Nascosta del Palazzo Celeste delle Nove Luci.


Il Palazzo Celeste delle Nove Luci era un setta di un Reame Stellare Superiore. Anche se non era la setta del suo Realm King, era comunque eccezionalmente famoso.


La lotta per la sopravvivenza era crudele, nella Regione Settentrionale, perciò esistevano molti rapporti tributari. Il Palazzo Celeste delle Nove Luci era la setta a cui tutti e quattro i Regni delle Rovine pagavano tasse in cambio di protezione. Ogni volta che si teneva la Battaglia delle Rovine Centrali, uno dei Venerabili del Palazzo Celeste delle Nove Luci veniva invitato come supervisore e testimone.


Di tanto in tanto, ad alcuni geni straordinari veniva offerta la possibilità di unirsi al Palazzo Celeste delle Nove Luci, dove poi venivano allenati. Beihan Chu era uno di questi. Ma al contrario dei precedenti, lui era stato accettato come Discepolo Diretto da uno dei Maestri di Palazzo, il quale era esattamente il Venerabile Spada Nascosta. Secondo alcune voci, Beihan Chu era persino diventato il migliore dei suoi discepoli.


Ciò non aveva ovviamente precedenti, fra i quattro Regni delle Rovine.


Il Venerabile Spada Nascosta aveva persino dichiarato pubblicamente: “Beihan Chu possiede un talento incommensurabile, e in futuro sarà sicuramente il mio successore.”


Quelle parole avevano naturalmente causando un grande clamore, concedendo a Beihan Chu un prestigio senza pari, quasi leggendario. La Città Settentrionale del Gelo era già il più potente setta dei Realm King fra i quattro, ma i successi di Beihan Chu lo avevano fatto ascendere ulteriormente, rendendolo quasi il cuore delle Rovine degli Inferi.


Il supervisore della Battaglia delle Rovine Centrali, questa volta, sarebbe stato il Venerabile Spada Nascosta, anziché il Venerabile Specchio Nascosto come al solito. Le voci secondo cui Beihan Chu avesse intenzione di chiedere in sposa Nanhuang Chanyi avevano già cominciato a diffondersi come un incendio, soprattutto considerando che era stata appena nominata Principessa Ereditaria della Nazione Meridionale della Fenice, sostituendo il precedente Principe Ereditario. Tutti avevano già ben chiaro cosa sarebbe successo durante quella Battaglia delle Rovine Centrali.


L’unico dettaglio su cui non erano sicuri era quando le avrebbe chiesto di sposarlo; prima o dopo la Battaglia?


L’inizio della Battaglia si avvicinava sempre di più, e la folla non dovette attendere troppo a lungo. Quattro auree invisibili ma soverchianti si fecero improvvisamente strada tra la folla, e la confusione venne sostituita da un silenzio tombale.


La pressione proveniente dal cielo era chiaramente quella di alcuni Divine Sovereign! Era così terrificante che in molti si sentirono sul punto di cadere in ginocchio. Contemporaneamente, i quattro setta dei Realm King – la Città Settentrionale del Gelo, la setta delle Rovine Orientali, la setta delle Rovine Occidentali e la Nazione Meridionale della Fenice – fecero la loro comparsa, dirigendosi rispettivamente agli angoli a nord, est, ovest e sud del Campo di Battaglia.


Quattro barriere di colori differenti si alzarono verso il cielo, avvolgendo ognuna l’area corrispondente.


Quattro persone scesero dal cielo, quando le barriere furono complete. Accolsero gli sguardi pieni di rispetto, ammirazione e timore della folla, come se fossero degli dei.


“Benvenuto, Maestro della setta!”


“Benvenuto, mio Sovrano!”


“Benvenuto, mio Re!”


“Benvenuto, Maestro della setta!”


Tutti e quattro avevano un portamento maestoso e imperante, la loro aura avvolgeva il cielo e la terra, e ogni singolo abitante delle Rovine degli Inferi conosceva la loro fama. Perché erano i quattro uomini più potenti dei quattro Regni, i grandi Realm King delle Rovine degli Inferi!


Dalla Città Settentrionale del Gelo, il Divine Sovereign del Gelo!


Dal setta delle Rovine Orientali, il Divine Sovereign delle Rovine Orientali!


Dal setta delle Rovine Occidentali, il Divine Sovereign delle Rovine Occidentali!


E infine, dalla Nazione Meridionale della Fenice, il Divine Sovereign della Fenice!


I quattro Divine Sovereign si sedettero lentamente al centro dei rispettivi territori. Erano abituati a ricevere così tanta attenzione da ormai molto tempo.


Il silenzio avvolse di nuovo il Campo di Battaglia delle Rovine Centrali, quando i quattro Realm King si sedettero ai loro posti. I quattro Sovrani incrociarono per qualche istante l’uno gli sguardi degli altri, poi esaminarono le squadre dei loro avversari.


Ogni Regno doveva selezionare dieci partecipanti, e dovevano essere Divine King con meno di tremila anni.


Il numero dei Divine Sovereign di un Reame Intermedio si poteva contare sulle dita delle mani, e i Divine King di decimo livello erano praticamente veri e propri re, escludendo dall’equazione i Divine Sovereign. Quindi, non c’erano molti Divine King di decimo livello, e la restrizione sull’età ne riduceva ulteriormente il numero.


Grazie alle risorse incredibilmente abbondanti del Regno Centrale delle Rovine, i quattro Regni delle Rovine Infernali erano molto più forti di un normale Reame Intermedio della Regione Orientale. Non solo la Città Settentrionale del Gelo, la setta delle Rovine Orientali e la setta delle Rovine Occidentali erano riusciti a radunare dieci Divine King per la Battaglia, ma avevano persino dei sostituti per modificare la squadra a seconda delle necessità.


La Città Settentrionale del Gelo, in particolare, aveva sempre avuto a disposizione più di dieci sostituti ad ogni Battaglia.


L’unica eccezione era la Nazione Meridionale della Fenice. Anche con l’aiuto di rinforzi esterni, non riusciva mai a radunare dieci Divine King di decimo livello, al contrario degli altri Regni…


E quest’anno era lo stesso.


Nell’angolo riservato alla Città Settentrionale del Gelo, venti praticanti del mistero dall’aria orgogliosa erano in fila dietro al Divine Sovereign del Gelo. Solo i migliori avevano il permesso di partecipare alla Battaglia delle Rovine Centrali, perciò non è necessario specificare quanto fossero forti. E per quanto riguarda la quantità, venti Divine King di decimo livello erano più che sufficienti a sconfiggere tutti gli altri Regni prima ancora dell’inizio della Battaglia.


Per loro, la Battaglia delle Rovine Centrali serviva solo a dare sfoggio della loro potenza, non avevano bisogno di competere per le risorse. Quattro settori delle Rovine Centrali erano sempre e solo riservati a loro.


la setta delle Rovine Orientali e la setta delle Rovine Occidentali avevano ciascuno tredici Divine King di decimo livello. La Nazione Meridionale della Fenice, invece… stavolta aveva dodici Divine King, ma solo quattro di loro erano al decimo livello. Gli altri otto erano solo al nono.


Anche se non erano stati di nuovo così ridicoli da portare anche due Divine King di ottavo livello, come avevano fatto alla Battaglia precedente, sembrava comunque che la Nazione Meridionale della Fenice avrebbe avuto bisogno di molto altro tempo per liberarsi dal suo destino di essere l’ultima classificata.


Stavolta, però, probabilmente alla Nazione Meridionale della Fenice non importava nulla dell’esito della Battaglia.


Yun Che e Qianye Ying’er erano appena arrivati al bordo del Campo di Battaglia delle Rovine Centrali.


“La Battaglia delle Rovine Centrali si basa sul semplicissimo metodo del ‘Re della Collina’,” spiegò Qianye Ying’er: “Un membro della squadra dei vincitori della Battaglia precedente, in questo caso di quella della Città Settentrionale del Gelo, entra nel Campo di Battaglia per primo. Poi, viene sfidato dai membri di quelle degli altri tre Regni, uno dopo l’altro, finché non viene sconfitto!”


“Chi viene sconfitto lascia il Campo di Battaglia, mentre chi vince prende il suo posto e si difende dagli altri sfidanti. Ogni Regno può inviare al massimo dieci concorrenti sul Campo di Battaglia, e la classifica viene determinata dall’ordine in cui perdono tutti i loro rappresentanti.”


Poi, aggiunse: “La Nazione Meridionale della Fenice, che rappresenti, è da sempre ultima in classifica!”


“Questo tipo di torneo funziona quando ci sono solo due squadre, ma quattro? Non sembra affatto corretto. È facile allearsi con qualcun altro contro una singola squadra, anzi, è così facile da essere ridicolo.” Commentò Yun Che a bassa voce.


“Umpf. È una Battaglia. Non esiste correttezza durante le battaglie.” Sbuffò freddamente Qianye Ying’er: “La Città Settentrionale del Gelo comincia sempre per prima, e gli altri tre Regni si alleano sempre contro di lei. Eppure, non sono mai riusciti a sconfiggerla.”


“Non esistono regole ingiuste che non si possano rendere inutili con un potere assoluto!”


“Siamo arrivati.” Yun Che accompagnò Qianye Ying’er alla barriera intorno all’angolo della Nazione Meridionale della Fenice. Poi, prese lo Stemma della Fenice Meridionale che Nanhuang Chanyi gli aveva consegnato e lo distese verso la barriera. Questa si aprì con un lieve ronzio, e i due la oltrepassarono, sotto innumerevoli sguardi scioccati e confusi.


“Chi siete!” un grido riecheggiò nell’aria, seguito da una pressione schiacciante che avvolse Yun Che e Qianye Ying’er: “Perché avete lo Stemma della Fenice Meridionale?”


A parlare era stato un uomo anziano, coi capelli bianchi. Il suo grido spinse ogni singolo abitante della Nazione Meridionale della Fenice a trattenere il fiato dallo stupore… perché quello era l’unico altro Divine Sovereign della Nazione oltre al Divine Sovereign della Fenice stesso. Era il Guardiano Anziano, l’unico altro individuo senza pari in tutta la Nazione, Nanhuang Mofeng.


Solamente la Famiglia Reale della Fenice e i suoi concorrenti avevano il permesso di entrare nella barriera con lo Stemma della Fenice Meridionale. Yun Che e Qianye Ying’er non appartenevano chiaramente a nessuno dei due gruppi.


“Zio Feng.” Una voce educata li raggiunse subito dopo quella di Nanhuang Mofeng: “Sono le due persone che ho reclutato per aiutarci nella Battaglia. Sono stata io a consegnare loro lo Stemma.”


Quella voce fece svanire il terrore suscitato dal Divine Sovereign e la pressione esercitata dalla sua aura, come per magia. A parlare era stata nient’altri che Nanhuang Chanyi. Eppure, non solo questo non calmò Nanhuang Mofeng, ma lo fece persino diventare terribilmente scuro in volto: “Ridicolo! Sono solo due Divine King di quinto livello! Non sono degni di partecipare alla Battaglia Centrale delle Rovine! Assolutamente ridicolo!”


L’ultima volta, erano stati costretti a portare due Divine King di ottavo livello. Così, erano diventati il più grande zimbello della Battaglia Centrale delle Rovine. Per evitare di subire un’altra volta quell’umiliazione, si erano impegnati al massimo per assoldare un gruppo di potenti estranei come rinforzi. Persino il più debole fra loro era un Divine King di nono livello.


Normalmente, Yun Che e Qianye Ying’er sarebbero stati rispettati ovunque andassero, ma nella Battaglia delle Rovine Centrali?


La Nazione Meridionale della Fenice si sarebbe sicuramente classificata ultima come sempre, ma non potevano accettare una simile umiliazione!


“Si sbaglia,” disse Yun Che, con indifferenza: “Parteciperò solo io.”
                                


                                



