---
weight: 15650
title: Capitolo 1565 – La Miserabile Fenice Meridionale
pubDate: 2025-03-10T08:57:10.468Z
tags:
    - atg
---


Capitolo regolare,
8 in coda, <strong>0/10</strong> donazione</em>
<em>-Schadenfreude</em>


"Umpf." Beihan Mingzhi non aveva mostrato nessun rispetto a Wei Canglang. Strinse perfino gli occhi e sbuffò... Non stava cercando di nasconderlo affatto.


Wei Canglang si accigliò, ma non disse nulla. Rilasciò la sua Energia Misteriosa e trasformò l'oscurità attorno in migliaia di lame nere.


Tutti i partecipanti al torneo erano famosi, e Wei Canglang non faceva eccezione. L'Arte della Lama Diabolica che coltivava era estremamente brutale, una spada lunga un pollice avrebbe potuto polverizzare un'intera montagna.


Beihan Mingzhi non mosse un muscolo. Non assunse nemmeno una posizione di battaglia. La sola cosa che si mosse attorno a lui fu un ciclone oscuro.


Fissando Wei Canglang, l'uomo sogghignò e parlò con tono basso in modo che solo il suo avversario potesse sentirlo: "Non stavi guardando prima? La famiglia reale della Fenice Meridionale sta andando incontro alla morte e il giorno in cui il mio principe ereditario ascenderà sarà il giorno in cui la Fenice Meridionale morirà. Sei un guerriero rispettabile, perché hai scelto di servire un branco di idioti come un cane? Tutti i Divine King della Fenice Meridionale sono degli stupidi cani?"


"Tu!" Wei Canglang si arrabbiò. I Divine King di decimo livello erano figure riverite nei regni stellari intermedi e Wei Canglang non era mai stato umiliato in questo modo prima d'oggi.


Sapeva anche perché l'avversario lo stava provocando. Mentre la sua rabbia e la sua frustrazione crescevano, disse: "Vuoi morire!!"


"Credi di essere nella posizione di potermelo dire?" Beihan Mingzhi sogghignò. "Va bene, fatti avanti allora. Mostrami le tue capacità."


Incrociò le braccia al petto e insultò ulteriormente l'avversario: "Siamo allo stesso livello, ma tu sei solo uno stupido cane della Fenice Meridionale. Mi rovinerei la reputazione se attaccassi per primo."


"Crack!" Wei Canglang strinse i denti così tanto da rischiare di spaccarseli. Furioso, ringhiò e si mise in posizione. La lama nera come la pece che aveva creato si fermò per un istante per poi emanare un'aura insolita.


"La Spada Diabolica Finale?!" Grida scioccate risuonarono da ogni direzione. Anche le espressioni della gente della Fenice Meridionale cambiarono.


La Spada Diabolica Finale era la mossa più forte di Wei Canglang! Dato che Beihan Mingzhi aveva mantenuto il suo volume al minimo, nessuno aveva sentito ciò che aveva detto. Nessuno capiva perché Wei Canglang si era infuriato e aveva usato il suo asso nella manica così velocemente.


In quel momento, il calmo e composto Beihan Mingzhi scattò verso l'avversario e scagliò un'ondata oscura verso Wei Canglang. La Spada Diabolica Finale avrebbe richiesto diversi respiri di tempo per formarsi e Wei Canglang non credeva che Beihan Mingzhi avrebbe colto l'iniziativa dopo una provocazione del genere. Dato che era infuriato, Wei Canglang non aveva eretto nessuna difesa per proteggersi e il ciclone nero lo colpì al petto.


"Tu..." Wei Canglang strabuzzò gli occhi. Un istante dopo fu scaraventato all'indietro.


Normalmente, questo scontro sarebbe durato per un po' di tempo, ma ora Wei Canglang era nel suo stato più vulnerabile, così non riuscì a reagire nonostante avesse richiamato la sua Energia Misteriosa. L'uomo fu scagliato via, cadendo a terra gravemente ferito.


Chiunque svenisse, si arrendesse o fosse stato respinto dall'arena sarebbe stato considerato un perdente!


"Wei Canglang è fuori dal campo. Beihan Mingzhi ha vinto l'incontro!"


La dichiarazione risuonò nell'arena. Tutti rimasero esterrefatti per un momento e la maggior parte delle persone non si erano ancora rese conto di cos'era successo.


Aveva perso? Wei Canglang aveva perso così?!


"Questo..." Tutti i membri della Fenice Meridionale spalancarono gli occhi, impauriti. Sembrava che Nanhuang Mofeng avesse mangiato dello sterco.


Il motivo per cui aveva mandato Wei Canglang, uno dei più forti coltivatori del suo gruppo, era per proteggere il loro onore! Anche se Wei Canglang poteva essere inferiore a Beihan Mingzhi, alla peggio sarebbe stata una sconfitta dignitosa.


Ma un colpo solo... Ci era voluto un colpo solo di Beihan Mingzhi per scagliare via Wei Canglang dal campo.


Era la sconfitta più umiliante che si poteva subìre.


"Ahahah, ahahahahah!" La gente della setta delle Rovine Orientali e Occidentali ruppero il silenzio e iniziarono a ridere fragorosamente. Le loro risate avvilirono i membri della Fenice Meridionale.


Anche i coltivatori della Fenice Meridionale che erano venuti a guardare il torneo provarono imbarazzo per loro.


<em>Boom!</em>


Wei Canglang si rialzò in piedi di scatto. Era chiaro dal rivolo di sangue che scorreva dalle sue labbra che non aveva subìto troppi danni, ma la vergogna e la rabbia che stava sentendo erano così terribili che stavano sfigurando la sua espressione: "Beihan Mingzhi, tu..."


"Basta!" Il Divine Sovereign della Fenice Meridionale lo interruppe. Nessuno poteva accettare una sconfitta simile, ma comportarsi come un cattivo perdente avrebbe solo aumentato lo sdegno degli altri. "Il tuo avversario non ha infranto nessuna regola. Se non puoi accettare questo risultato, pensa esattamente a come hai perso."


"..." Wei Canglang strinse i denti e lanciò un'occhiata verso Beihan Mingzhi. L'unica cosa che ricevette in cambio fu un'occhiata piena di disprezzo. Sembrava che gli stesse dicendo con lo sguardo: "Sei davvero uno stupido cane."


Ci volle quasi tutta la sua determinazione, ma riuscì a trattenersi dall'attaccare Beihan Mingzhi. Chinando la testa, tornò tra gli spalti della Fenice Meridionale e prese posto.


La città del Gelo Settentrionale era il sovrano indisputabile del torneo e normalmente era troppo orgogliosa per usare dei metodi così meschini. La situazione di oggi era chiaramente diversa, ma... non solo voleva che la Fenice Meridionale perdesse, ma che lo facesse nel modo più miserabile e umiliante possibile!


"Non è colpa tua." Disse Nanhuang Mofeng mentre scoccava un'occhiataccia verso Nanhuang Chanyi. Aveva potere, posizione e grado di anzianità superiore rispetto a Nanhuang Chanyi, ma normalmente la trattava con rispetto perché lei era diventata una principessa ereditaria. Ora però non mostrava il minimo rispetto dal suo sguardo e dalla sua voce. Tutto ciò che era rimasto era solo gelo. "Chanyi, sai qual è la punizione per una traditrice... farai meglio a prepararti."


Nanhuang Chanyi continuò a rimanere in silenzio.


Il Divine Sovereign della Fenice Meridionale scoccò un'occhiata verso Nanhuang Mofeng, ma non disse nulla. Sembrava che fosse d'accordo con il vecchio.


"Eheh, tutti i Divine King della Fenice Meridionale sono così fragili?" Beihan Mingzhi scosse il polso per un po' per poi sogghignare con sdegno: "Quanto è deludente."


Non solo aveva umiliato la Fenice Meridionale nel modo peggiore possibile, li stava ridicolizzando apertamente adesso. Tutti i membri della Fenice Meridionale ora stavano stringendo i denti per la rabbia, ma non erano nella posizione per sfogarsi. Invece si rivolsero verso la silenziosa Nanhuang Chanyi e la guardavano in cagnesco... Qualunque rispetto e ammirazione che nutrivano per lei prima ora si era trasformato in biasimo e rabbia.


"Chi sarà il prossimo?!"


Un partecipante della setta delle Rovine Occidentali balzò e atterrò sul campo di battaglia dopo che Beihan Mingzhi finì di parlare: "Han Shao del Regno delle Rovine Occidentali vorrebbe avere l'onore di affrontarla in battaglia!"


La sua entrata aveva stabilito l'ordine di questo torneo.


"Sa di non poter rivaleggiare con il fratello Mingzhi, ma è certo di poter resistere ad almeno un colpo se non altro." Han Shao provocò il paese della Fenice Meridionale mentre ridacchiava.


"Le parole superflue sono inutili in battaglia." Disse il Divine Sovereign del Gelo Settentrionale, ma stava quasi sorridendo e sembrava che fosse compiaciuto.


"Ahah, prego!" Disse con un sorriso Beihan mingzhi.


Dopodiché, Beihan Mingzhi e Han Shao iniziarono a combattere, i poteri dei due grandi Divine King si scontrarono l'uno con l'altro. Sembrava che il torneo fosse davvero iniziato con questa lotta e non con lo scherzo di prima.


Dopo molto tempo, Beihan Mingzhi prevedibilmente vinse.


Il Regno delle Rovine Orientali sarebbe stato il prossimo a mandare un partecipante. Scelsero Zhong Yanfeng, uno straniero ingaggiato da loro che era un Divine King di decimo livello che dominava i regni occidentali.


Beihan Mingzhi aveva esaurito molta energia prima, ma riuscì ancora a rimanere un po' in vantaggio. Comunque non sarebbe riuscito a vincere facilmente la prossima volta.


Dopo il regno delle Rovine Orientali fu il turno del paese della Fenice Meridionale.


Se avessero mandato un altro Divine King di decimo livello, avrebbero avuto la certezza di vincere, avrebbero recuperato un po' della loro reputazione così.


Tuttavia, Zhong Yanfeng non attaccò Beihan Yanfeng, invece scoccò un'occhiata verso la città del Gelo Settentrionale per poi sorridere: "Lascio raramente il regno delle Rovine Orientali, ma ho sentito parlare delle sue abilità. Non potrò batterla, così mi arrendo."


Wow!


Il vincitore del torneo doveva accettare le sfide degli altri. Anche se uno sfidante avesse perso, sarebbe riuscito a consumare le energie del vincitore. Questo era il motivo per cui quasi nessuno si arrendeva durante la Battaglia delle Rovine Centrali.


La resa di Zhong Yanfeng causò del trambusto, ma gli spettatori si resero conto velocemente di cos'era accaduto e rivolsero degli sguardi compassionevoli verso il paese della Fenice Meridionale.


"Ahahah." Beihan Mingzhi rise fragorosamente. "L'ampiezza di vedute del fratello Zhong è ammirevole. Accetterò questo favore."


"Zhong Yanfeng si arrende. Beihan Mingzhi ha vinto l'incontro!"


A quanto pareva la città del Gelo Settentrionale non era la sola a tormentarli. Anche i regni delle Rovine Orientali e Occidentali stavano facendo di tutto per umiliarli... Con solo poche parole, Nanhuang Chanyi era riuscita a farli cadere dal paradiso per farli precipitare negli abissi dell'inferno.


Tutti i membri della famiglia reale e gli spettatori della Fenice Meridionale erano pallidi e furiosi. Ma... cosa potevano fare per cambiare la situazione?


Il paese della Fenice Meridionale mandò il suo secondo coltivatore, un altro Divine King di decimo livello.


Sfortunatamente a Beihan Mingzhi era rimasta ancora molta energia. Non solo aveva sconfitto il Divine King di decimo livello, lo aveva anche ferito gravemente.


Stavano competendo quattro gruppi, così il gruppo che aveva perso poteva solo ritornare a combattere dopo tre incontri. Sarebbe continuato finché tre di loro avrebbero perso tutti e dieci i partecipanti.


Questa era una battaglia tra Divine King al picco del loro stadio ed era epico ed entusiasmante. Ogni Divine King poteva mostrare le sue capacità e gli spettatori erano pieni di entusiasmo e meraviglia.


Tuttavia... tutti notarono che c'era qualcosa di strano.


La città del Gelo Settentrionale rimaneva la migliore. I loro coltivatori erano rimasti sul campo di battaglia per più tempo e avevano perso meno incontri. I regni delle Rovine Orientali e Occidentali avevano vinto e perso lo stesso numero di volte.


Ma il paese della Fenice Meridionale...


Ogni volta che arrivava il turno del paese della Fenice Meridionale, le altre tre parti avrebbero fatto sì che il loro contendente avesse abbastanza energia per tormentare i suoi sfidanti.


Il primo scontro... il secondo... il terzo... il settimo... l'ottavo...


Ogni singolo combattimento si concludeva con una sconfitta della Fenice Meridionale!


Storicamente era il paese più debole al torneo, ma avrebbe vinto alcuni scontri. Stavolta la situazione era completamente diversa. Non solo avevano perso ogni singolo combattimento, ma erano stati battuti miserabilmente.


La città del Gelo Settentrionale, la setta delle Rovine Orientali e il Palazzo Celeste delle Nove Luci... Uno qualunque di questi setta avevano più che abbastanza potere per soverchiare il paese della Fenice Meridionale. Solo perché Nanhuang Chanyi aveva deciso di rifiutare la proposta di matrimonio, si stavano coalizzando per schiacciarli...


Anche se non c'era stato un accordo precedente, era ovvio che stessero lavorando insieme per far perdere il paese della Fenice Meridionale!


Volevano che il paese della Fenice Meridionale lasciasse un marchio di vergogna indelebile nella storia del torneo e delle cinque Rovine Infernali stesse!


Nessuno era sorpreso dalla reazione della città del Gelo Settentrionale, ma il paese della Fenice Meridionale ora doveva affrontare anche gli altri due setta?


No, naturalmente no.


In un mondo dove la forza regnava sovrana, chi non avrebbe voluto schiacciare un debole che era destinato a rimanere sottomesso a grandi esperti?


La città del Gelo Settentrionale era sempre stato il regno più potente, ma ovviamente non era degno di così tanto rispetto... finché Beihan Chu non era entrato nella classifica dei Sovereign Celesti. Se avessero potuto attirare il suo favore, non sarebbe stato troppo eccessivo essere così spudorati.


La Battaglia delle Rovine Centrali stava continuando, ma tutti i membri della Fenice Meridionale avevano perso ogni interesse. In effetti non stavano nemmeno guardando l'arena.


Anche gli ultimi due combattenti della Fenice Meridionale avevano perso ogni spirito combattivo... Se avessero avuto la possibilità di scappare da questo torneo, l'avrebbero già fatto.


"Umpf, quanto è noioso." Mormorò tra sé e sé Qianye Ying'er mentre teneva chiusi gli occhi... Era un po' scorretto metterla in questi termini visto che era un'ex Divine Master e a questo torneo partecipavano solo un branco di Divine King.


Yun Che non aveva ancora detto una parola. In effetti stava concentrando la maggior parte dell'attenzione su Nanhuang Chanyi.


Questo perché la colpevole della caduta del paese della Fenice Meridionale era fin troppo calma.


"Hai visto abbastanza?" Disse Nanhuang Chanyi per poi rivolgersi verso di lui.


Questa era la prima volta che aveva detto qualcosa dopo l'inizio del torneo.


"..." Yun Che sorrise lievemente per poi rispondere: "La prossima volta si spogli prima di farmi questa domanda!"
                                


                                



