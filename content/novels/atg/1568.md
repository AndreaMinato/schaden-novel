---
weight: 15680
title: Capitolo 1568 – Istantaneamente Distrutto
pubDate: 2025-03-10T08:57:10.468Z
tags:
    - atg
---


Capitolo sponsorizzato, ringraziamo Federico!
6 in coda, <strong>0/10</strong> donazione</em>
<em>-Schadenfreude</em>


Il Divine Sovereign del Gelo Settentrionale era rimasto così sorpreso che si era dimenticato di dichiarare il vincitore dello scontro. Fu solo quando Nanhuang Chanyi lo provocò che si riprese e mostrò un'espressione scontenta.


"Oh?" Beihan Chu si girò a fissare Nanhuang Chanyi con rinnovata curiosità. Non si immaginava che avesse un lato del genere.


Per lui, Nanhuang Chanyi era fredda come l'acqua e gentile come il vento. A volte non si sarebbe mostrata in pubblico per diversi anni di seguito.


Dietro di lui, l'Eccelso Bubai stava fissando Yun Che come se ne dipendesse la sua stessa vita.


Questo perché il suo attacco aveva chiaramente emanato l'energia di un Divine King di quinto livello.


Si poteva nascondere o sopprimere la propria Energia Misteriosa con un artefatto, ma non si potevano falsificare le sue proprietà.


Così l'Energia Misteriosa che Yun Che aveva usato era indubbiamente quella di un Divine King di quinto livello, dimostrando che non stava nascondendo la sua coltivazione... Tuttavia, era anche di gran lunga più forte di quella di un normale guerriero al quinto livello del Divine King realm! Se non altro, questi Divine Sovereign non avevano mai visto un fenomeno del genere in tutta la loro vita!


"Qi Hanshan delle Rovine Occidentali ha perso... Yun Che della Fenice Meridionale ha vinto l'incontro."


Alla fine ci fu la dichiarazione, ma il suo tono era chiaramente diverso rispetto a prima.


"Cosa... cos'è successo?"


"Come... come ha potuto perdere il Maestro della setta Qi? Quel ragazzo non è solo al quinto livello?"


"Non può essere vero... Il Maestro della setta Qi ha sottovalutato il suo nemico? Ma anche se l'avesse fatto, non avrebbe comunque..."


.....


La dichiarazione del Divine Sovereign del Gelo Settentrionale ruppe il silenzio, agitando la folla. Da dei mormorii, iniziarono a fare clamore.


Il Divine Sovereign del Gelo Settentrionale fissò freddamente Nanhuang Chanyi per poi dire: "Questa vittoria ha cancellato il fatto che la Fenice Meridionale ha perso nove battaglie di fila? Avete vinto per un colpo di fortuna perché Qin Hanshan ha sottovalutato il suo nemico. È sgradevole compiacersi solo per una vittoria, no?"


La città del Gelo Settentrionale aveva ancora cinque rappresentanti e i setta delle Rovine Occidentali ed Orientali ne avevano tre ciascuno... e Yun Che era il solo rimasto per il paese della Fenice Meridionale.


Nonostante una bizzarra variabile fosse entrata in campo, il divario era ancora impossibile da chiudere. Il paese della Fenice Meridionale era destinato ad essere l'ultimo in classifica e nulla al mondo poteva cambiare questo fatto... Avevano semplicemente recuperato un po' della loro reputazione, niente di più.


Nanhuang Chanyi non disse nulla.


"Rovine Orientali, schierate il vostro sfidante per favore!"


Il Divine Sovereign delle Rovien Orientali rivolse lo sguardo di lato e disse: "Xueci, vai tu."


La richiesta di suo padre lo colse di sorpresa, ma si accigliò velocemente e rispose: "Ricevuto! Non vedevo l'ora di dargli una lezione comunque."


"Non sottovalutarlo." Disse con tono serio Dong Jiukui.


"Non preoccuparti, non sono un idiota come Qi Hanshan." Disse Dong Xueci per poi balzare sul campo di battaglia.


Quando Yun Che e Qi Hanshan avevano iniziato a combattere, tutti pensavano che sarebbe stato solo una breve commedia. Di conseguenza nessuno aveva visto come Qi Hanshan era stato sconfitto fino alla fine. Stavolta gli spettatori spalancarono gli occhi, così da non perdersi nemmeno un dettaglio.


Volevano assicurarsi che tutto ciò che era accaduto non fosse solo un'effimera illusione.


Dong Xueci fissò l'avversario e scosse con tranquillità i polsi: "Ci incontriamo di nuovo Yun Che. Come ci si sente ad essere il cane della Fenice Meridionale? Beh, sembra che tu sia abbastanza abile, così non c'è da meravigliarsi che ti abbiano reclutato così frettolosamente. Sfortunatamente sei solo una pedina che non è degna della nostra attenzione."


Yun Che non reagì affatto alla sua provocazione.


"Avanti. Mostrami tutti i trucchi che hai usato per cogliere di sorpresa Qi Hanshan, la potenza di un Divine King di quinto livello!" Disse con un sorriso Dong Xueci.


Le sue parole e la sua espressione erano piene di sdegno. Dava l'impressione che si trovasse di fronte ad una formica. Ma in realtà non era rilassato come fingeva di essere. Non era cieco, sapeva che Yun Che aveva ferito gravemente Qi Hanshan in un solo colpo. Era una scena che gli aveva fatto davvero impressione.


Ma naturalmente non credeva affatto che Yun Che sarebbe riuscito a sconfiggerlo... non importava quanto fosse potente il suo avversario, era solo un Divine King di quinto livello!


Un risultato ridicolo come quello di prima poteva accadere solo una volta. Era impossibile che perdesse se avesse combattuto con serietà!


Sperava di indurre Yun Che a commettere un'imprudenza, ma lui rimase impassibile come una scultura di pietra. In effetti le sue pupille oscure gli stavano facendo provare un senso di paura che non avrebbe dovuto sentire.


Nella formazione di battaglia della Fenice Meridionale, Qianye Ying'er stava ancora riposando ad occhi chiusi. Non aveva guardato il campo di battaglia nemmeno una volta fino ad ora. Nanhuang Chanyi le scoccò un'occhiata per poi chiedere all'improvviso: "Non sembri preoccupata per il benessere del tuo giovane maestro."


"..." Qianye Ying'er non disse nulla. Nanhuang Chanyi non era degna della sua attenzione.


Poteva permettere a Yun Che di farle ciò che desiderava, ma solo perché era degno di questo prezzo. C'erano poche persone che era disposta a guardare direttamente negli occhi.


<em>Shing!</em>


Si sentì il rumore di una spada sguainata e una lama nera come la pece apparì all'improvviso nella mano di Dong Xueci. Una foresta di spade nere apparì attorno a lui, creando delle increspature nere nello spazio.


"Mmh? Già la Spada delle Rovine Spettrali? Il fratellone ha intenzione di uccidere Yun Che in un solo colpo?" Commentò Dong Xueyan con un'espressione perplessa. La Lama delle Rovine Spettrali era una lama diabolica e uno dei più grandi artefatti della setta, e perfino Dong Xueci avrebbe dovuto consumare molta energia per usarla.


"Umpf! Credi seriamente che Yun Che sia solo un Divine King di quinto livello?!" Disse a bassa voce il Divine Sovereign delle Rovine Orientali.


Dong Xueyan ne fu sorpresa ma rispose immediatamente: "Credi che il fratellone perderà contro di lui?"


"Sarà meglio!" La voce del Divine Sovereign si incupì: "Altrimenti..."


<em>Rrrumbb!</em>


Dong Xueci menò un fendente ed evocò una sorprendente ondata di oscurità. La luce stessa si attenuò e una terrificante tempesta demoniaca capace di consumare la carne e le ossa si precipitò verso Yun Che.


"Due leggi!"


Grida di sorprese risuonarono per tutta l'arena.


Dong Xueci stava scatenando il potere dell'oscurità e del vento in una volta sola. La combinazione di entrambi gli elementi era perfetta e il suo controllo era quasi perfetto. Era abbastanza abile da attirare perfino l'attenzione di un Divine Sovereign.


"Non c'è da meravigliarsi il Divine Sovereign delle Rovine Orientali lo abbia scelto come successore. Il suo talento è davvero sbalorditivo."


"C'è un po' di potere da divine Sovereign nella sua energia!" Disse l'Eccelso Bubai e scoccò un'occhiata verso Dong Xueci. Nel suo sguardo spento trapelò un raro bagliore di apprezzamento: "Forse diventerà un Divine Sovereign entro mille anni."


"Il Regno delle Rovine Orientali è pieno di talenti sbalorditivi." Disse con un sorriso Beihan Chu. "Detto questo, quel Yun Che è più interessante di lui."


Ogni passo che Dong Xueci faceva era più pesante del precedente e il suo potere sigillò lo spazio attorno all'avversario. Yun Che stesso era completamente immobile, come se non potesse fare nulla per opporsi.


La quantità di potere di Dong Xueci era davvero scioccante, ma il suo avversario era solo un Divine King di quinto livello. Gli spettatori ebbero la sensazione che stesse esagerando.


Dong Xueci non disse più nulla e si fermò. L'oscurità e la tempesta si scatenarono allo stesso tempo, il principe balzò e menò un fendente verso Yun Che, causando uno squarcio terrificante nell'oscurità.


Era chiaro che avesse intenzione di uccidere Yun Che!


Uno qualunque dei suoi poteri sarebbe stato davvero terrificante da affrontare da solo, figuriamoci tutti e tre in una volta sola.


Se uno avesse tentato di assassinare un avversario durante la Battaglia delle Rovine Centrali, sarebbe stato punito, ma era un prezzo che Dong Xueci sarebbe stato disposto a pagare se avesse potuto uccidere Yun Che, la persona più irritante che avesse mai incontrato in tutta la sua vita!


<em>Boom!</em>
Il suo attacco a tutta forza impattò su Yun Che, ma invece di sentire l'impatto e spargere sangue come si aspettava, la lama passò attraverso il suo corpo e colpì il suolo.


"Cos..." Dong Xueci aveva usato il suo potere a tutta forza, così, dopo che non era riuscito ad entrare in contatto con il suo avversario, lo slancio lo fece barcollare in avanti.


L'esplosione dell'oscurità e del vento seminò distruzione. Nessuno poteva vedere cosa stava succedendo dietro questa scarica di elementi.


Dong Xueci cadde a terra goffamente dopo aver mancato il bersaglio. Una figura apparì vicino a lui e gli prese di mano la lama.


All'inizio la spada emise un grido acuto e tentò di dimenarsi, ma un bagliore oscuro la fece sottomettere, facendola tremare incontrollatamente... Allo stesso tempo, la connessione tra Dong Xueci e la sua arma fu completamente troncata.


Dong Xueci si spaventò a morte. Si girò per fissare Yun Che e fu scioccato nello scoprire che la tempesta non era riuscita a ferirlo minimamente. In effetti, gli abiti di Yun Che sembrava completamente intoccato dagli elementi attorno a lui. Sembrava che il suo attacco non fosse stato altro che un'illusione inutile.


"Sciocco." Disse piano Yun Che per poi dare un pugno al petto di Dong Xueci.


Il rumore delle ossa che si rompevano fu così forte da essere assordante e i suoi organi interni furono distrutti in un istante. Una terribile ondata di potere trapassò la schiena di Dong Xueci... il principe ebbe la sensazione di essere trapassato facilmente, ma come... come poteva un Divine King di quinto livello dargli un colpo del genere?!


I piedi di Dong Xueci erano fermamente piantati a terra però. Non fu scaraventato via finché Yun Che non gli diede un rovescio con la spada diabolica.


<em>Slap!!</em>


La spada colpì il viso di Dong Xueci, causando una pioggia di sangue e carne. Dong Xueci gridò in modo agghiacciante e cadde verso la formazione di battaglia delle Rovine Orientali.


Nessuno vide cos'era successo a causa del velo d'oscurità. Yun Che all'inizio sembrava completamente impotente quando Dong Xueci aveva evocato due elementi e lo aveva immobilizzato, ma la persona che fu scaraventata via, sputando sangue e urlando era proprio Dong Xueci!


Era stata lanciata via anche la lama diabolica che conteneva il suo potere!


"Xueci!"


"Giovane maestro!!"


Scioccati, tutti i membri nella formazione di battaglia delle Rovine Orientali si precipitarono da Dong Xueci. Il Divine Sovereign si teletrasportò accanto a lui e lo prese al volo. La sua espressione si incupì subito quando notò la gravità delle ferite di suo figlio.


"Onorabile... padre..."


Dong Xueci era a stento cosciente, ma i suoi occhi socchiusi sembravano incredibilmente vuoti... Era solo un pugno... il pugno di un Divine King di quinto livello...


Era un incubo... Doveva essere un incubo!


"Sta zitto!" Ringhiò il Divine Sovereign per poi riversare la sua energia nel petto di suo figlio per evitare che le sue ferite si aggravassero. L'uomo stava tremando per la furia e l'intento omicida. Sembrava sul punto di perdere completamente il controllo.


La ferita di Dong Xueci non l'avrebbe ucciso, ma sicuramente aveva distrutto la sua coltivazione!!


Anche se il Divine Sovereign delle Rovine Orientali avesse speso tutte le risorse migliori che poteva, suo figlio non sarebbe mai più riuscito a rientrare nella via del divino.


Un praticante del mistero che non poteva coltivare oltre la via del divino non era diverso da un invalido in un regno stellare intermedio.


Dong Jiukui fu il secondo a raggiungere Dong Xueci e notò velocemente l'insolita reazione del Divine Sovereign. La sua espressione cambiò drasticamente quando esaminò Dong Xueci con la sua percezione.


"Come... come sta il fratellone?" Chiese Dong Xueyan con ansia.


Dong Jiukui rimase in silenzio per molto tempo. Alla fine disse con tono impotente: "È stato... ridotto ad un invalido..."


<em>Boom!</em>


La rivelazione tuonò nelle loro menti. A terra, gli occhi di Dong Xueci diventarono così rossi che sembrarono essere sul punto di esplodere da un momento all'altro.


Invalido...


Non era stato un estraneo a fare questo commento, ma Dong Xueci stesso! Questo significava che era davvero spacciato!


Un invalido non sarebbe potuto diventare il principe ereditario delle Rovine Orientali. Sarebbe diventato la persona meno importante nel regno. Nessuno lo avrebbe più ammirato, invidiato o avrebbe avuto paura di lui. Sarebbe diventato il rifiuto che perfino il più debole coltivatore avrebbe avuto il diritto di ridicolizzare e disprezzare!


"Ah..." Dong Xueyan divenne mortalmente pallida mentre mormorava stordita: "Im... impossibile... non può essere vero..."


All'improvviso il suo sguardo divenne gelido e gridò: "Yun Che... È tutto a causa di Yun Che! come osa... padre, devi ucciderlo! Devi ucciderlo!"


<em>Slap!!</em>


Il Divine Sovereign delle Rovine Orientali si girò di scatto e la schiaffeggiò. La giovane fu scaraventata via e lo schiaffo fu così forte che riecheggio per l'intera arena.


Cupo e ansimante, il Divine Sovereign mormorò: "Se voi mocciosi arroganti e ignoranti non l'aveste cacciato via, quest'uomo sarebbe stato uno dei nostri! Non sarebbe mai andato nel paese della Fenice Meridionale!"


"Ce... ce lo siamo meritati!"


"Ugh... ah... ah..." Dong Xueci gemette più e più volte mentre tremava come una larva morente.


Dong Xueyan stessa si stava tenendo la metà del viso ricoperta di sangue e stava giacendo a terra immobile... A questo punto era troppo tardi per provare rimpianto.
                                


                                



