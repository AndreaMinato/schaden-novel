---
weight: 15700
title: Capitolo 1570 – Uno Contro Dieci
pubDate: 2025-03-10T08:57:10.469Z
tags:
    - atg
---


<em><strong>Capitolo regolare, 5 in coda, 0/10 donazione</strong></em>


<em><strong>-Alstor</strong></em>






Waah—


Il Campo di Battaglia delle Rovine Centrali cadde immediatamente in preda al caos. Perché Nanhuang Chanyi aveva appena pronunciato l’affermazione più ridicola della storia della Battaglia.


Voleva che gli ultimi concorrenti della Città del Gelo Settentrionale, del Regno Orientale delle Rovine e del Regno Occidentale delle Rovine affrontassero il suo!?


Yun Che aveva appena stupito tutti, questo era innegabile, ma agli altri tre setta restavano in totale dieci concorrenti! Inoltre, erano tutti al picco del Divine King Realm!


Anche se Yun Che aveva vinto i due precedenti incontri dominando gli avversari, e anche ipotizzando che fosse ancora in piena forma… era comunque un’idea terribilmente stupida fargli affrontare dieci persone da solo!


O Nanhuang Chanyi era impazzita, o… si stava semplicemente vantando, e quello era un bluff.


“Chanyi, cosa diavolo hai che non va oggi!?!?” gridò Nanhuang Mofeng. Se avesse continuato a trattenere la sua rabbia, probabilmente avrebbe avuto un attacco di cuore.


“Mofeng.” Disse tranquillamente il Sovereign della Fenice: “Tieni per te le tue opinioni e osserva.”


“…” lo sguardo di Nanhuang Mofeng scattò irregolarmente dal Sovereign della Fenice a Nanhuang Chanyi. Aveva chiuso la bocca, come il suo Sovereign gli aveva ordinato, ma in quella situazione per lui era ovviamente impossibile calmarsi.


“Hahahahaha!” il Sovereign delle Rovine Occidentali rise a squarciagola: “Nanhuang, per caso tua figlia è impazzita?”


Non era solamente un commento sarcastico… finora, tutto ciò che Nanhuang Chanyi aveva fatto era stato estremamente bizzarro. Il suo atteggiamento era completamente diverso da quello che si diceva, e le sue azioni si erano rivelate del tutto inappropriate a una persona del suo status e con la sua carica. In effetti, nell’istante stesso in cui aveva respinto la proposta di matrimonio di Beihan Chu, in molti avevano cominciato ad avere un sospetto.


“Per caso avete paura?” sussurrò a bassa voce Nanhuang Chanyi.


“Certo che no. Il punto è che la Nazione Meridionale della Fenice non merita così tanta attenzione.” Rispose il Sovereign delle Rovine Orientali: “I nostri concorrenti sono più eroici di quanto si possa concepire. Figurarsi dieci, persino –”


“Ah!” il Sovereign del Gelo all’improvviso sollevò una mano e interruppe il Sovereign delle Rovine Orientali prima che potesse finire di parlare. Poi, disse: “Vuole che le nostre tre squadre inviino tutti i loro concorrenti ad affrontare il vostro ultimo rappresentante? Non riesco a credere che abbia detto qualcosa di così ridicolo. Se accettassi, disonorerei i nostri concorrenti, indipendentemente dall’esito dello scontro.”


Il Sovereign del Gelo aveva ragione. Dieci contro uno? Che terribile vergogna! Anche se i Sovrani avessero accettato la scommessa, forse non sarebbero riusciti a convincere i dieci Divine King ad obbedire.


“Principessa della Fenice, immagino sia sicura che questo Sovereign rifiuti la scommessa, giusto?” all’improvviso, il Sovereign del Gelo sorrise minacciosamente, provocandola: “Al contrario, sono molto, molto interessato! Già, siamo semplicemente costretti ad accettare!”


Il Sovereign delle Rovine Orientali e il Sovereign delle Rovine Occidentali spalancarono gli occhi simultaneamente.


“… A quanto pare, il Sovereign del Gelo ha già deciso cosa scommettere. Quindi, perché non ce lo dice subito?” disse Nanhuang Chanyi, con lo stesso identico tono di prima. Tuttavia, la folla percepì una leggera incertezza, e tutti notarono che aveva esitato per un istante prima di rispondere.


“La mia proposta è molto semplice. Se in qualche modo la vostra Nazione Meridionale della Fenice riuscirà a vincere…” il sorriso del Sovereign del Gelo si allargò sempre più, mentre parlava: “Sarete i vincitori della Battaglia delle Rovine Centrali. Oltre ai quattro settori che riceverete in quanto campioni, anche la Città del Gelo Settentrionale vi cederà i suoi quattro… mi scusi, intendevo dire, i tre settori che le spetteranno in quanto seconda classificata.”


Pfft…


Chissà quante persone scoppiarono a ridere prima ancora che il Sovereign del Gelo finisse la frase.


Persino il Sovereign delle Rovine Orientali e quello delle Rovine Occidentali fecero fatica a trattenersi.


Uno contro dieci… contro dieci Divine King al picco. Se Yun Che avesse vinto, sarebbero stati disposti persino a mangiare del letame!


“Ma se la Nazione Meridionale della Fenice perderà…” disse il Sovereign del Gelo, con un mezzo sorriso sulle labbra e socchiudendo leggermente gli occhi: “Non ci abbasseremo certo a chiedervi di rinunciare al vostro unico settore delle Rovine Centrali, ma… lei dovrà seguire mio figlio al Palazzo Celeste delle Nove Luci!”


“Non sarà né sua moglie né una sua concubina. Sarà sua serva, e lo servirà per cento anni!”


Waa ––


Ancora una volta, scoppiò il caos.


Il Sovereign del Gelo non si sarebbe spinto a tanto se prima Nanhuang Chanyi non avesse rinunciato a ogni finzione di cordialità, ma ormai l’aveva fatto, dunque non aveva alcun motivo per continuare ad essere ragionevole.


Nanhuang Chanyi aveva rifiutato pubblicamente la proposta di matrimonio di Beihan Chu, umiliandolo profondamente. Quindi, il Sovereign del Gelo decise di sfruttare quell’occasione che Nanhuang Chanyi stessa gli aveva fornito per restituirle l’umiliazione, chiedendole di diventare serva di Beihan Chu in caso di sconfitta.


Aveva dichiarato apertamente la sua rabbia nei confronti della Nazione Meridionale della Fenice! Per aver offeso la Città del Gelo Settentrionale ancora una volta, dopo che questa aveva offerto loro un ramo d’ulivo, avrebbe costretto Nanhuang Chanyi a diventare serva di suo figlio! Dopo le sue continue mancanze di rispetto, non valeva neint’altro!


Si voltò verso Nanhuang Chanyi. Aveva accettato quella scommessa praticamente già vinta… e l’aveva sfruttata per imporre le sue condizioni!


Ancora una volta, Nanhuang Chanyi tornò al centro dell’attenzione. Il contrattacco del Sovereign del Gelo era stato terribilmente insidioso. Se Nanhuang Chanyi avesse accettato la scommessa, sarebbe diventata serva di Beihan Chu dopo la sconfitta di Yun Che. Ma se avesse rifiutato, si sarebbe praticamente presa a schiaffi da sola e avrebbe infangato l’onore dell’intera Nazione Meridionale della Fenice.


Nanhuang Chanyi rispose: “Sovereign del Gelo, non crede che la posta in palio sia semplicemente ridicola!?”


Il Sovereign del Gelo aveva previsto una reazione simile. Sollevò lo sguardo e scoppiò a ridere: “Hahahaha? Cosa c’è? Ci sta ripensando? È stata lei a proporre questa scommessa, dov’è finito il suo coraggio? È questo il cosiddetto orgoglio della Nazione Meridionale della Fenice?”


“Sovereign del Gelo, sembra che lei abbia frainteso.” Disse con indifferenza Nanhuang Chanyi: “Ho per caso detto di voler annullare la scommessa?”


“Una scommessa è una scommessa, quindi lei ha il diritto di chiedere ciò che vuole nel caso lei vinca. Ma che diritto ha di decidere cosa spetta a me nel caso sia io a vincere?”


“Oh, davvero?” rispose il Sovereign del Gelo, sorridendo: “In effetti ha ragione. In tal caso, la prego di dirmi cosa, secondo lei, vale quanto cento anni di servitù, Nanhuang Chanyi.”


“Non sarebbe in grado di permettersi cento anni di mia servitù neppure cedendomi l’intero Regno delle Rovine Settentrionali.” Rispose Nanhuang Chanyi: “Ma questa è una scommessa, dunque deve esserci qualcosa in palio. E deve trattarsi di qualcosa che quelli come voi possano permettersi. È una scelta difficile, ma direi che…”


“Se vinceremo noi, la Nazione Meridionale della Fenice riceverà l’intero Regno Centrale delle Rovine! Compresi i settori della setta delle Rovine Orientali e della setta delle Rovine Occidentali!”


“Inoltre, il Regno Centrale delle Rovine resterà sotto il nostro controllo per cinquecento anni, anziché cinquanta!”


Il Sovereign del Gelo corrugò per un attimo la fronte, ma poi si rilassò subito. Dopo aver sentito la prima metà della risposta di Nanhuang Chanyi, aveva immaginato che gli avrebbe chiesto qualcosa di eccessivo e impossibile da accettare, come “lei si dovrà suicidare immediatamente” o “dovrà diventare schiavo della Nazione Meridionale della Fenice”.


Cedere l’intero Regno Centrale delle Rovine alla Nazione Meridionale della Fenice per cinquecento anni non era certo una cosa da poco. Se davvero la Nazione Meridionale della Fenice avesse vinto, con quella quantità gigantesca di risorse la sua forza sarebbe cresciuta rapidamente, mentre quella degli altri tre Regni sarebbe diminuita.


Tuttavia, quella richiesta non era così esagerata da terrorizzarlo e farlo esitare, né tantomeno da spingerlo a rifiutare la scommessa.


Alla fine, Nanhuang Chanyi aveva dimostrato di essere solo una ragazza con meno di trecento anni d’esperienza, e per di più con qualche rotella fuori posto.


“Nessun problema! Non c’è nessun problema!” il Sovereign del Gelo accettò così rapidamente che le parole di Nanhuang Chanyi stavano ancora riecheggiando per il Campo di Battaglia. Poi, lanciò delle occhiate alla sua sinistra e alla sua destra, verso i Sovereign delle Rovine Orientali ed Occidentali, chiedendo: “Fratelli delle Rovine Orientali e Occidentali, cosa ne pensate?”


“Beh, anche i nostri concorrenti prenderanno parte a questa scommessa, quindi è logico che dobbiamo esprimerle apertamente il nostro appoggio, hehe.” Disse il Sovereign delle Rovine Occidentali, sorridendo.


“Non ho nessuna obiezione!” rispose senza esitare il Sovereign delle Rovine Orientali.


In apparenza, poteva sembrare che i loro due Regni non avrebbero guadagnato nulla in caso di vittoria, ma in realtà la Città del Gelo Settentrionale e – ancora più importante – Beihan Chu avrebbero dovuto loro un grosso favore! Non avevano alcun motivo per cui rifiutare.


“D’accordo!” il Sovereign del Gelo annuì: “Vuole aggiungere qualcos’altro alla sua richiesta, Principessa della Fenice Meridionale?”


Era un perfetto esempio del detto secondo cui “non puoi liberarti di una tigre affamata”. Era stata Nanhuang Chanyi a proporre la scommessa dello scontro uno contro dieci, e il Sovereign del Gelo aveva accettato senza esitare. Quindi, ora non aveva più la possibilità di tornare sui suoi passi. Non che prima l’avesse, a giudicare dalle espressioni avide e impazienti dei Sovereign del Gelo, delle Rovine Orientali e delle Rovine Occidentali… anche se avesse gettato al vento l’onore della Nazione della Fenice Meridionale, in un modo o nell’altro sarebbe stata costretta a confermare la scommessa.


“D’accordo!” Nanhuang Chanyi annuì: “La Nazione Meridionale della Fenice non ha altro tempo da perdere con questa ridicola Battaglia, in ogni caso. Realm King, potete scegliere subito i vostri concorrenti.”


Il Sovereign del Gelo sorrise e si voltò verso la squadra del suo Regno. La sua aura avvolse cinque concorrenti, ai quali disse: “Voi cinque affronterete onorevolmente la Nazione Meridionale della Fenice.”


“Certo!” risposero all’unisono i cinque Divine King al picco.


Se fosse stata una qualsiasi altra battaglia, il loro orgoglio avrebbe impedito loro di prendere parte a uno scontro così ingiusto. Ma il Sovereign del Gelo, con le sue parole, aveva trasformato quell’incontro in una barzelletta, e una volta ucciso quel concorrente della Nazione Meridionale della Fenice, si sarebbero potuti godere lo spettacolo di Nanhuang Chanyi resa serva di Beihan Chu per cento anni. Naturalmente, tutta la loro riluttanza era svanita.


Ma c’era una persona – una persona molto importante – coinvolta in quella scommessa, a cui nessuno si era preoccupato di chiedere cosa ne pensasse.


Yun Che si voltò lentamente e fissò Nanhuang Chanyi, poi le inviò una trasmissione sonora: “Mi hai davvero appena usato come tua pedina!?”


Il suo tono era freddo, tagliente e ostile.


“Ammetto di aver preso questa decisione sul momento, e so che non è stato corretto proporre la scommessa senza consultarti. Ma… sei stato tu a prendere parte a questa Battaglia delle Rovine Centrali e a scegliermi come tua protettrice, perché hai bisogno di me per qualcosa, giusto? Sei un uomo pieno di risorse, quindi perché non sfruttare come si deve le tue abilità e, poi, chiedermi una ricompensa maggiore?”


“E cosa succederebbe se, alla fine, scoprissimo che il prezzo per il mio aiuto sia più grande di quanto tu possa pagare?”


“Questo è impossibile!”


“…” Quando Yun Che si voltò di nuovo, di fronte a lui c’erano già dieci persone dall’aura molto potente.


Tutti e dieci erano Divine King al picco! Cinque dal Regno Settentrionale delle Rovine, tre dal Regno Occidentale delle Rovine e due dal Regno Orientale delle Rovine.


Ognuno di loro era un membro indispensabile di un setta dei Realm King, o il sovrano assoluto di un Regno più piccolo. Tutti loro erano famosi nelle Cinque Rovine degli Inferi.


Normalmente, solo Divine King al picco partecipavano alla Battaglia delle Rovine Centrali e quasi tutti gli incontri erano incredibilmente intensi. Escludendo i Divine Sovereign, non sarebbe stato esagerato dire che nella Battaglia delle Rovine Centrali si affrontavano gli individui più potenti delle Cinque Rovine degli Inferi.


Quindi, uno scontro fra dieci Divine King al picco e un unico avversario dalla forza misteriosa di cinque livelli inferiore…


Figurarsi la Battaglia delle Rovine Centrali, nessuno aveva mai assistito a nulla del genere.


E il modo in cui la Nazione Meridionale della Fenice si era messa da sola in quella situazione era quasi degno di lode.


“Chanyi…” alla fine, il Sovereign della Fenice non riuscì a trattenersi dall’avvicinarsi a Nanhuang Chanyi e chiamarla piano per nome.


“Non si preoccupi, Onorevole Padre.” Rispose Nanhuang Chanyi, così piano che solo lui poté sentirla: “So che può sembrare incredibile, ma dieci Divine King al picco non sono altro che un branco di cani in confronto a quell’uomo.”


“…” Il Sovereign della Fenice inarcò le sopracciglia, e le sue labbra continuavano a muoversi, come se volesse farle un milione di domande. Alla fine, però, decise di restare in silenzio.


Per una frazione di secondo, l’esilarante scena di dieci Divine King al picco contro un Divine King di quinto livello rimase sul Campo di Battaglia, come congelata nel tempo. Poi, il Sovereign del Gelo fece qualche passo in avanti e dichiarò: “La Nazione Meridionale della Fenice deve essere davvero sicura di sé, per avere il coraggio di proporre una scommessa simile. Sono sicuro che questa battaglia sarà leggendaria, come nessun’altra che i presenti abbiano mai visto.”


Il suo commento sarcastico fece scoppiare a ridere molte persone.


“Inoltre, c’è molto in palio. Se la Città del Gelo Settentrionale, la setta delle Rovine Occidentali e la setta delle Rovine Orientali perderanno, allora il Regno Centrale delle Rovine sarà sotto al totale controllo della Nazione Meridionale della Fenice per cinquecento anni. Nessun membro del Regno Settentrionale, di quello Occidentale né di quello Orientale avrà il permesso di mettervi piede.”


“Tuttavia, se per puro caso fossimo noi a vincere, la Principessa Ereditaria della Fenice dovrebbe recarsi al Palazzo Celeste delle Nove Luci e servire il Giovane Maestro del Palazzo della Spada Nascosta, Beihan Chu, per cento anni. Non potrà andarsene prima che quel periodo di tempo sia trascorso. Tutti i presenti sono testimoni di questa scommessa!”


Si voltò verso Beihan Chu e l’Eccelso Bubai e fece un inchino. Poi, disse: “Giovane Maestro di Palazzo, la posta in palio a questa scommessa riguarda la suddivisione del Regno Centrale delle Rovine, quindi credo si possa considerare parte della Battaglia. Quindi, vorrei chiederle di fare da supervisore a questo incontro.”


“D’accordo.” Beihan Chu annuì: “Io, Beihan Chu, accetto di fare da supervisore per questo scontro a nome del Palazzo Celeste delle Nove Luci! Chiunque infranga le regole o non mantenga la parola data sarà punito dal Palazzo Celeste delle Nove Luci.”


Beihan Chu aveva parlato molto poco dall’inizio della Battaglia delle Rovine Centrali, e ancora meno aveva dato suggerimenti o espresso opinioni di parte. Aveva svolto alla perfezione il suo compito di supervisore, fino a quel momento.


La sua approvazione fu l’ultimo chiodo della bara. Per la Nazione Meridionale della Fenice ormai era impossibile annullare la scommessa.


“Grazie, Giovane Maestro di Palazzo.” Il Sovereign del Gelo si inchinò con un leggero sorriso sulle labbra, poi si voltò di nuovo verso il Campo di Battaglia. Poi, la sua espressione si fece seria e, con un cenno della mano, dichiarò: “Iniziate!”
                                


                                



