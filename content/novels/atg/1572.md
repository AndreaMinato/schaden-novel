---
weight: 15720
title: Capitolo 1572 – Cercare Disperatamente Guai
pubDate: 2025-03-10T08:57:10.469Z
tags:
    - atg
---


<em><strong>Capitolo sponsorizzato! Grazie mille Federico! 4 in coda, 0/10 donazione</strong></em>


<em><strong>-Alstor</strong></em>






“Ah no?” Beihan Chu ridacchiò: “Yun Che, sono qui come supervisore della Battaglia delle Rovine Centrali in nome del mio Maestro e del Palazzo Celeste delle Nove Luci. Anche lo scontro che si è appena concluso ricade sotto la mia giurisdizione.”


“In quanto giudice e supervisore della Battaglia, come posso tollerare che il regolamento venga violato!?” Il tono di Beihan Chu rimase immutato, ma la sua espressione si fece un po’ più cupa: “Faresti meglio a non mentire, soprattutto non di fronte a me.”


“Oh, davvero?” rispose Yun Che, con un falso sorriso: “Allora mi dica, che Artefatto Diabolico avrei utilizzato, esattamente?”


“Hehe.” Aspettandosi una risposta del genere da Yun Che, Beihan Chu ridacchiò e disse: “L’Artefatto Diabolico che hai usato dovrebbe essere una sorta di ricettacolo, in grado di rilasciare all’istante la grande quantità di Energia Misteriosa Oscura contenuta al suo interno. Non appena l’oscurità si è diffusa, ha bloccato la nostra vista e la nostra percezione spirituale, dunque naturalmente non abbiamo visto nulla.”


“Inoltre, è davvero in grado di rilasciare una Energia Misteriosa Oscura in grado di immobilizzare dei Divine King al picco e corrodere così tanto la loro aura. Considerando la tua forza misteriosa, gli unici Artefatti Diabolici che potresti controllare e che sono capaci di produrre effetti del genere sono proprio i ricettacoli di Energia Misteriosa, ho ragione?”


La spiegazione calma e senza fretta di Beihan Chu convinse tutti i presenti. Cominciarono a capire la situazione, e ad ammirarlo sempre più.


Nessun membro della Nazione Meridionale della Fenice intervenne, le loro espressioni erano combattute… era chiaro che anche loro credessero ciecamente che Yun Che avesse usato un qualche Artefatto Diabolico dall’incredibile potenza. L’oscurità che aveva completamente bloccato la loro percezione spirituale doveva essere stata rilasciata da quell’Artefatto… altrimenti, Yun Che come avrebbe potuto sconfiggere da solo dieci Divine King al picco!?


Inoltre, li aveva persino feriti tutti gravemente in pochi secondi!


Del resto, anche concedendogli il beneficio del dubbio e supponendo che fosse davvero così forte da sconfiggere dieci Divine King al picco, perché avrebbe improvvisamente rilasciato quell'Energia Misteriosa Oscura che aveva isolato il Campo di Battaglia fin dall’inizio dello scontro? Era chiaro che stesse nascondendo qualcosa.


“Tutte queste sono solo ipotesi e congetture.” Yun Che mantenne lo stesso atteggiamento freddo e distaccato di prima, il che fece infuriare tutti i presenti: “Per caso, tutti i membri del suo Palazzo Celeste delle Nove Luci agiscono solo in base a ipotesi e congetture?”


“Bastardo!” non appena Yun Che pronunciò quelle parole, il Sovereign del Gelo si infuriò e si agitò: “Come osi mancare di rispetto al Palazzo Celeste delle Nove Luci, sei forse stanco di vivere!?”


“Non c’è bisogno di arrabbiarsi, Onorevole Padre.” Beihan Chu sollevò una mano, non sembrava affatto infuriato. In effetti, il leggero sorriso sulle sue labbra si era inaspettatamente allargato di parecchio: “In effetti, è vero che nessuno di noi ha visto Yun Che usare l’Artefatto Diabolico, perciò la sua obiezione è più che ragionevole. Chiunque altro, se fosse al suo posto, cercherebbe tenacemente di rendere valido il risultato dello scontro, che sembrava così difficile da vincere.”


“Tuttavia,” disse Beihan Chu, con uno strano bagliore negli occhi: “Dato che sono il giudice e supervisore della Battaglia, naturalmente devo assicurarmi che il risultato finale sia il più giusto.”


Lasciò il posto d’onore e camminò lentamente verso il Campo di Battaglia, rilasciando la sua aura vaga ma soffocante da Divine Sovereign, che avvolse l’intera zona, e persino la sua voce a quel punto divenne più minacciosa e spaventosa: “Dato che sostieni così testardamente di non aver usato un Artefatto Diabolico proibito, più potente di te, stai affermando di aver sconfitto con le tue sole forze dieci Divine King al picco e di averli feriti gravemente in meno di dieci secondi.”


“Anche se nessuno al mondo crederebbe mai a una bugia così patetica e ridicola, ti concederò l’occasione di dare prova delle tua forza… Devi mostrarcela!”


Beihan Chu atterrò al centro del Campo di Battaglia delle Rovine Centrali. Si fermò di fronte a Yun Che, con entrambe le mani dietro la schiena, e disse con calma: “In quanto giudice di questo incontro, duellerò personalmente con te. Se durante il nostro scontro riuscirai a dimostrare di essere davvero forte quanto affermi di essere, allora nessuno potrà sollevare altre obiezioni e, ovviamente, anche la tua vittoria nella battaglia di prima verrà ufficializzata. Inoltre, come da scommessa, per i prossimi cinquecento anni il Regno Centrale delle Rovine sarà sotto al completo controllo della Nazione Meridionale della Fenice.”


BUZZZ————


Fu come se l’intero Campo di Battaglia si fosse riempito d’api, tanto clamore scoppiò fra gli spettatori.


La Battaglia delle Rovine Centrali era una competizione fra Reami Stellari Intermedi. E chi era Beihan Chu!? Era ancora molto giovane, eppure era già diventato uno dei Giovani Maestri di Palazzo del Palazzo Celeste delle Nove Luci. Era persino entrato nella Classifica dei Sovereign Celesti, e anche nei Reami Superiori sarebbe stato considerato una persona straordinaria e di grande fama, avrebbe attratto l’attenzione ovunque fosse andato!


Beihan Chu, che possedeva un simile status, avrebbe davvero duellato personalmente contro Yun Che solo per “avere una prova della sua forza”!?


Il Sovereign delle Rovine Occidentali intervenne rapidamente: “Non possiamo permetterlo! Non possiamo assolutamente permetterlo! Provare una questione così insignificante è incredibilmente semplice! Giovane Maestro di Palazzo, il suo status è così prestigioso, come possiamo permettere che lei si abbassi a tanto per noi?”


“Esatto! È solo un insignificante membro della Nazione Meridionale della Fenice che sta cercando di ingannarci, quindi come possiamo lasciare che lei intervenga personalmente, Giovane Maestro di Palazzo! Se crede che abbia infranto il regolamento, allora posso affrontarlo io al suo posto, Giovane Maestro di Palazzo. A lei basterà fare da giudice.” Aggiunse agitato il Sovereign delle Rovine Orientali.


Ma il Sovereign del Gelo non tentò di fermare Beihan Chu. Nessuno conosce un uomo meglio di suo padre, quindi aveva già capito perfettamente quale fosse il motivo per cui Beihan Chu aveva improvvisamente fatto la sua mossa.


“Sigh.” Nanhuang Chanyi si abbandonò a un lungo sospiro. Si voltò per un istante e disse a Qianye Ying’er: “Il tuo Giovane Maestro è davvero fin troppo crudele.”


Sapeva che Yun Che stava sfruttando l’occasione per vendicarsi di lei… Provocare Beihan Chu significava offendere il Palazzo Celeste delle Nove Luci. Inoltre, Yun Che in quel momento rappresentava la Nazione Meridionale della Fenice, che quindi avrebbe dovuto farsi carico di tutte le conseguenze delle sue azioni. E se non fossero stati in grado di affrontarle, forse la faccenda avrebbe potuto portare persino alla distruzione della loro Nazione.


Quella era una vendetta nei suoi confronti, ma anche… un modo di metterla alla prova.


“Sei stata tu la prima ad agire con presunzione.” Finalmente, Qianye Ying’er rivolse la parola a Nanhuang Chanyi, ma lo fece senza neppure voltarsi verso di lei: “Non puoi manipolare chiunque tu voglia!”


“…” Nanhuang Chanyi non era agitata né arrabbiata e, oltre quel velo colorato e tempestato di gemme, le sue labbra candide come perle si incurvarono in un sorriso imbronciato: “Interessante.”


Quell’uomo era ancora più interessante di quanto sostenessero le voci.


“Non è necessario.” Beihan Chu fissò Yun Che e declinò cortesemente e tranquillamente le proposte piene di complimenti e adulazioni dei due Sovereign: “Dato che sono il supervisore, è appropriato che intervenga personalmente.”


“Se non riuscirai a dimostrare la tua forza,” continuò Beihan Chu: “Allora sarà costretto a punirti per aver mentito di tua spontanea volontà al supervisore della Battaglia per raggiungere i tuoi scopi, e per aver calunniato il mio Palazzo Celeste delle Nove Luci! La faccenda non si concluderà con la tua sola sconfitta… Dovrò prenderti in custodia e portarti con me al Palazzo Celeste delle Nove Luci, dove ti consegnerò al mio Maestro affinché possa decidere del tuo destino!”


“Un’altra cosa. Dato che questa faccenda coinvolge la finale della Battaglia delle Rovine Centrali, non hai il diritto di rifiutare!”


L’atmosfera cominciò a farsi soffocante. Dopodiché, tutti puntarono lo sguardo verso Yun Che, con occhi che si riempirono subito di profonda compassione.


Quella era la punizione per aver tirato troppo la corda, continuando a essere così testardo e disonesto di fronte a un membro del Palazzo Celeste delle Nove Luci.


Ovviamente, c’erano anche alcune persone che avevano subito intuito… che Beihan Chu probabilmente stesse agendo in quel modo perché il misterioso Artefatto Diabolico di Yun Che aveva catturato la sua attenzione.


Come dice il detto, gli uomini innocenti finiscono nei guai per il loro denaro, e per i deboli è un peccato ancora peggiore possedere un grande tesoro!


Beihan Chu era sceso personalmente sul Campo di Battaglia e, dato che poteva contare sull’appoggio del trascendente Palazzo Celeste delle Nove Luci, Yun Che era costretto ad assecondarlo, indipendentemente da cosa ne pensasse.


In quanto al pubblico, non osava neppure respirare troppo rumorosamente, figurarsi intervenire per dare opinioni o provare a fermare il duello.


“… va bene,” disse Yun Che, dopo qualche secondo di silenzio: “Quindi, se provassi la mia forza e che non ho utilizzato alcun Artefatto Diabolico?”


“Oh?” le labbra di Beihan Chu si incurvarono verso l’alto.


“L’incontro ormai si era concluso, eppure lei ha improvvisamente chiesto senza motivo che io fornisca questa cosiddetta prova della mia forza. Se non ci riuscirò, non solo la mia vittoria verrà annullata, ma diventerò persino prigioniero del Palazzo Celeste delle Nove Luci. Ma se riuscissi a provare la mia innocenza… possibile che debba sopportare questa umiliazione per niente!?”


“Hahahaha.” Beihan Chu inclinò il capo all’indietro e rise di gusto: “Ben detto. Questo è esattamente quello che dovrebbe dire una persona intelligente. Anzi, se non avessi sollevato questa obiezione, sarei stato piuttosto deluso.”


Beihan Chu distese un dito e disegnò una linea a mezz’aria. Ci fu un improvviso e accecante lampo di luce bianca, poi una spada lunga quasi tre metri comparve fra le sue mani. Era lunga e bilanciata, il suo corpo era del color della cenere, ma stranamente la lama era avvolta da un velo di debole energia oscura.


“La Spada del Cielo Nascosto!”


Il Sovereign del Gelo si lasciò sfuggire un grido, in preda allo stupore, non appena la vide.


Quelle cinque semplici parole, ovvero il nome dell’arma, furono così sorprendenti che tutti i presenti sobbalzarono. Inoltre, negli occhi di tutti gli spadaccini del pubblico comparve un bagliore luminoso.


“Questa è la Spada del Cielo Nascosto, da cui il nostro Palazzo della Spada Nascosta prende il nome. Il mio Maestro ha deciso di cedermela soltanto tre mesi fa.”


Con uno scatto della sua mano, ritrasse all’istante la Spada del Cielo Nascosto, e il brillante bagliore dell’arma scomparve nel nulla. Beihan Chu disse tranquillamente: “Questa spada è uno dei tesori più preziosi del Palazzo Celeste delle Nove Luci, vale quanto cento Nazioni Meridionali della Fenice! Se riuscirai a provare la tua innocenza, non solo ti porgerò personalmente le mie scuse, ma ti donerò anche la Spada del Cielo Nascosto per ripagarti dell’umiliazione che hai dovuto subire ingiustamente.”


“Detto questo, hai altre obiezioni?”


Il pubblico non riuscì a respirare per alcuni secondi, mentre fissava con gli occhi spalancati quella scena.


La Spada del Cielo Nascosto, quella era la Spada del Cielo Nascosto, dannazione! Persino il Palazzo Celeste delle Nove Luci la considerava uno dei suoi tesori più preziosi! Nessuno era sorpreso dal fatto che fosse stata donata a Beihan Chu così presto. Dopotutto, era il primo membro del Palazzo Celeste delle Nove Luci a entrare nella Classifica dei Sovereign Celesti in tutta la sua storia.


E ora che aveva messo in palio la Spada del Cielo Nascosto, Yun Che cos’altro poteva dire? Quali altre scuse gli rimanevano per provare a salvarsi da quella situazione?


Quel gesto aveva chiaramente privato Yun Che di ogni via d’uscita… E, al tempo stesso, era una chiara dimostrazione del fatto che Beihan Chu fosse assolutamente certo che Yun Che non potesse davvero dimostrare la propria innocenza.


“…” gli occhi di Nanhuang Chanyi tremarono. Lei, l’unica persona che possedeva l’autorità di parlare a nome della Nazione Meridionale della Fenice, da quando Beihan Chu si era alzato dal posto d’onore per raggiungere Yun Che, non aveva pronunciato una sola parola.


Beihan Chu era un vero e proprio genio, per di più uno eccezionale. Era nato in un Reame Intermedio, eppure era riuscito a entrare nella Classifica dei Sovereign Celesti. Questa era senza dubbio la migliore prova del suo talento. Sotto ogni punto di vista, meritava appieno le lodi e i privilegi che riceveva, e in effetti aveva tutto il diritto di mostrarsi così arrogante di fronte coi suoi coetanei.


Tuttavia… sebbene tutti gli altri stessero guardando con compassione Yun Che, Nanhuang Chanyi stava guardando con compassione Beihan Chu… perché al momento non aveva la minima idea di che razza di mostro ci fosse di fronte a lui.


“Va bene! Farà meglio a non rimpiangere la sua decisione.” Yun Che annuì. Non era affatto agitato né nervoso. In effetti, sul suo volto non c’era nessuna espressione.


Era rimasto così fin dall’istante in cui aveva messo piede nel Campo di Battaglia. Gli spettatori avevano la sensazione che fosse semplicemente imperturbabile.


“In tutta la mia vita, non ho mai avuto rimpianti, quindi faresti meglio a tenere per te questi consigli inutili.”


Beihan Chu trovava il falso coraggio e la finta calma di Yun Che estremamente divertenti. Socchiuse leggermente gli occhi e cominciò ad avanzare lentamente. Soltanto quando fu a poco meno di trenta metri da Yun Che, alla fine si fermò.


“Non preoccuparti, non mi abbasserei mai a umiliare con prepotenza un Divine King di medio livello.” Beihan Chu aveva un vago sorriso sulle labbra, e il suo tono era sereno. Aveva ancora le mani giunte dietro la schiena, distrattamente, e non stava facendo circolare la sua Energia Misteriosa: “Ti concederò tre attacchi… Ah, no. Facciamo sette attacchi. Prima del tuo settimo attacco, non contrattaccherò, non cercherò di schivare, né di ostacolarti, mi limiterò a difendermi. Inoltre, ti lascerò tutto il tempo e lo spazio di cui avrai bisogno per sferrarli. Queste condizioni ti soddisfano?”


“Sì, mi soddisfano, mi soddisfano appieno!” Yun Che annuì con il capo e sollevò un braccio, poi lo distese con naturalezza.


“In tal caso, puoi iniziare.” Beihan Chu aveva ancora le mani dietro la schiena e anche la sua postura era disinvolta: “Mostra a me e a tutti gli spettatori il grande potere con cui hai sconfitto dieci Divine King al picco!”


Yun Che non disse altro. I suoi piedi e il suo corpo divennero sfocati, stava già scattando verso Beihan Chu, con un della sottile Energia Misteriosa nera raccolta sulla mano destra, che aveva sollevato.


Non era particolarmente veloce, e la sfera di energia oscura fra le sue dita sembrava incredibilmente debole. Mentre correva verso Beihan Chu, Yun Che sferrò un pugno verso il suo petto.


Anche quando Yun Che fu molto vicino, Beihan Chu non mosse un muscolo… che scena patetica! Era un Divine Sovereign, come poteva avere la minima considerazione per l’attacco di un Divine King?


Nei due incontri di prima, Yun Che aveva rilasciato un potere simile a quello di qualcuno a un passo dal Divine Sovereign Realm, anche se solo per un istante. E anche se i praticanti del mistero a un passo dal Divine Sovereign Realm erano i più vicini ai Divine Sovereign stessi, c’era comunque una differenza abissale fra le loro forze! Anche se Yun Che fosse riuscito a rilasciare di nuovo quella sorta di potere, Beihan Chu non avrebbe battuto ciglio.


E quel colpo così lento e debole, diretto verso il suo petto, gli faceva venir voglia di ridere.


Bang!


La mano destra di Yun Che, avvolta dal bagliore nero, colpì il petto di Beihan Chu e l’impatto generò un tonfo sordo.


Il Sovereign del Gelo, il Sovereign delle Rovine Orientali, il Sovereign delle Rovine Occidentali e l’Eccelso Bubai… in quell’istante, sorrisero tutti con freddezza. Di fronte a un vero Divine Sovereign, quell’attacco non poteva neppure essere considerato una barzelletta.


Se Beihan Chu non avesse voluto per sé il misterioso Artefatto Diabolico in possesso di Yun Che, non avrebbe assolutamente mai accettato di scambiare personalmente qualche colpo con lui.


Tuttavia… il sorriso astuto sulle labbra di Beihan Chu, il sorriso di chi ha il completo controllo della situazione, in quell’istante si irrigidì.


Non appena il pugno di Yun Che entrò in contatto col suo petto, Beihan Chu si sentì come se mille, anzi, diecimila vulcani avessero eruttato con violenza nel suo corpo e nella sua mente.


BOOOM————


“UWAAAH!!”


Un miserabile, raggelante e assordante grido riecheggiò nell’aria. Beihan Chu, che fino a un secondo prima era così arrogante e orgoglioso, venne scaraventato all’indietro come un pallone, roteando a mezz’aria… sfrecciò per parecchi chilometri, prima di schiantarsi violentemente a terra.


Era impossibile sapere se fosse voluto oppure no, ma Beihan Chu si schiantò così orribilmente contro il terreno di faccia. Il suo volto strisciò contro la terra per più di tre chilometri, prima che finalmente si fermasse, lasciandosi alle spalle una lunga scia di sangue schiumoso e denti spezzati.
                                


                                



