---
weight: 15740
title: Capitolo 1574 – Una Ragazza Misteriosa
pubDate: 2025-03-10T08:57:10.469Z
tags:
    - atg
---


<em><strong>Capitolo sponsorizzato! Grazie mille Federico! 2 in coda, 0/10 donazione</strong></em>


<em><strong>-Alstor</strong></em>






“Secondo Maestro…” Beihan Chu credette di avere le allucinazioni: “Cos’ha… cos’ha detto?”


“Dagliela!” la voce di Lu Bubai divenne più cupa e scortese, e anche lo sguardo con cui osservava Beihan Chu era freddo e severo.


Non era solo Beihan Chu a credere di aver sentito male, ma anche tutti gli spettatori.


Anche se Beihan Chu aveva offerto di sua iniziativa la Spada del Cielo Nascosto come risarcimento per l’umiliazione subita ingiustamente da Yun Che, lo aveva fatto solo perché sia lui che l’Eccelso Bubai erano assolutamente certi che Yun Che avesse sconfitto i dieci Divine King con un Artefatto Diabolico. Avevano usato quell’offerta solo per impedirgli di sfuggire alla richiesta con una scusa.


Altrimenti, se ci fosse stata anche solo la minima possibilità che Beihan Chu venisse sconfitto, non avrebbero mai corso quel rischio.


Ma alla fine, Beihan Chu aveva perso ed era stato ridotto in condizioni terribilmente miserabili… Avrebbero davvero consegnato a Yun Che la Spada del Cielo Nascosto, che avevano offerto solo come bluff?


La Spada del Cielo Nascosto non era un’arma comune… il nome del Palazzo della Spada Nascosta derivava proprio dalla Spada del Cielo Nascosto, quindi si poteva facilmente immaginare quanto fosse importante per il Palazzo Celeste delle Nove Luci.


Era uno dei più grandi tesori della setta, un simbolo del loro prestigio!


Cedere la Spada del Cielo Nascosto non significava solo perdere l’arma, ma anche gettare al vento l’onore dell’intero Palazzo Celeste delle Nove Luci.


“Non… non possiamo!” Beihan Chu scosse la testa, tremando violentemente: “Come possiamo permettere che la Spada del Cielo Nascosto finisca tra le mani di un estraneo!?”


Beihan Chu era un orgoglioso Divine Sovereign, entrato nella Classifica dei Sovereign Celesti, era uno dei Giovani Maestri di Palazzo del Palazzo Celeste delle Nove Luci, eppure era pronto a infrangere una promessa fatta di fronte a tutti pur di proteggere la Spada del Cielo Nascosto.


Ma, detto questo, Yun Che aveva già completamente calpestato la sua dignità, quindi cosa c’era di male a spingersi ancora più in basso… se avesse perso la Spada del Cielo Nascosto per quella faccenda, il suo prestigioso status all’interno del Palazzo non avrebbe avuto alcuna importanza, avrebbe sicuramente ricevuto una punizione terribile.


Lu Bubai divenne ancora più scuro in volto e la sua espressione divenne piuttosto arrabbiata: “La Spada del Cielo Nascosto effettivamente è uno dei più grandi tesori del nostro Palazzo Celeste delle Nove Luci. Ma una sconfitta è una sconfitta, possiamo permetterci di cedere la Spada del Cielo Nascosto, ma non dobbiamo mai e poi mai infangare il nome del Palazzo Celeste delle Nove Luci!”


“…” Beihan Chu rimase ancora più stupito.


Perché la Spada del Cielo Nascosto era semplicemente troppo importante… valeva ancora più della loro cosiddetta dignità, della loro reputazione.


A quel punto, la voce agitata di Lu Bubai risuonò nelle orecchie di Beihan Chu, gli aveva inviato una trasmissione sonora: “Non dire altro, sbrigati a dargli la Spada del Cielo Nascosto! Probabilmente, quest’uomo di nome Yun Che è potente quanto me!”


Quelle parole fecero cambiare drasticamente l’atteggiamento di Beihan Chu.


“Inoltre… molto probabilmente, proviene da un Reame Sovrano!”


Anche se Beihan Chu lo era appena diventato, era comunque un Divine Sovereign a tutti gli effetti, eppure di fronte a Yun Che non era riuscito neppure a opporre resistenza. Inoltre, quando il Sovereign del Gelo e Lu Bubai stessi avevano colpito Yun Che, quest’ultimo era rimasto completamente illeso. Tutto questo aveva fatto capire a Lu Bubai che, molto probabilmente, Yun Che era forte quanto lui!


Un Divine King di quinto livello dalla forza paragonabile a quella di un Divine Sovereign di fase intermedia, se davvero fosse esistita una persona dal potere così assurdo, avrebbe potuto provenire solo da un Reame Sovrano!


Yun Che sapeva bene che loro erano membri del Palazzo Celeste delle Nove Luci. E sapeva anche che Beihan Chu era il discepolo su cui il Palazzo aveva investito più risorse, eppure l’aveva comunque attaccato così brutalmente e crudelmente. Di fronte a loro non era affatto agitato né preoccupato, quindi era chiaro che ai suoi occhi il Palazzo Celeste delle Nove Luci non contasse nulla… Tutto questo dimostrava che Yun Che, quasi sicuramente, era un giovane discepolo di uno dei Reami Sovrani!


Le due parole “Reame Sovrano” infransero all’istante l’ultimo briciolo di determinazione rimasto a Beihan Chu. Persino l’odio e l’intento omicida nel suo cuore sembrarono venir calpestati, scomparendo all’istante. Il suo sguardo si fece meno ostile, e la sua espressione si irrigidì: “Va bene, io, Beihan Chu… manterrò la mia parola!”


Con uno scatto del polso, fece comparire la Spada del Cielo Nascosto e la spinse verso Yun Che.


Yun Che distese una mano e la afferrò, ma non la degnò neppure di uno sguardo e la mise via immediatamente. Quel suo gesto fu così distratto da far sembrare che avesse semplicemente raccolto da terra un sasso.


Mentre guardavano la Spada del Cielo Nascosto svanire dalle mani di Yun Che, sia i muscoli facciali di Beihan Chu sia quelli di Lu Bubai si contrassero violentemente.


“Non preoccuparti, spiegherò tutto ciò che è successo al tuo Maestro e al Maestro di Palazzo Capo.” Lu Bubai inviò un’altra trasmissione sonora a Beihan Chu: “La Spada del Cielo Nascosto nasconde una connessione pura e intrinseca al nostro Palazzo Celeste delle Nove Luci… se non è un membro dei Reami Sovrani, non riuscirà a sfuggirci.”


Tuttavia, se davvero avessero confermato che Yun Che proveniva da un Reame Sovrano, allora non si sarebbero potuti permettere di offenderlo per nulla al mondo.


Ma se in futuro avessero scoperto che non proveniva da un Reame Sovrano, allora non avrebbero più dovuto preoccuparsi. Tramite la connessione spirituale fra la setta e la Spada del Cielo Nascosto, avrebbero potuto trovarla facilmente. Considerata la forza del Palazzo Celeste delle Nove Luci, riprenderla da Yun Che sarebbe stato facile come bere un bicchier d’acqua.


Lu Bubai annuì verso Yun Che e disse: “Il talento del Giovane Maestro di Palazzo è straordinario, ma è ancora giovane. Questa sconfitta schiacciante gli sarà di grande aiuto per il futuro. Sotto questo punto di vista, vorrei ringraziarla, onorevole Yun Che… Beihan, tu o i tuoi uomini avete qualcosa da ridire su questo risultato?”


Considerato lo status di Lu Bubai, il suo atteggiamento nei confronti di Yun Che aveva già fatto intuire a tutti gli altri la situazione, e le sue parole avevano già deciso tutto. Quindi, il Sovereign del Gelo come avrebbe potuto sollevare altre obiezioni? La sua espressione si fece solenne, e represse ferocemente tutte le emozioni negative che provava nei confronti di Yun Che: “I dieci concorrenti dei nostri setta sono stati sconfitti da una sola persona, ovvero Yun Che della Nazione Meridionale della Fenice. Tutti gli spettatori lo hanno visto, e non c’è motivo per cui dubitare del risultato. Quindi, i nostri tre setta riconoscono la sconfitta.”


“Perciò, da domani, il Regno Centrale delle Rovine… apparterà solo alla Nazione Meridionale della Fenice per i prossimi cinquecento anni.”


Ogni parola fu per il Sovereign del Gelo una pugnalata al cuore, soprattutto quelle dell’ultima frase. Stava facendo del suo meglio per controllarsi, ma la sua voce tremò chiaramente mentre parlava.


“Sovereign delle Rovine Occidentali, Sovereign delle Rovine Orientali, cosa ne pensate?” domandò ancora Lu Bubai.


“Naturalmente, non ho obiezioni.” Il Sovereign delle Rovine Occidentali stava sorridendo, ma il suo sorriso era estremamente falso e rigido.


“… Congratulazioni, Nazione Meridionale della Fenice.” Il Sovereign delle Rovine Orientali chiuse gli occhi, senza riaprirli per parecchio tempo, spaventosamente pallido in volto.


Dong Xueyan, in piedi accanto a lui, fissò Yun Che con lo sguardo perso nel vuoto… il segno dello schiaffo sul suo volto non era ancora scomparso, ma non provava più dolore. Per la prima volta in vita sua, capì davvero quanto i rimpianti potessero far soffrire.


Il suo prestigioso fratello maggiore, Dong Xueci, era stato menomato con un solo colpo da Yun Che. Beihan Chu, che fino a poco prima sembrava quasi portare una brillante aureola sulla sua testa, era stato schiacciato senza fatica da Yun Che. Che razza di status possedeva il Palazzo Celeste delle Nove Luci? Eppure, avevano ceduto così rapidamente e facilmente alle sue condizioni, consegnandogli persino la Spada del Cielo Nascosto, un tesoro che per loro era semplicemente sacro, così ubbidientemente…


Ripensando a come lei e Dong Xueci avevano gonfiato il petto di fronte a Yun Che, capì che dovevano essergli sembrati due sciocchi e ridicoli pagliacci… Anzi, ai suoi occhi, probabilmente non meritavano neppure di essere considerati dei pagliacci.


Il Campo di Battaglia cadde in un silenzio sovrannaturale. Il fatto che Lu Bubai avesse accettato così volentieri di scendere a compromessi, e il suo chiaro atteggiamento amichevole non avevano stupito profondamente solo i tre grandi Realm King, ma anche sconvolto tutti i presenti… Non riuscivano a immaginare chi potesse essere quella persona, chi potesse spingere a comportarsi in quel modo un individuo come l’Eccelso Bubai.


Yun Che, quell’uomo dalle origini sconosciute, che sembrava comparso dal nulla… chi era, esattamente!?


Nanhuang Chanyi non gli aveva permesso di partecipare alla Battaglia perché era impazzita, e non aveva bluffato quando aveva suggerito di fargli affrontare dieci avversari simultaneamente. Al contrario, ormai era chiaro che avesse teso una trappola ai tre setta.


Tutti, ripensandoci, si chiesero se anche il suo rifiuto pubblico della proposta di matrimonio di Beihan Chu fosse dovuto a Yun Che?


“Chanyi, lui… chi è, di preciso? Si può sapere chi è?” chiese due volte Nanhuang Jian, trattenendo a stento l’entusiasmo nella sua voce. Ancora adesso, aveva la mente leggermente annebbiata dallo stupore.


“Yun Che.” rispose semplicemente Nanhuang Chanyi.


“…” anche Nanhuang Mofeng si voltò verso di lei, a quel punto. Chinò leggermente il capo, poi disse con grande fatica, con la sua voce anziana: “Questo vecchietto… ha gli occhi, ma è stato davvero cieco. Sono persino stato così presuntuoso… da offendere qualcuno superiore a me sotto ogni aspetto… ancora e ancora… Sua Maestà, sono pronto ad accettare qualsiasi punizione lei ritenga adatta.”


“Ne parleremo dopo essere tornati nella Nazione Meridionale della Fenice. Adesso, prepariamoci a occupare l’intero Regno Centrale delle Rovine.” Disse Nanhuang Chanyi.


“D’accordo.” Stavolta, Nanhuang Mofeng chinò a fondo il capo e la sua risposta fu piena di rispetto e deferenza.


“Chanyi.” Il Sovereign della Fenice le inviò una trasmissione sonora a bassa voce: “Avevi già organizzato tutto questo prima dell’inizio della Battaglia?”


“No,” rispose Nanhuang Chanyi: “Ho semplicemente incontrato questa persona straordinaria per pura coincidenza, e ho solo deciso di sfruttare al meglio l’occasione.”


Sovereign della Fenice: “…”


“Controllare l’intero Regno Centrale delle Rovine per cinquecento anni, a meno che ci siano imprevisti, basterà alla Nazione Meridionale della Fenice per diventare più o meno forte quanto gli altri tre Regni.” Nanhuang Chanyi inclinò leggermente il capo verso l’alto, osservando Yun Che: “Tuttavia…”


“Non abbiamo raggiunto questo risultato senza un prezzo da pagare. Sono impaziente di scoprire che ricompensa voglia.”


Stavolta, il protagonista della Battaglia delle Rovine Centrali non era stato nessuno dei quattro Regni, era stato solo e soltanto Yun Che.


La crudele e schiacciante sconfitta di Beihan Chu e l’accondiscendenza dell’Eccelso Bubai erano state fin troppo scioccanti. In quel momento, chi poteva continuare a guardarlo con anche solo un briciolo del disprezzo o della derisione di prima? Tutti potevano solo osservarlo con stupore e terrore.


“Andiamocene.” Yun Che si voltò verso Qianye Ying’er e le disse: “Oggi abbiamo lavorato duramente. È ora di farci pagare.”


“Questo non è il momento di farsi nemici, e il Palazzo Celeste delle Nove Luci non è un setta che puoi permetterti di offendere!” disse a bassa voce Qianye Ying’er, glaciale: “Stavolta ti è andata bene, non hai fatto scoppiare un conflitto su vasta scala, quindi puoi considerarti fortunato. Ma se oserai comportanti ancora con così tanta arroganza…”


In quel momento, non riuscì a pensare a come minacciarlo. Dopotutto, in quella situazione, era lei a dipendere completamente da lui.


Lu Bubai non li fermò, né disse altro. Dall’inizio alla fine, non aveva fatto neppure una domanda sulle loro origini.


Mise una mano di fronte a Beihan Chu, per impedirgli di muoversi nel caso avesse strane idee. Mentre fissava Yun Che di spalle, osservò per un breve istante anche Qianye Ying’er… come Yun Che, anche lei possedeva l’aura di un Divine King di quinto livello, e pensò che il colore dei suoi lunghi capelli, un oro spento, si vedeva raramente nella Regione Settentrionale.


“Secondo Maestro, davvero lo lasciamo…” mentre guarda Yun Che allontanarsi, Beihan Chu non riuscì semplicemente ad accettare ciò che era successo.


“Zitto.” Lo riprese Lu Bubai a bassa voce. Ammirava molto Beihan Chu e aveva accettato di accompagnarlo alle Cinque Rovine Infernali restando in disparte per proteggerlo. Raramente si rivolgeva a lui con una tale durezza, ma stavolta era di pessimo umore e stava esaurendo tutte le energie già solo per controllarsi.


“…” le labbra di Beihan Chu tremarono.


Drip… drip…


Gocce di sangue continuarono a cadere dal suo volto. Non osava immaginare che aspetto orribile dovesse avere in quel momento, ma sapeva che quella vergognosa sconfitta era stata vista chiaramente da dieci milioni di spettatori. In effetti, in quel preciso istante, alcuni di quegli insignificanti praticanti del mistero lo stavano persino guardando con pietà.


Esatto, pietà…


Prima era intervenuto con un atteggiamento così maestoso e grandioso, eppure era stato ridotto in condizioni miserabili come se niente fosse, e aveva persino dovuto dare al suo avversario la Spada del Cielo Nascosto. Era persino stato costretto a guardarlo andarsene tranquillamente, in completa sicurezza, e il suo Secondo Maestro non aveva avuto neppure il coraggio di andare a fondo della questione…


Ben presto, le voci sulla sua terribile sconfitta si sarebbero diffuse, e lui sarebbe diventato lo zimbello delle Cinque Rovine degli Inferi, del Palazzo Celeste delle Nove Luci e della Classifica dei Sovereign Celesti.


La vergogna era un’emozione terrificante. Era molte volte più dolorosa della fatica e del dolore che si potevano provare durante la coltivazione… e mentre nella sua mente si ripetevano caoticamente gli eventi di poco prima, capì finalmente cosa significasse vergognarsi così tanto da voler morire.


Beihan Chu tremò dalla testa ai piedi e divenne pallido come uno spettro. In preda alla rabbia e alla vergogna, barcollò visibilmente e il sangue nel suo cuore circolò al contrario, facendogli vomitare violentemente un grande fiotto di sangue.


“Chu’er!” il Sovereign del Gelo rimase visibilmente scioccato e si affrettò a supportarlo. Quando vide gli occhi spenti e opachi di suo figlio, provò un forte dolore al petto… Beihan Chu era cresciuto fra lodi, complimenti e ammirazione, e anche dopo essersi unito al Palazzo Celeste delle Nove Luci aveva continuato a splendere come una stella. La sua vita era stata fin troppo perfetta, e non aveva mai dovuto subire un’umiliazione o un trauma come quello di quel giorno.


“…” Lu Bubai si abbandonò a un profondo sospiro.


Ma fu in quel momento, in un punto distante del cielo, che la barriera di oscurità intorno all’arca misteriosa rimasta a mezz’aria sopra il Campo di Battaglia si infranse all’improvviso.


Quella barriera era collegata all’aura di Beihan Chu, e inizialmente per la persona al suo interno sarebbe stato impossibile liberarsi. Tuttavia, dato che la mente e l’anima di Beihan Chu avevano appena ricevuto un colpo tremendo, anche la barriera scomparve poco tempo dopo.


Quel rumore bizzarro fece immediatamente alzare lo sguardo al cielo a tutti i presenti… una ragazza esile e graziosa volò fuori dal velo di nebbia nera che si stava disperdendo, dirigendosi rapidamente verso nord.


“Umpf.” Lu Bubai sbuffò con freddezza e disprezzo, per poi spiccare il volo sfrecciare all’inseguimento della ragazza come un’aquila.


La ragazza sembrava molto giovane e indossava delle vesti bianche e allentate. La sua forza misteriosa era solo agli ultimi livelli del Divine Soul Realm, quindi di fronte a un individuo come Lu Bubai non sarebbe mai riuscita a scappare, anche se era sfuggita dalla barriera.


Percependo il pericolo che si stava avvicinando rapidamente, la ragazza si voltò. Ma sul suo volto non c’era paura. Al contrario, c’era un freddo odio che non sembrava rispecchiare la sua età. La sua mano scattò rapidamente nell’aria, creando dal nulla un fulmine che colpì direttamente Lu Bubai.


Crack!!


Lu Bubai si limitò a ignorarla. Anche se quel fulmine lo colpì in pieno volto, l’attacco di un semplice avversario al Divine Soul Realm non poteva neppure torcergli un capello.


“!?” Yun Che si fermò improvvisamente e corrugò a fondo la fronte.
                                


                                



