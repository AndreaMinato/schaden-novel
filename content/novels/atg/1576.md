---
weight: 1576
title: Capitolo 1576 – Scavarsi la Fossa Senza Motivo
pubDate: 2025-03-10T08:57:10.470Z
tags:
    - atg
---


<em><strong>Capitolo sponsorizzato! Ringraziamo ancora Federico! 0 in coda, 0/10 donazione</strong></em>


<em><strong>-Alstor</strong></em>






Beihan Chu aveva fatto la sua comparsa stupendo tutti con il suo ingresso nella Classifica dei Sovereign Celesti, ma Yun Che non l’aveva mai reputato niente di speciale.


Il più grande genio della Regione Orientale, Luo Changsheng, sebbene avesse ottenuto risultati straordinari uno dopo l’altro, era stato umiliato da Yun Che durante la Battaglia degli Dei, era stato alla sua completa mercé, e l’ombra oscura di quel trauma l’avrebbe probabilmente tormentato per il resto della vita.


La Classifica dei Sovereign Celesti della Regione Settentrionale? Cos’era?


Ma in quel momento, Yun Che fu costretto ad ammettere che in effetti Beihan Chu non era una persona qualunque.


Perché aveva davvero avuto il coraggio di puntare una spada di Energia Misteriosa alla gola di Qianye Ying’er!


“Yun Che,” disse Lu Bubai, ansimando visibilmente. L’intento omicida nei suoi occhi era scomparso quasi del tutto, rimpiazzato da un profondo stupore e da paura: “Il nostro Palazzo Celeste delle Nove Luci preferirebbe non diventare tuo nemico, e non vogliamo davvero che la situazione degeneri in una tragedia. Consegnaci la ragazza, e potremo riappacificarci. Perché vuoi dare il via a uno scontro all’ultimo sangue… per una ragazza proveniente da un Clan di traditori?”


Era spaventato, era davvero spaventato.


Il fatto che Yun Che fosse riuscito a resistere al suo attacco l’aveva stupito profondamente. E credere che la sua forza potesse ancora crescere esplosivamente… per di più, si era moltiplicata di parecchie volte in un solo istante, e un solo attacco era stato sufficiente a menomare il suo braccio, il braccio di un Divine Sovereign di quarto livello!


Che razza di mostro era… quella domanda, insieme ad altre esclamazioni di stupore, quel giorno era sorta nella mente di innumerevoli persone.


Yun Che non disse nulla, continuando a premere la mano sulla spalla della ragazza dalla veste bianca.


A terra, oltre la maschera nera come l’inchiostro, il bagliore negli occhi di Qianye Ying’er cambiò leggermente.


Mormorò a bassa voce, così piano che nessuno poté sentirla: “Dato che ormai siamo arrivati a questo punto… tanto vale andare fino in fondo.”


Fece scivolare delicatamente un dito lungo la sua vita.


Ding!


Improvvisamente, tutti i presenti sentirono un lieve tintinnio… anche se era molto debole, raggiunse le orecchie di tutti, per poi penetrare nelle loro anime.


Mentre quel lieve tintinnio riecheggiava, una lunga e sottile linea dorata, intrecciata a rivoli di energia oscura, attraversò improvvisamente quel desolato campo di battaglia.


Al centro di quella linea dorata, c’era la testa di Beihan Chu.


La proiezione d’energia fra le dita di Beihan Chu era puntata alla gola di Qianye Ying’er, e la sua aura l’aveva avvolta completamente. La luce nei suoi occhi era cupa e minacciosa, e riusciva a percepire lo sguardo pieno d’approvazione di Beihan Chu, tanto che si emozionò.


Era sicuro che la relazione fra Yun Che e quella donna fosse tutt’altro che ordinaria. Se con quel gesto fosse riuscito a costringere Yun Che ad arrendersi, e a riavere la ragazzina in grado di rilasciare il Manico Diabolico viola, forse quella grande impresa avrebbe compensato del tutto il suo crimine d’aver perso la Spada del Cielo Nascosto.


E avrebbe recuperato un po’ dell’onore che aveva perso a causa di Yun Che!


Anche se quella strategia era terribilmente spregevole, era stato Yun Che il primo a cercare disonestamente di derubarli, quindi nessuno l’avrebbe biasimato.


Eppure… per qualche strano motivo, tutti i suoni intorno a lui scomparvero all’improvviso, e riuscì a sentire solo un ronzio proveniente da chissà dove.


Di colpo, la sua vista si fece sfocata e anche la sua connessione alla sua Energia Misteriosa divenne molto debole. Dopodiché, stranamente tutto… scomparve nel nulla.


Il mondo intorno a lui cominciò ad inclinarsi verso l’alto… no, era il suo capo che si stava inclinando all’indietro, e la sua vista divenne offuscata, poi tutto si rovesciò sottosopra… all’improvviso, vide una persona, dall’aspetto identico al suo, con i suoi stessi abiti, e persino con una mano insanguinata e menomata, identica alla sua.


E nella mano sinistra di quella persona, c’era una proiezione di Energia Misteriosa a forma di spada.


Ma a quella persona mancava la metà superiore della testa.


Un bagliore dorato comparso dal nulla attraversava il capo di quella persona, e sembrava che fosse stato proprio quel bagliore a tagliarlo perfettamente in due.


In quell’istante, quel poco che restava della sua coscienza venne travolto da un terrore sconfinato e una disperazione indescrivibile. Avrebbe voluto gridare a squarciagola, ma non riuscì a emettere alcun suono. Dopodiché, gli ultimi bricioli della sua coscienza sprofondarono nell’oscurità eterna, insieme al più grande orrore che avesse mai provato in vita sua.


Lu Bubai era scioccato, il Sovereign del Gelo era scioccato… tutti erano scioccati, e si sentirono come se miliardi di api stessero ronzando nei loro cervelli, creando una cacofonia insopportabile.


“Chu… Chu’er…”


Mormorò il Sovereign del Gelo, con la vista annebbiata… ma prima ancora che potesse anche solo distendere una mano verso il cadavere di Beihan Chu, ancora in piedi, un altro raggio di luce dorata sfrecciò improvvisamente verso di lui.


Adesso, Qianye Ying’er teneva davvero molto alla sua vita.


Le Vene Misterioses che credeva sarebbero rimaste distrutte per sempre erano guarite, aveva ricevuto una goccia di sangue dell’Imperatrice Diabolica e aveva persino Yun Che, un mostro disposto a usarla ma al tempo stesso lasciarsi usare da lei. A patto che fosse sopravvissuta, sicuramente prima o poi avrebbe potuto avere personalmente la sua vendetta.


Quindi, aveva avvisato ripetutamente Yun Che, dicendogli che non aveva assolutamente il permesso di correre rischi inutili prima che fossero diventati abbastanza forti.


Nonostante questo, se avesse dovuto lasciar divampare il suo intento omicida, sarebbe stata totalmente spietata e crudele!


Con un solo fendente della sua spada, aveva tagliato in due la testa di Beihan Chu, e il suo secondo attacco si stava già dirigendo verso il Sovereign del Gelo per reclamare anche la sua vita. Non esitò un solo istante, e non si trattenne minimamente.


In quanto Sovereign del Gelo, era abituato ormai da tempo a vedere la morte da vicino, quindi naturalmente non si sarebbe scomposto solo per aver assistito a quella di un suo subordinato. Ma Beihan Chu… non era solo il figlio di cui andava più orgoglioso. Era anche il suo futuro, e il futuro dell’intera Città Settentrionale del Gelo!


Era diventato il discepolo migliore del Palazzo Celeste delle Nove Luci, era entrato nella Classifica dei Sovereign Celesti, era il più grande genio e il più grande orgoglio delle Cinque Rovine degli Inferi. Tutto questo l’aveva reso così straordinario e grandioso, eppure era stato improvvisamente spazzato via di fronte ai suoi occhi.


Quell’impatto fu tremendo quanto quello che avrebbe subito se il cielo fosse crollato e la terra si fosse squarciata.


Rimase così sconvolto da quella tragedia che fu come se la sua anima avesse lasciato il suo corpo. Quindi, di fronte al fendente di Qianye Ying’er, sferrato all’improvviso e veloce come la luce, che stava persino lasciando immagini residue ovunque passasse, il Sovereign del Gelo non ebbe neppure il tempo di far circolare la sua Energia Misteriosa per difendersi. Riuscì solo a muoversi leggermente a lato.


RIP!!


Un secondo bagliore dorato fendette l’aria, disegnando una linea orizzontale sulla metà sinistra del tronco del Sovereign del Gelo, spezzando le sue costole sinistre e mozzando quasi tutto il suo braccio. Sangue fresco sgorgò nel cielo.


Bang!


La metà superiore della testa di Beihan Chu cadde a terra con un tonfo sordo. Quel rumore sembrò travolgere il cuore di tutti i presenti, cancellando ogni altro suono al mondo.


Bang!


Il braccio sinistro del Sovereign del Gelo cadde a terra quasi contemporaneamente al cranio tagliato in due di Beihan Chu.


Tutto questo era successo in una frazione di secondo… l’aura di Qianye Ying’er era solo al quinto livello del Divine King Realm, e per di più era una donna, quindi perché mai Beihan Chu, Lu Bubai e il Sovrano del Gelo avrebbero dovuto preoccuparsi di tenere alta la guardia nei suoi confronti?


“Ah… AAAAAHHHH!!” Le grida disperate del Sovereign del Gelo fuoriuscirono dalla sua gola solo in quel momento. Contemporaneamente, il cadavere di Beihan Chu alla fine cadde all’indietro. Aveva perso simultaneamente il figlio e un braccio, e le sue grida, così miserabili che non avrebbero dovuto provenire da un Divine Sovereign, riecheggiarono nel cielo.


Tuttavia, subito dopo quel micidiale bagliore dorato sfrecciò di nuovo verso di lui.


“Ah… UWAAAAAHH!!” le grida di dolore del Sovereign del Gelo erano raggelanti, e fontane di sangue sgorgavano dal moncherino del suo braccio sinistro. Con uno scatto del braccio destro, fra le sue dita comparve uno spadone verde scuro, nel quale incanalò la sua caotica aura da Divine Sovereign, per poi sferrare un colpo verso il basso.


“Una Divine Sovereign!!” gridò involontariamente Lu Bubai, sospeso sopra di loro, mentre le sue pupille si contraevano dallo stupore.


Yun Che era davvero al quinto livello del Divine King Realm, non era un inganno.


Qianye Ying’er, invece, aveva nascosto la sua reale forza misteriosa con la Pietra Ni Yuan. Quindi, quando la sua Energia Misteriosa eruppe violentemente, rivelò la sua vera forza.


La Pietra Ni Yuan in passato apparteneva all’Imperatrice Diabolica Colpo Celeste Nemesi dei Diavoli. A meno che l’utilizzato avesse deciso di rivelare la propria forza misteriosa, neppure gli antichi Dei e Diavoli sarebbero riusciti a scoprirla, figurarsi i mortali.


Se un Divine King di quinto livello avesse rilasciato la forza di un Divine Sovereign, i pochi istanti di stupore dei suoi avversari sarebbero stati più che fatali!


Anche se il Sovereign del Gelo stava impugnando il suo spadone con una sola mano, la forza dell’arma era comunque incredibile. In confronto ad esso, la lunga e sottile spada dorata di Qianye Ying’er sembrava fragile e insignificante.


Tuttavia, subito dopo che le due armi si scontrarono, la slanciata lama dorata si piegò come una frusta. Scivolò all’istante oltre lo spadone del Sovereign del Gelo come un serpente, neutralizzandone al tempo stesso la forza, poi lo colpì al petto… e con un’esplosione assordante, lo trafisse da parte a parte.


Boom!


Qianye Ying’er sfruttò il contraccolpo generato dall’attacco del Sovereign del Gelo per indietreggiare, volteggiando graziosamente a mezz’aria. La sua flessibile spada lasciò la sua mano sinistra, come un raggio di luce dorata, avvolgendosi intorno alla sua esile vita. Non sembrava altro che una normale cintura dorata.


Tuttavia, nel petto del Sovereign del Gelo era comparso un foro dallo stesso diametro di un pugno.


“Maestro… Maestro della setta!?”


“Onorevole Padre!!”


Era successo tutto troppo velocemente e troppo improvvisamente. Da quando Beihan Chu era stato ucciso a quando la spada dorata aveva trafitto il petto del Sovereign del Gelo, erano trascorsi pochi istanti. Fu solo a quel punto che i membri della Città Settentrionale del Gelo cominciarono a gridare dallo stupore e dalla paura.


In quanto a quelli della setta delle Rovine Orientali, della setta delle Rovine Occidentali e della Nazione Meridionale della Fenice, erano tutti rimasti scioccati dalla scena a cui avevano appena assistito coi loro stessi occhi. Ogni angolo del Campo di Battaglia delle Rovine Centrali cadde nel caos più totale.


I membri della Città Settentrionale del Gelo scattarono in avanti, dirigendosi verso il Sovereign del Gelo. La punta dello spadone nella sua mano destra cadde poggiò a terra, e il Sovereign del Gelo rimase immobile. I suoi occhi erano vitrei e spalancati, come se la sua anima avesse già lasciato il suo corpo.


“Onorevole Padre, come… come sta?” chiese con la voce tremante il figlio maggiore del Sovereign del Gelo.


Anche se il suo braccio era stato mozzato e nel suo petto c’era un buco, un Divine Sovereign avrebbe potuto far ricrescere il primo, e il secondo non sarebbe sicuramente stato fatale… Dopotutto, come poteva essere così facile uccidere un potente Divine Sovereign?


Ma…


Thud!


In quell’istante, lo spadone scivolò via dalle sue dita e cadde violentemente a terra.


“Chu’… er…” mormorò, con una voce debole come una brezza lontana. Dopodiché, cadde rigidamente all’indietro, come un albero tagliato.


“Maestro… Maestro della setta!!”


Gridarono i membri della Città Settentrionale del Gelo, sconvolti. Il Grande Anziano del Gelo fece un passo in avanti e prese il corpo del Sovereign del Gelo prima che cadesse a terra. Ma subito dopo, tremò vistosamente, come se fosse stato colpito alla testa da un martello.


Perché tutti gli organi interni del Sovereign del Gelo erano stati ridotti a grumi di carne sanguinolenta. Era come se milioni di artigli, milioni di spade affilate li avessero crudelmente fatti a pezzi. Di neppure uno degli organi restava un solo frammento riconoscibile.


Il Grande Anziano del Gelo rimase pietrificato, mentre l’aura del Sovereign del Gelo svaniva rapidamente dalla percezione spirituale di tutti i presenti, scomparendo nel nulla.


“E’… morto?” mormorarono simultaneamente il Sovereign delle Rovine Orientali, quello delle Rovine Occidentali e quello della Fenice. Quelle due sole parole li fecero rabbrividire ancora più di tutto ciò a cui avevano assistito fino a quel momento.


Attualmente, la forza misteriosa di Qianye Ying’er era ancora al terzo livello del Divine Sovereign Realm. Anche contando sui vantaggi conferiti dal Sangue dell’Imperatrice Diabolica, forse contro un Divine Sovereign di quarto livello come il Sovereign del Gelo non avrebbe perso, ma sicuramente non avrebbe neppure potuto vincere.


Tuttavia, era comunque l’ex Dea del Brahma. Possedeva ancora esperienza e conoscenze pari a quelle di un Imperatore Divino, e i suoi metodi erano ancora così spietati e crudeli da far rabbrividire persino gli Imperatori Divini.


Inoltre, fin da quando era diventata la Dea del Brahma, aveva sempre indossato in vita una Spada Flessibile del Brahma. Il suo nome era “Oracolo Divino”.


Era riuscita a uccidere all’istante un Divine Sovereign di primo livello e uno di quarto livello, sebbene la sua forza misteriosa fosse solo al terzo livello dello stesso Realm. Nell’intero Regno degli Dei, forse solo lei poteva riuscirci.


“Ah… Aahhhh…” Lu Bubai distese il braccio destro, con le dita tremanti, mentre lo stupore e il terrore divoravano come demoni la sua mente e la sua voce.


Beihan Chu era morto… il primo discepolo nella storia del Palazzo Celeste delle Nove Luci a entrare nella Classifica dei Sovereign Celesti era morto. L’orgoglio e il futuro del Palazzo… erano morti!!


Anche suo padre, il Sovereign del Gelo, poco più debole di lui, era morto!


Come poteva… essere successa… una cosa del genere…


La miserabile morte di Beihan Chu aveva ormai posto fine alla questione, agli occhi di Yun Che. Nell’istante stesso in cui aveva puntato la sua spada di Energia Misteriosa verso Qianye Ying’er, era ovvio che non gli sarebbero bastate neppure diecimila vite per sopravvivere. Comunque, Yun Che non aveva previsto che Qianye Ying’er avrebbe ucciso all’istante anche il Sovereign del Gelo.


Yun Che afferrò la ragazza dalla veste bianca e scese a terra, poi la lanciò a Qianye Ying’er: “Proteggila.”


Qianye Ying’er prese al volo la ragazza e disse, in tono glaciale: “Dato che ormai siamo arrivati a questo punto, uccidi tutti e basta… Poi, farai meglio a darmi una spiegazione più che convincente!”


Yun Che sbuffò con freddezza, poi scattò verso Lu Bubai.


Dopo aver aiutato Yun Che a sbarazzarsi di due Divine Sovereign, Qianye Ying’er non attaccò di nuovo. Al contrario, afferrò bruscamente la ragazza e tornò all’interno della barriera della Nazione Meridionale della Fenice.


I due si erano spartiti alla perfezione i compiti.


Quando tornò fra loro, dai membri della Nazione Meridionale della Fenice si sollevò immediatamente un coro di grida strozzate. Tutti indietreggiarono frettolosamente, e persino Nanhuang Jian quasi cadde per terra mentre si ritraeva di scatto.


Anche Nanhuang Mofeng fece rapidamente qualche passo indietro.


Ripensando a come era semplicemente rimasta seduta in silenzio fra le loro fila per tutta la Battaglia delle Rovine Centrali, tutti i membri della Nazione Meridionale della Fenice cominciarono a sudare freddo. Poi, si irrigidirono dalla testa ai piedi, senza osare neppure respirare troppo rumorosamente.
                                


                                



