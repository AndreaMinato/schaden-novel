---
weight: 15790
title: Capitolo 1579 – Il Clan Yun Traditore
pubDate: 2025-03-10T08:57:10.470Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






Nel cuore del Regno Centrale delle Rovine.


Violente raffiche di vento sferzavano il cielo. Ululando e facendo tremare l’aria, riducevano notevolmente la visibilità. Quello era il centro del Regno Centrale delle Rovine, una vera landa desolata e dalla pericolosità mortale. Ogni raffica di vento conteneva un terrificante potere distruttivo.


Tuttavia, la zona intorno a Yun Che e Qianye Ying’er era totalmente calma e silenziosa. Il loro potere fermava del tutto la tempesta ululante, che non riusciva a oltrepassare le barriere che erigevano.


Yun Shang era seduta ubbidientemente accanto a Yun Che, e la mano che lui le stava tenendo era fradicia di sudore. Non sapeva chi fossero quelle due persone accanto a lei, né perché l’avessero salvata. Non aveva neppure idea di che destino l’attendesse.


Il suo corpo esile e fragile si irrigidì, non si era ancora ripresa dal trauma che aveva subito assistendo alla devastazione apocalittica che Yun Che aveva scatenato poco prima contro il Campo di Battaglia delle Rovine Centrali… di fronte a un potere così terrificante, la vita e la morte di tutte quelle persone erano sembrate insignificanti, e quel suo massacro non sembrava quasi neppure crudele.


Yun Che si voltò. Con uno scatto della mano, strinse le dita intorno a una delle braccia della ragazza. Dopodiché, la sua Energia Misteriosa penetrò nel suo corpo, facendole lanciare un agitato grido di sorpresa. Immediatamente, il braccio venne avvolto da un intenso bagliore viola… anche se era ostruito dai suoi abiti, era comunque molto brillante.


“Quella sembrerebbe una sorta di abilità collegata alla sua discendenza.” Disse Qianye Ying’er: “Prima, Lu Bubai aveva completamente sigillato la sua Energia Misteriosa, eppure è riuscita comunque a rilasciarla. Soltanto delle abilità di stirpe ne sono in grado, e sono estremamente rare.”


Per le persone comuni sarebbe stato incredibilmente difficile capire cosa fosse di preciso un’abilità di stirpe. Ma che genere di persona era Qianye Ying’er… In effetti, il loro Clan del Brahma non possedeva solo lo straordinario potere dell’Anima del Brahma, ma possedeva anche una caratteristica Abilità di stirpe.


La ragazza tremò leggermente, era così nervosa da non avere il coraggio di parlare. Ma, oltre alla paura, nei suoi occhi c’era anche un profondo stupore… <em>Perché è riuscito a far manifestare la mia abilità?</em>


Mentre guardava il marchio di luce viola sul braccio della ragazza, Yun Che spalancò gli occhi.


Perché quello era chiaramente…


Un Manico Misterioso!


Il Manico Misterioso che possedeva solamente la sua Famiglia Yun!


Inoltre, quando quella ragazza era fuggita dalla gabbia d’oscurità e aveva scagliato un fulmine contro Lu Bubai mentre fuggiva… i princìpi alla base di quell’attacco erano estremamente simili a quelli della arte misteriosa della Famiglia Yun, la Purple Cloud Art!


Il Manico Proofund… la Purple Cloud Art… e anche il suo cognome era Yun…


“Dove vive la tua famiglia? Perché i membri del Palazzo Celeste delle Nove Luci vi stavano dando la caccia?” domandò Yun Che: “E cosa intendevano di preciso, quando hanno detto che siete un Clan di traditori?”


Yun Shang aprì la bocca, ma non disse nulla. Era chiaro che avesse ancora paura… anche se era stato proprio Yun Che a salvarla dalle grinfie di Lu Bubai.


“Non preoccuparti. Dato che ti ho salvata, ovviamente non ti farò del male.” Il tono di Yun Che divenne un po’ più gentile: “E poi, anche il mio cognome è Yun.”


Tuttavia, le sue rassicurazioni non ebbero alcun effetto… da quando il suo destino era improvvisamente e drammaticamente cambiato, Yun Che aveva subito un drastico cambiamento. Era come se fosse interamente avvolto da un’aura di dolore e oscurità, e i suoi occhi erano freddi e cupi come un abisso. Un suo solo sguardo sarebbe stato sufficiente a far rabbrividire chiunque fosse così sfortunato da incrociarlo.


D’altro canto, Yun Shang era solo una ragazzina di nemmeno vent’anni. Per di più, aveva appena visto coi suoi occhi quanto lui fosse spaventoso, e adesso era così vicina a lui.


Ma qualche istante più tardi, i suoi occhi pieni di paura si illuminarono e il suo sguardo si posò sul collo di Yun Che. Dopodiché, stranamente disse a voce molto bassa: “Una Gemma del Suono…”


Yun Che: “?”


“Te l’ha regalata tua figlia?” le sue labbra si muovevano leggermente e la sua voce era molto debole, eppure gli aveva improvvisamente fatto quella domanda.


“…” l’espressione di Yun Che mutò leggermente, poi rispose: “Sì… come fai a saperlo?”


Quella domanda gli sfuggì dalle labbra senza che lui se ne accorgesse.


“Perché, prima che il papino se ne andasse, anche io registrai la mia voce su una Gemma del Suono… mi dissero tutti che solo a una ragazzina immatura sarebbe piaciuto fare qualcosa di così infantile. Ma al papino piacque molto, e indossò quella Gemma del Suono come una collana… proprio come te.”


Yun Che: “…”


“Sei così potente, eppure indossi al collo una semplice Gemma del Suono. Quindi… doveva per forza esserti stata donata da tua figlia.” Yun Shang sollevò lo sguardo e, senza che se ne rendesse conto, i suoi occhi divennero lucidi: “Solo che… solo che… ti prego, per favore, non ingannare tua figlia, va bene?”


“… cosa intendi dire?” Yun Che corrugò la fronte.


“Il papino mi promise apertamente che mi avrebbe protetta per sempre, che non avrebbe mai permesso a nessuno di farmi del male. Ma… ma… mi aveva mentito… non tornò mai a casa.” La voce di Yun Shang stava tremando, e le lacrime le rigavano il volto, sgorgando come acqua da una diga infranta. La Gemma del Suono che pendeva al collo di Yun Che aveva colpito alla cicatrice più dolora del suo cuore.


“Tu…” Yun Che si sentì come se una lama avvelenata gli avesse trafitto il cuore e l’anima con estrema crudeltà. Tremò violentemente dalla testa ai piedi, e divenne all’istante pallido come uno spettro.


Qianye Ying’er fece un passo in avanti e afferrò Yun Che per le spalle.


Yun Shang non notò la strana reazione di Yun Che. Il suo sguardo era ancora fisso sulla Gemma del Suono appesa al suo collo, non l’aveva distolto neppure per un istante: “Che bella Gemma del Suono, tua figlia deve sicuramente volerti molto bene. Ti prego… non mentirle… va bene…”


Perché lei sapeva quanto fosse doloroso quel “tradimento”.


“Stai zitta!” gridò Qianye Ying’er, gelida: “Non dire nemmeno un’altra parola!”


Ormai, c’erano ben poche cose al mondo in grado di turbare Yun Che… neppure la morte lo spaventava.


Ma le deboli e disilluse parole di quella ragazzina, che chiaramente aveva sofferto molto per ciò che le era successo, in quel momento erano la più spietata tortura che Yun Che potesse subire.


“…” Yun Che inspirò a fondo e riuscì a calmarsi solo parecchi secondi dopo. Strinse leggermente i denti, e stava per dire qualcosa. Tuttavia, quando vide le lacrime che scorrevano lentamente sulle guance della ragazza, e quello sguardo lucido puntato sulla Gemma del Suono al suo collo, le parole che stava per pronunciare si bloccarono nella sua gola.


Yun Che si divincolò dalle mani di Qianye Ying’er e si chinò leggermente, dicendo: “Yun Shang, ascoltami. Rispondi alle mie domande… se mi risponderai onestamente e sarai sincera, prometto che ti riporterò al tuo Clan!”


“Ah…” i meravigliosi occhi della ragazzina sobbalzarono, poi si asciugò vigorosamente il volto e disse: “Non… non stai mentendo, vero?”


“Giuro che è la verità!” rispose Yun Che, con un tono determinato: “Lo prometto sul mio onore di padre!”


“Ma non dovrebbero già sapere tutti la storia del ‘Clan Traditore’?” domandò Yun Shang, sospettosa. Perché, in base a ciò che le era stato detto, tutti conoscevano quella faccenda, persino nei Reami Intermedi e Inferiori. Non era certo un segreto custodito da poche persone.


“Allora, dimmi solo ciò che sai.” Disse Yun Che: “Per prima cosa, dimmi questo. Come si chiama il tuo Clan, e in che Reame Stellare vivete?”


“…” l’atteggiamento di Yun Che nei confronti di Yun Shang fece accigliare lievemente Qianye Ying’er. Lanciò un’occhiataccia a Yun Shang, e nel profondo dei suoi occhi lampeggiò all’improvviso un intento omicida nascosto alla perfezione.


“Il Clan Yun Traditore,” rispose Yun Shang: “Così è come ci chiamano tutti. Viviamo nel Regno delle Mille Devastazioni.”


“Perché vi chiamano Clan Yun Traditore?” domandò di nuovo Yun Che. Quella parola, “Traditore”, serviva chiaramente da eterno marchio di colpevolezza, avrebbe gravato per sempre su quel Clan.


L’espressione di Yun Shang divenne un po’ più triste, mentre raccontava con indifferenza: “Perché molto tempo fa il nostro Clan commise un crimine imperdonabile… il mio papino mi ha detto che il nostro Clan molto, molto tempo fa si chiamava Clan Yun del Manico Celeste, e che anche il nostro Reame Stellare aveva un nome diverso. Si chiamava Regno del Manico Celeste, non Regno delle Mille Devastazioni. All’epoca, il nostro Clan era il più potente del Reame Stellare. Il nostro Antenato e i Capiclan, in passato, erano i Realm King del nostro Reame Stellare.”


“Che crimine commisero i vostri antenati?”


Yun Shang rispose: “Più di diecimila anni fa, il Capoclan… e il Secondo Anziano di quell’epoca avevano idee e visioni del mondo molto diverse fra loro. Così, un giorno, il Secondo Anziano, insieme a molti membri del Clan che erano d’accordo con lui, fuggì dal Regno del Manico Celeste… e anche dalla Regione Settentrionale.”


“Fuggì dalla Regione Settentrionale?” Qianye Ying’er sbuffò piano con disprezzo: “Non è come scavarsi la fossa da soli!?”


Non appena i Diavoli fuggiti dalla Regione Settentrionale venivano scoperti dagli abitanti delle altre Regioni Divine, venivano sempre braccati e uccisi. E più i Diavoli erano forti, più era facile scoprirli. Inoltre, l’uomo che Yun Shang aveva chiamato “Secondo Anziano” doveva sicuramente possedere un’aura oscura estremamente intensa… come se non bastasse, non era fuggito da solo, ma insieme a un grande gruppo di persone.


Considerando la facilità con cui gli abitanti delle altre tre Regioni Divini potevano percepire l'Energia Misteriosa Oscura, agli occhi di Qianye Ying’er quel gesto, in effetti, non era stato differente da un suicidio.


“Una volta il papino mi ha detto che il Secondo Anziano aveva trovato un modo per disperdere completamente l'Energia Misteriosa Oscura all’interno del suo corpo.” L’affermazione di Yun Shang avrebbe scioccato terribilmente chiunque l’avesse sentita.


Yun Che: “…”


“Mn?” Qianye Ying’er inarcò leggermente le sopracciglia: “Dal momento stesso in cui l'Energia Misteriosa Oscura entra in contatto col proprio corpo, è impossibile liberarsene, e viene anche sempre trasmessa ai propri discendenti. Una volta diventati Diavoli, tutti i propri discendenti saranno Diavoli. Non ho mai sentito di un solo caso in cui sia stato possibile cancellare del tutto l’oscurità penetrata nell'Energia Misteriosa di una persona. Se qualcuno ci fosse davvero riuscito, allora tutti i Diavoli della Regione Settentrionale sarebbero fuggiti già da tempo.”


Yun Shang aprì la bocca, ma non sapeva come spiegare ciò che le era stato raccontato.


“Forse, il prezzo da pagare per liberarsi dell'Energia Misteriosa Oscura era quello di distruggere le proprie Vene Misterioses?” domandò all’improvviso Yun Che.


“Mn.” Yun Shang ci pensò per un po’, ma alla fine annuì delicatamente. In effetti, in ciò che le era stato raccontato si menzionava che fosse necessario distruggere le proprie Vene Misterioses per riuscirci.


“Ma se si fosse trattato solo della scissione di alcuni membri del vostro Clan dal ramo principale, sarebbe stato un semplice problema interno. Quindi, perché siete stati dichiarati tutti dei ‘Traditori’?” continuò Yun Che.


“Perché quando fuggirono dalla Regione Settentrionale, portarono anche con sé un artefatto sacro che il nostro Clan custodiva da generazioni.”


“Che artefatto sacro?”


“Non lo so.” La ragazzina scosse la testa: “Una volta ho sentito il papino dire che solo il Capoclan sa cosa fosse, e che neppure lui ne aveva idea. Quell’artefatto sacro era sempre stato protetto dal nostro Clan. Ma diecimila anni fa, il Capoclan si stava preparando ad offrirlo in dono a un Reame Sovrano… a quanto pare, fu proprio per questo motivo che il Secondo Anziano lo rubò e fuggì dalla Regione Settentrionale.”


Yun Che: “…”


“Quando quel Reame Sovrano lo scoprì, i suoi membri si infuriarono e dissero che il nostro Clan aveva donato l’artefatto sacro alle tre Regioni Divine. Dissero che era un tradimento imperdonabile, un peccato di cui avremmo dovuto affrontare le conseguenze, e inflissero al nostro Clan una punizione davvero terrificante.”


“Tutti gli Anziani che avrebbero dovuto proteggere l’artefatto sacro vennero giustiziati immediatamente, mentre il Capoclan venne ferito gravemente e fu scagliata contro di lui una maledizione spaventosa, una maledizione che nessuno avrebbe mai potuto cancellare. Il luogo fino ad allora conosciuto come Città del Manico Celeste divenne la Regione Traditrice, la prigione del nostro Clan, e anche il Clan Yun del Manico Celeste divenne il Clan Yun Traditore, costretto a portare il marchio della colpa e del tradimento.”


Yun Shang lo raccontò con grande calma. Nella sua voce non c’era alcuna traccia di odio, rabbia o amarezza per il suo destino ingiusto. Era nata all’interno della “Regione Traditrice”, era cresciuta col nome del Clan Traditore sulle proprie spalle, quindi ormai ci aveva fatto l’abitudine.


“Quindi anche il Palazzo Celeste delle Nove Luci si trova nel vostro stesso Reame Stellare, il Reame delle Mille Devastazioni?” domandò Yun Che.


“Mn.” La ragazzina annuì col capo: “A meno che i membri del nostro Clan ricevano il permesso dal setta delle Mille Devastazioni, non abbiamo il permesso di uscire liberamente dalla Regione Traditrice. Se la lasciamo senza autorizzazione, chiunque può attaccarci e ucciderci. È così che il papino…”


Si interruppe di colpo, e chinò il capo. Quando aprì di nuovo la bocca, riprese a parlare a voce ancora più bassa: “Questa è la prima volta in vita mia che lascio la Regione Traditrice. Dato che il limite di tempo concesso al nostro Clan sta per scadere, il Capoclan ha detto che dovevano assolutamente aiutarmi a fuggire, a qualsiasi costo. Ma… ma…”


“Cos’è questo limite di tempo di cui parli?”


“…” stavolta, Yun Shang rimase molto a lungo in silenzio, prima di rispondere con un filo di voce: “I Reami Sovrani… hanno dato alla setta delle Mille Devastazioni l’incarico di supervisionare e giudicare il Clan Yun. Finché non riusciremo a trovare l’artefatto sacro, devono uccidere cento membri del nostro Clan ogni anno… se non l’avessimo trovato entro mille anni, avrebbero dovuto giustiziare metà del nostro Clan, e così fecero… e se non lo troveremo entro diecimila anni dal tradimento… potranno infliggerci qualsiasi punizione vogliano, compresa la totale distruzione del nostro Clan.”


…………………


[P.S. 1: riepilogo dettagliato dei vari stadi del Manico Misterioso di Yun Che, per come è attualmente: normalmente è arancione  quando Yun Che apre Anima Malvagia, è giallo  quando Yun Che apre Cuore Ardente, è verde  quando Yun Che apre Purgatorio, è turchese  quando Yun Che apre Tuono, è blu  quando Yun Che apre Ade, è viola  ??]


[P.S. 2 : La più potente forma che un Manico Misterioso possa raggiungere è quella viola. Il Manico Misterioso viola può rilasciare il settanta percento della forza misteriosa del proprietario, ed è straordinariamente raro. Tuttavia, molto, molto, molto tempo fa si accennò al fatto che, secondo alcune leggende, esiste anche un Manico Misterioso dorato, in grado di rilasciare il cento percento della forza misteriosa del proprietario, anche se nessuno lo ha mai visto (In pratica, una vera e propria tecnica della moltiplicazione del corpo?)]
                                


                                



