---
weight: 15830
title: Capitolo 1583 – La Strega Chanyi
pubDate: 2025-03-10T08:57:10.470Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






“E se si arrabbiasse troppo, scegliendo di ucciderci senza preoccuparsi delle conseguenze?” domandò Yun Che.


“Sono sicura che non lo farà!” rispose Qianye Ying’er, con totale sicurezza: “Credi di capire le donne meglio di me?”


“In realtà, è una bella domanda.” Replicò freddamente Yun Che.


“Non preoccuparti, anche se forse ci penserà per qualche secondo, la sua Maestra non lascerebbe mai che lo faccia.” Commentò Qianye Ying’er, con un sorriso inquietante.


“Conosci così bene questa Regina Diabolica?”


“No, ma…” lo sguardo di Qianye Ying’er divenne piuttosto strano, mentre parlava: “Il percorso che ha seguito nella sua vita dimostra che è incredibilmente ambiziosa. Potrebbe essere persino la donna più ambiziosa al mondo. Quindi, è impossibile che qualcuno come lei si lasci sfuggire un’occasione unica e irripetibile…”


“Un’occasione unica come te!”


“Ecco perché dobbiamo cercare di opporre meno resistenza possibile, adesso che sappiamo che ci stanno tenendo d’occhio.”


Era passato parecchio tempo dal loro ultimo incontro. Se Nanhuang Chanyi era davvero una delle “ombre” della Regina Diabolica, allora doveva averle ormai riferito la notizia del loro arrivo nella Regione Settentrionale, soprattutto considerando che Yun Che le aveva praticamente rivelato la sua identità.”


Tuttavia, Qianye Ying’er era altrettanto certa che la Regina Diabolica non avrebbe rivelato pubblicamente l’identità di Yun Che. Al contrario, avrebbe fatto tutto il possibile per tenerla nascosta agli altri Reami Sovrani.


Per il momento, erano solo speculazioni. Tuttavia – Qianye Ying’er si voltò verso sud – non avrebbero dovuto attendere molto per avere la loro risposta.


Yun Che fece lo stesso. Nanhuang Chanyi si stava avvicinando rapidamente da quella direzione.


Erano passati esattamente sei mesi dalla Battaglia delle Rovine Centrali.


Nanhuang Chanyi era vestita esattamente come l’ultima volta: abiti dorati, decorati con ricami a forma di fenice, e il copricapo con fiocchi e gioielli intarsiati che nascondevano il suo viso. Atterrò delicatamente di fronte ai due, poi si guardò intorno, sembrando piuttosto sorpresa dal cambiamento del tempo atmosferico. Tuttavia, tornò rapidamente a concentrarsi su Yun Che e Qianye Ying’er, salutandoli con un cenno: “Giovane Maestro Yun, Fata Ying, è passato molto… tempo.”


“Heh!” era chiaro che Qianye Ying’er si sentisse terribilmente offesa dal modo in cui l’aveva chiamata.


Il tono di Nanguang Chanyi era cambiato drasticamente verso la fine della frase. Fissò a lungo Yun Che, poi fece un profondo sospiro: “Giovane Maestro Yun, la velocità dei tuoi progressi è davvero… stupefacente.”


Sei mesi prima, Yun Che era un Divine King di quinto livello. Già allora, la sua forza misteriosa era maggiore di quanto sostenessero le voci. Ma ora… era già un Divine King di decimo livello!?


“Lei è solo al Divine Spirit Realm, eppure riesce a identificare la mia forza misteriosa. Credo che lei sia ancora più incredibile di me.” Rispose con indifferenza Yun Che.


Nanhuang Chanyi sorrise e rispose con una domanda: “La mia Maestra vorrebbe incontrarvi entrambi. Sareste…”


“Non siamo interessati!” dichiarò Qianye Ying’er, prima ancora che Yun Che potesse aprir bocca. Il suo tono era gelido, e non ammetteva discussioni.


“Non preoccupatevi, la mia Maestra non intende fare del male a nessuno di voi due. Al contrario, crede di avere molti obiettivi in comune con voi. Ecco perché mi ha chiesto di comunicarvi che vi offrirà tutto l’aiuto di cui avete bisogno, facendo tutto il possibile… farà di tutto per aiutarvi.”


Nanhuang Chanyi non aveva certo inventato quella proposta. Era esattamente ciò che la sua “Maestra” le aveva ordinato di dire. Lei stessa aveva avuto bisogno di parecchio tempo per accettare che la sua “Maestra” fosse davvero disposta a tanto, quando l’aveva sentita pronunciare personalmente quelle parole.


Ma dopo aver visto coi suoi occhi l’assurda velocità dei progressi di Yun che, cominciò a capire perché la sua “Maestra” fosse disposta a fargli quella promessa.


“Lasciami indovinare, l’aiuto è vincolato a una condizione – vuole che veniamo a vivere nella Terra delle Anime Rubate, vero?” disse Qianye Ying’er, sorridendo.


“…” Nanhuang Chanyi la fissò per un istante, poi sospirò: “Sei davvero… la Dea del Brahma!”


Finora, tutte le ipotesi di Qianye Ying’er si erano rivelate corrette.


“Heh, lo stesso vale per te, Strega. Sapevo che conoscevi la mia reale identità.” Rispose Qianye Ying’er, sogghignando.


Nanhuang Chanyi disse: “I tuoi capelli sembravano fatti d’oro, e la tua bellezza mi ha fatto vergognare del mio aspetto nonostante il tuo viso sia coperto da quella maschera. Sei una Divine Sovereign, ma la pressione spirituale che emani è davvero terrificante. E, infine, ora ti chiami Qianying… era incredibile, ma non ho potuto che pensare subito alla Dea fuggita poco tempo fa dalla Regione Orientale.”


“Quanto sai su Yun Che?” domandò improvvisamente Qianye Ying’er: “O forse dovrei dire, quanto sa di lui Chi Wuyao!?”


Nella Regione Settentrionale, chi avrebbe avuto il coraggio di chiamare per nome la Regina Diabolica?


Solo Qianye Ying’er, e considerato il suo precedente status, era persino degna di farlo.


“Molto.” La risposta di Nanhuang Chanyi fu semplice e tranquilla.


“Sa anche dell’Imperatrice Diabolica?” lo sguardo di Qianye Ying’er divenne all’istante ancora più freddo. Sembrava così affilato da poter lacerare il velo intarsiato di gemme di Nanhuang Chanyi, raggiungendo i suoi occhi.


“Sì.” Rispose Nanhuang Chanyi.


“…” sia Yun Che sia Qianye Ying’er rimasero in silenzio per qualche secondo. Poi, Qianye Ying’er sorrise di nuovo e disse: “La sua rete di spie è così diffusa? A quanto pare, Chi Wuyao è ancora più ambiziosa di quanto credessi. Ha per caso intenzione di liberare la Regione Settentrionale dalla sua gabbia, facendo sprofondare le altre Regioni Divine nell’oscurità?”


Oltre il velo intarsiato di gemme, negli occhi di Nanhuang Chanyi comparve un bagliore oscuro. Rispose: “Non è forse anche il vostro obiettivo finale? Non condividete il suo sogno, voi che siete stati spinti nell’oscurità?”


La risposta di Nanhuang Chanyi, ancora una volta, fu molto semplice, ma fu comunque sufficiente a rivelare a Qianye Ying’er la spaventosa ambizione di Chi Wuyao.


La Regione Settentrionale non aveva mai smesso di complottare per liberarsi dalla sua gabbia, ma non solo non ci era mai riuscita, aveva anche potuto mettere in atto ben poche misure per farlo, e a malapena. Nessun nemico esterno rappresentava una minaccia per la Regione Settentrionale, all’interno del loro territorio sempre più piccolo, ma al tempo stesso valeva il contrario. Se avessero cercato di fare una mossa oltre i loro confini, qualsiasi Regione Divina sarebbe riuscita a sconfiggerli facilmente… figurarsi se tutte e tre avessero unito le forze.


Le tre Regioni Divine erano sempre in guardia l’una nei confronti delle altre. A volte, scoppiavano persino dei conflitti segreti tra di loro. Ma nessuna delle tre aveva mai considerato la Regione Settentrionale una vera minaccia.


Per Qianye Ying’er, era chiaro che la Regina Diabolica, Chi Wuyao, stesse affilando di nascosto le sue armi, senza che le tre Regioni Divine lo realizzassero… ma anche se l’avessero scoperta, probabilmente avrebbero considerato i suoi piani una semplice farsa.


Ma se fosse stato vero che l’ambiziosa Regina Diabolica conosceva Yun Che tanto bene quanto sosteneva, allora avrebbe sicuramente fatto tutto il possibile per farlo diventare più forte, perché possedeva l’Eredità di un Dio della Creazione ed era il protagonista della Profezia del Vero Dio! L’avrebbe reso la sua arma più letale!


Dopo averci riflettuto sopra, Qianye Ying’er rispose: “Ben detto! È esattamente il nostro obiettivo. Non siamo mai stati nella Regione Settentrionale prima di questa volta, quindi qui siamo soli e poveri, come un insignificante granello di polvere. Siamo davvero onorati dal fatto che la Regina Diabolica ci abbia offerto il suo aiuto con una promessa così generosa, considerate le nostre precedenti identità. Quindi, non abbiamo assolutamente nessun motivo per rifiutare.”


“…?” Yun Che rimase in silenzio e lasciò che Qianye Ying’er continuasse.


“Tuttavia,” il tono di Qianye Ying’er cambiò all’improvviso: “La Regina Diabolica vuole un rapporto di cooperazione, giusto? La cooperazione può esistere solo fra pari, e al momento noi siamo così deboli da non poter neppure essere considerati dei semplici soldati, tra le fila della Terra delle Anime Rubate. Se vi andassimo ora, saremmo davvero ridicoli.”


“Quindi, stai rifiutando l’offerta della mia Maestra, Fata Ying?” domandò Nanhuang Chanyi: “Giovane Maestro Yun, tu cosa ne pensi?”


“Certo che no.” Continuò Qianye Ying’er: “Sotto la chioma di un grande albero, si è al riparo dalla pioggia – è semplice, chiunque ci arriverebbe. Ma non importa quanto siano sincere le intenzioni della Regina Diabolica, noi siamo semplicemente troppo deboli. Ora come ora, in un Reame Sovrano dipenderemmo completamente dalla generosità dei nostri benefattori… sono sicura che tu capisca cosa intendo dire, mia Strega.”


Nanhuang Chany: “…”


“Siamo incredibilmente onorati dall’attenzione e dalla proposta della Regina Diabolica, e non abbiamo affatto intenzione di rifiutare. Quindi, accetto volentieri a nome del mio Maestro, Yun Che.” Qianye Ying’er sembrava del tutto sincera: “Tuttavia, non la incontreremo subito… ma fra trecento anni.”


Prima che Nanhuang Chanyi potesse obiettare, Qianye Ying’er la interruppe: “La Regina Diabolica ha promesso di soddisfare qualsiasi nostra richiesta, purché accettiamo di collaborare… di sicuro, tu e la tua Maestra non avete alcun motivo per rifiutare una richiesta così semplice, vero?”


“In ogni caso, trecento anni sono solo un battito di ciglia in confronto all’eterna oscurità della Regione Settentrionale.”


Qianye Ying’er impedì a Nanhuang Chanyi di dare voce a qualsiasi obiezione le fosse venuta in mente, facendo leva sulla promessa della Regina Diabolica. La donna con la veste dorata della fenice rimase in silenzio per qualche secondo, poi chiese: “E fra trecento anni, cosa farete?”


“Fra trecento anni, Yun Che ed io incontreremo la Regina Diabolica, non importa se saremo degni di unirci alla Terra delle Anime Rubate oppure no.” Promise tranquillamente Qianye Ying’er.


Qianye Ying’er aveva scelto come copertura un periodo di tempo plausibile.


Trecento anni erano molto poco per un praticante del mistero. In effetti, per i Divine Sovereign e i Divine Master erano quasi insignificanti. Una semplice sessione di coltivazione in isolamento poteva facilmente durare molte volte di più.


Per un Divine Sovereign nella media, aumentare la propria forza misteriosa di anche un solo livello in trecento anni sarebbe stato un risultato straordinario.


Ma Qianye Ying’er viveva intimamente con Yun Che, giorno e notte, e tutti i suoi segreti che aveva visto finora potevano essere descritti solo come surreali. Era più che sicura che, in trecento anni, lui sarebbe diventato una persona completamente diversa.


A dire il vero, trecento anni erano troppi. Sarebbe diventato così forte che Chi Wuyao non avrebbe più potuto controllarlo in qualche decina d’anni, o forse anche meno.


Sospettava che Yun Che avrebbe raggiunto quel livello così in fretta che né Chi Wuyao né nessun altro potessero neppure immaginarlo, figurarsi preparare delle contromisure.


Guadagnare tempo era la strategia migliore che le fosse venuta in mente sul momento… se avesse cercato di rifiutare forzatamente la proposta di Chi Wuyao, sarebbe stato impossibile prevedere cosa avrebbe fatto quella donna, considerando la sua terrificante ambizione e la sua “sincerità”.


“Cosa ne pensi, Giovane Maestro Yun?” domandò Nanhuang Chanyi.


“Visiteremo la Terra delle Anime Rubate fra trecento anni.” Rispose Yun Che: “Tuttavia, nel frattempo saremo impegnati ad occuparci delle nostre faccende, dunque non vogliamo essere disturbati. Di sicuro la Regina Diabolica sarà abbastanza generosa da concederci questa minima fiducia, se davvero desidera ‘collaborare’!”


“D’accordo,” rispose Nanhuang Chanyi, annuendo lentamente. Trecento anni erano pochi; così pochi che per un Reame Sovrano erano praticamente insignificanti: “Chanyi riferirà questo messaggio alla sua Maestra, parola per parola. Vi prego di non dimenticarvi della vostra promessa, fra trecento anni.”


“Oh?” Qianye Ying’er sembrò leggermente sorpresa: “Ti è stata concessa la possibilità di prendere autonomamente decisioni a nome della tua Maestra?”


“Sono l’Ombra della mia Maestra, e sono un’estensione della sua volontà. La Maestra ha promesso di soddisfare qualsiasi vostra richiesta, in cambio della vostra collaborazione, ecco perché mi è concesso prendere questa decisione in sua vece.”


“Voi Streghe… siete molto interessanti.” Qianye Ying’er, subit dopo, distese le dita, rivelando un bagliore dorato nel palmo della sua mano: “Dato che abbiamo raggiunto un accordo, ti prego di consegnare questo dono alla Regina Diabolica. È un simbolo della nostra buona fede.”


“Oh?” Nanhuang Chanyi abbassò lo sguardo.


All’improvviso, gli occhi di Yun Che diventarono neri e nel cielo comparve l’immaginare di un gigantesco drago azzurro. Anche gli occhi del drago erano neri come l’inchiostro, e lanciò un ruggito assordante non appena Nanhuang Chanyi sollevò lo sguardo, scioccata.


L’Anima del Dio Drago era nobile e indomita, ma il drastico cambiamento subito da Yun Che e dai suoi valori l’aveva deformata, rendendola qualcosa di oscuro e letale. Persino il suo ruggito sembrava più infernale che antico.


Colta del tutto alla sprovvista, gli occhi di Nanhuang Chanyi divennero spenti e opachi. Contemporaneamente, il bagliore dorato nella mano di Qianye Ying’er prese forma, rilasciando ciò che restava del suo Potere Spirituale del Brahma. Si riversò subito nella mente indifesa di Nanhuang Chanyi…


All’istante, Nanhuang Chanyi non vide altro che una distesa dorata e sfocata. Quell’illusione era così confortevole, eterea e meravigliosa che nessuno avrebbe mai provato a infrangerla… gli stupendi occhi oltre il velo intarsiato di gemme si chiusero lentamente, e lei cadde pesantemente a terra.


Qianye Ying’er scattò rapidamente in avanti e avvolse Nanhuang Chanyi in un velo di delicata Energia Misteriosa. Così, quando cadde a terra l’impatto fu estremamente delicato.


Il Marchio Spirituale del Suicidio non era l’unica tecnica per cui il Potere Spirituale del Brahma era così terrificante… e le attuali condizioni della Strega ne erano la dimostrazione. Nanhuang Chanyi era incredibilmente forte, eppure il Potere Spirituale del Brahma l’aveva comunque fatta addormentare.


Detto questo, Qianye Ying’er in effetti aveva detto a Yun Che che quella tecnica poteva solo far perdere i sensi al bersaglio. Non ne limitava l’anima in nessun altro modo! Quindi, qualsiasi attacco, minaccia, o anche solo un rumore troppo forte l’avrebbero svegliata all’istante.


“Ottimo.” Qianye Ying’er gettò a terra la Campanella del Brahma, senza esitare. La sua riserva di energia si era esaurita completamente, quindi non le serviva più a nulla. Se non avesse avuto paura di svegliare Nanhuang Chanyi, probabilmente avrebbe frantumato e ridotto in polvere la Campanella.


Negli occhi di Qianye Ying’er comparve un bagliore di perverso piacere, mentre osservava la nobile ed elegante Nanhuang Chanyi profondamente addormentata. Poi, disse a bassa voce: “Adesso, spogliala!”
                                


                                



