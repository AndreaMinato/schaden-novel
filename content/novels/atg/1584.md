---
weight: 15840
title: Capitolo 1584 – Clan Yun delle Mille Devastazioni
pubDate: 2025-03-10T08:57:10.471Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






Yun Che rimase immobile. Puntò un dito verso la barriera e la rese opaca, così che Yun Shang non potesse vedere ciò che stava accadendo al suo interno. Poi, portò le mani dietro la schiena e disse: “Fallo da sola.”


“Cosa c’è? Non sei interessato?” domandò Qianye Ying’er, guardandolo di traverso.


“Tanto per cominciare, sei stata tu a cambiare idea, e lei ci ha persino concesso trecento anni di tempo senza lamentele. Quindi, perché dobbiamo farlo lo stesso? Non temi che così otterremo una reazione totalmente opposta a quella che desideriamo?” Yun Che sbuffò piano, poi la sua voce divenne più fredda: “Stai davvero cercando di ‘riprendere il controllo’ come dici, o vuoi solo sfogare la rabbia dovuta a ciò che ti è successo su una donna simile a te?”


“Simile a me? Lei!?” Qianye Ying’er rispose con sdegno, ma poi digrignò con forza i denti per qualche secondo. Fissando Nanhuang Chanyi, alla fine disse: “Va bene, in fondo farlo da sola… non è la peggiore idea del mondo!”


Distese una mano e puntò le dita verso Nanhuang Chanyi, facendo circolare dell'Energia Misteriosa senza alcun rumore, come un soffio di vento. A chiunque altro sarebbe sembrata delicata, ma in realtà era robusta e affilata come una lama. Fece immediatamente a brandelli gli abiti di Nanhuang Chanyi.


Fece scattare a lato un dito, e il tessuto lacerato delle vesti si disperse all’istante. Subito dopo, il volto e il corpo di Nanhuang Chanyi divennero totalmente esposti.


Come c’era da aspettarsi da una Strega della Regina Diabolica del Nord, Nanhuang Chanyi era senza dubbio la donna più bella delle Cinque Rovine degli Inferi. Il suo viso sembrava scolpito dai Cieli, il suo corpo era perfetto come la giada. Anche se era nuda e addormentata, non sembrava affatto volgare. Al contrario, sembrava eterea e meravigliosa come la neve che danza nel cielo, e chiunque l’avesse vista si sarebbe ricordato di quell’immagine per il resto della vita.


Nella Regione Settentrionale, neppure un Imperatore Diabolico avrebbe osato profanare in quel modo una delle Nove Streghe.


“Che donna perfetta,” commentò tranquillamente Qianye Ying’er, facendo correre lo sguardo lungo il corpo di Nanhuang Chanyi: “Sarebbe davvero un peccato se un uomo la profanasse.”


Nonostante quel commento, il bagliore nei suoi occhi era ancora chiaramente perverso, in una maniera difficile da descrivere. Quando si voltò e vide che Yun Che si stava prendendo il suo tempo, godendosi lo spettacolo del corpo nudo di Nanhuang Chanyi, lo prese subito in giro: “Non avevi detto di non essere interessato a lei?”


“Sarebbe uno spreco non osservare una donna così perfetta.” Rispose Yun Che.


“Davvero non hai intenzione di fare nient’altro?” domandò Qianye Ying’er in tono seducente.


“No, per il momento non mi interessa morire.” Rispose Yun Che, glaciale.


“Hehe…” Qianye Ying’er gli sorrise con freddezza, poi mormorò con un tono chiaramente folle: “Che donna perfetta, ed è persino una Strega della Regina Diabolica. Sarebbe un peccato se un uomo la profanasse, ma sarebbe un peccato ancora peggiore se tu non la profanassi. Non sei d’accordo?”


“…” Yun Che corrugò leggermente la fronte, sentendo quel commento. Sapeva che Qianye Ying’er lo stava dicendo a causa di un trauma crudele: il fatto che lei, la Dea del Brahma, fosse ormai diventata un suo strumento e un suo giocattolo.


Sebbene fosse stata lei a sceglierlo, non significava certo che l’avesse accettato completamente. Anzi, al contrario, era chiaro che quella consapevolezza gravasse così tanto sulla sua mente da aver persino distorto il suo carattere… dopotutto, in passato neppure gli Imperatori Divini erano degni della sua attenzione.


Qianye Ying’er sollevò una mano, e fra le sue dita comparvero parecchie pietre misteriose dell’Immagine. Dopo qualche lampo di luce, l’immagine del corpo nudo di Nanhuang Chanyi rimase perfettamente impressa in quelle Pietre… neppure Qianye Ying’er stessa sapeva se lo stesse facendo per riprendere controllo sulla situazione, o per sfogare le oscure emozioni nel suo cuore.


Qianye Ying’er lanciò le due pietre misteriosee dell’Immagine a Yun Che, poi disegnò di fronte a sé un cerchio. Era una semplice Formazione del Suono. Disse arrogantemente, mentre la Formazione registrava le sue parole: “Mia Strega, la collaborazione dovrebbe sempre basarsi su un equilibrio fra le parti, non credi? Tu conosci il nostro segreto, e ora noi possiamo colpire un tuo punto debole.”


“Farai meglio a non cercare di rintracciarci, controllarci o ostacolarci per questi trecento anni… altrimenti, mi assicurerò che ogni singolo uomo della Regione Settentrionale possa ammirare il tuo corpo.”


Dopo aver finito di registrare la minaccia, Qianye Ying’er si voltò senza degnare Nanhuang Chanyi di un altro sguardo e disse: “Andiamocene.”


Per una persona onesta, quello sarebbe stato uno dei metodi di ricatto più spregevoli e disonorevoli al mondo. Ma per Qianye Ying’er, non era neppure considerabile disonesto.


Yun Che lanciò un’ultima occhiata a Nanhuang Chanyi, poi uscì dalla barriera insieme a Qianye Ying’er.


Non c’era inimicizia fra lui e Nanhuang Chanyi. Al contrario, si erano aiutati a vicenda e, fino a quel punto, Nanhuang Chanyi si era sempre dimostrata disponibile e con buone intenzioni. Se fosse stato ancora lo stesso di un tempo, non avrebbe mai permesso a Qianye Ying’er di fare ciò che aveva fatto. Adesso, invece, prese in giro Qianye Ying’er, ma non fece nulla per impedire il ricatto.


“Cosa stavate facendo?” domandò Yun Shang, incuriosita.


Era abituata a situazioni come quella. Ogni volta che Yun Che e Qianye Ying’er coltivavano insieme, creavano una barriera e lasciavano Yun Shang all’esterno. La ragazza era costretta ad attendere pazientemente, anche quando si trovava di fronte a ostacoli che non sapeva come superare durante la sua coltivazione… a volte, doveva aspettare persino per parecchi giorni.


“Niente di che,” rispose Yun Che: “Adesso, ti riporteremo al tuo Clan… fai ancora in tempo a cambiare idea.”


Gli occhi di Yun Shang si illuminarono, e dichiarò con decisione ed entusiasmo: “Voglio tornare!”


“Ai membri del tuo Clan non piacerà la tua decisione.” Yun Che provò un’ultima volta a persuaderla: “Del resto, il motivo per cui ti hanno fatta fuggire è proprio che speravano che non restassi vittima dello ‘scadere del tempo’.”


“Ma quando mi hanno portata via, mi hanno mentito. Mi hanno detto di aver trovato il papino…” Yun Shang scosse la testa e disse: “Non scapperò. Ho promesso ai Piccoli Rong e Yi che una volta cresciuta li avrei protetti. Non posso infrangere la mia promessa come ha fatto il papino.”


Yun Che: “…”


“E poi, durante questi sei mesi con voi sono diventata molto più forte.” disse, stringendo leggermente i pugni: “Ora sono abbastanza forte da poterli proteggere. Sono sicura che il Capo, il Fratellone Xiang e tutti gli altri saranno felici di vedermi.”


Qianye Ying’er ascoltò in silenzio le sue riflessioni, poi commentò: “Spero per il tuo bene che tu possa restare sempre così ingenua.”


Yun Che non sprecò altro fiato, disse solamente: “Dimmi dove si trovano il Regno delle Mille Devastazioni e il tuo Clan.”


Yun Shang appoggiò un dito sulla fronte di Yun Che, e subito dopo sfrecciarono in volo verso nord.


Il Regno Centrale delle Rovine era ancora avvolto da tempeste, ma erano molto meno violente di prima. In effetti, nell’arco di qualche anno sarebbero sicuramente scomparse. Tuttavia, nessuno avrebbe mai scoperto come fossero nate né come fossero svanite.


Nanhuang Chanyi continuò a dormire profondamente all’interno della barriera. Non si sarebbe mai aspettata che qualcuno al suo livello potesse essere costretta ad addormentarsi da una forza esterna. Dato che la barriera isolava completamente tutti i rumori esterni, si sarebbe svegliata spontaneamente solo parecchie ore più tardi.


“Quanto è grande il tuo Clan, adesso?”


“Ci sono circa… seicentomila persone, approssimativamente.”


“E pensare che l’ex Clan di un Realm King sia decaduto così tanto. Persino un piccolo setta di un Reame nella media è più grande.”


“Noi… un tempo eravamo un Clan molto forte. In pochi potevano permettersi di offenderci senza motivo.” La voce di Yun Shang si fece più bassa, mentre cercava di difendere il suo Clan. Era chiaro che fosse ben consapevole delle sue attuali condizioni.


“Chi è l’esperto più forte del tuo Clan?” Yun Che le fece un’altra domanda.


“Il Nonnetto Capo.” Rispose Yun Shang: “Il Nonnetto Capo ha già più di ventimila anni. Il papino mi ha detto che un tempo era un incredibile Divine Master, ma che dopo quell’incidente venne punito severamente dal Reame Sovrano, che lo fece tornare con la forza al Divine Sovereign Realm. Non solo, credo che abbiano anche fatto in modo che non potesse mai più recuperare la sua forza misteriosa, e da allora ha anche gravi problemi di salute.”


“Anche se il Nonnetto Capo è ancora molto forte, non combatterà mai, a meno che non abbia altra scelta. Perché la sua energia vitale diminuisce ogni volta che combatte… prima di andarsene, il papino mi disse che al Nonnetto Capo non resta molto da vivere.”


“In quanti avete un Manico Celeste di colore viola, come te?” domandò Yun Che.


“Sono l’unica. Il papino e il Nonnetto Capo mi dicevano spesso che sono l’ultimo raggio di speranza che i Cieli hanno donato al nostro Clan prima dello scadere del tempo. Però…” Yun Shang chinò il capo, dopo essersi interrotta. Non sapeva quanto tempo sarebbe passato, prima che potesse soddisfare le aspettative di tutti.


“… capisco.” Mormorò Yun Che.


Yun Qinghong una volta gli aveva detto che il Manico Misterioso più potente mai comparso nella Famiglia Yun era blu. Anche se c’erano storie sul Manico Misterioso viola, era più una leggenda a cui pensare con ammirazione che una realtà.


Tuttavia, il Manico Misterioso di Yun Shang era chiaramente viola!


Sia Lu Bubai sia Beihan Chu si erano agitati visibilmente quando avevano visto Yun Shang rilasciare il Manico Misterioso viola, sei mesi prima. Quindi, anche gli estranei sapevano cosa rappresentasse.


Non c’era da stupirsi che il Clan Yun del Manico Celeste avesse fatto tutto il possibile per far fuggire Yun Shang.


Oltre a questo, a giudicare dalle reazioni esagerate di Lu Bubai e del Venerabile Spada Nascosta, che aveva ignorato un impegno ufficiale per inseguire i membri del Clan Yun Traditore… sembrava che anche il Palazzo Celeste delle Nove Luci stesse tramando qualcosa.


…………


Il Regno delle Mille Devastazioni era uno dei duecento Reami Superiori della Regione Settentrionale.


Lì, il cielo era ancora più scuro del normale, e l’aura dell’Oscurità era parecchie volte più densa che nelle Cinque Rovine degli Inferi. In alcune zone, era persino dieci volte più intensa. Quel luogo era un paradiso per i Diavoli, e un inferno senza via d’uscita per chiunque non coltivasse l'Energia Misteriosa Oscura. La loro forza vitale, Energia Misteriosa e persino la loro stessa anima sarebbero state consumate in breve tempo.


Finora, tutto ciò che Yun Che aveva conosciuto in quella gigantesca prigione che era la Regione Settentrionale erano solo le sue crudeli lotte per la sopravvivenza… in quel mondo, i deboli senza protezione erano praticamente solo dei pezzi di carne, in attesa che qualcuno di più forte si facesse vivo e li divorasse in un sol boccone.


Durante il loro viaggio dal Regno Centrale delle Rovine al Regno delle Mille Devastazioni, Yun Che e Qianye Ying’er vennero attaccati decine di volte… e, ovviamente, i loro aggressori vennero ripagati con massacri totali e immediati.


Continuando a viaggiare verso nord, alla fine si trovarono di fronte a una serie di contorte catena montuose, ricoperte da spesse nubi temporalesche. Sembrava che quelle nuvole esistessero da tempo immemore, e ognuna di esse conteneva una forza terrificante.


Sembrava che al minimo disturbo, avrebbero scatenato esplosioni di fulmini distruttivi.


“Siamo arrivati?” domandò Yun Che, fermandosi. Era chiaro che quella regione fosse circondata da una gigantesca e potente formazione misteriosa del Fulmine.


“Mn!” Yun Shang rispose annuendo con vigore. Aveva solo sedici anni, ed erano passati sei mesi dall’ultima volta che aveva visto il suo Clan. Le mancava così tanto che aveva gli occhi lucidi. Disse: “Il Nonnetto Capo e gli altri devono essere molto preoccupati… grazie, Signor Yun. Sono sicura che anche tutti gli altri ti ringrazieranno.”


“Non dimenticare ciò che ti ho detto.” Disse seriamente Yun Che: “Non dire a nessuno che ho migliorato la tua arte misteriosa, la tua forza misteriosa e il tuo talento innato.”


“Prometto che non lo dimenticherò.” Giurò Yun Shang.


Dopodiché, alla fine non riuscì più a trattenere il suo entusiasmo e volò verso la Formazione del Fulmine. Le sue grida allegre riecheggiarono immediatamente tutt’intorno: “Nonnetto Capo, Fratellone Xiang, Piccoli Yi e Rong… sono tornata a casa!”


Yun Shang oltrepassò la linea di confine, ma la Formazione difensiva non si attivò. Non attaccò neppure Yun Che né Qianye Ying’er.


“Questa è la Formazione del Fulmine del mio Clan. Nessun cattivo può invaderci, mentre è attiva.” Spiegò allegramente Yun Shang: “Non preoccupatevi, Signor Yun e Sorellona Qianying. Se rimarrete vicino a me, non vi attaccherà.”
                                


                                



