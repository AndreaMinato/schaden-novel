---
weight: 15850
title: Capitolo 1585 – Il cielo prova compassione per il Clan Yun
pubDate: 2025-03-10T08:57:10.471Z
tags:
    - atg
---


Capitolo regolare,
0 in coda, <strong>0/10</strong> donazione</em>
<em>-Schadenfreude</em>


La formazione del fulmine era una barriera difensiva che teneva al sicuro i "traditori del clan Yun", ma era anche una prigione.


Dopotutto questa intera area era conosciuta come la regione dei traditori agli estranei.


Risuonò un grido in lontananza nel momento in cui attraversarono la barriera. "Chi osa invadere il territorio del clan Yun del Manico Celeste!"


Il clan Yun era molto sensibile alla presenza di estranei vista la loro posizione e il grido era tonante. Tuttavia Yun Shang mostrò uno sguardo gioioso: "Fratellone Xiang!"


Le presenze in avvicinamento si fermarono sul posto per un momento per poi muoversi ancora più velocemente di prima. Molto presto, un uomo di bell'aspetto con degli occhi simili a quelli di una tigre e una giovane piena di eroismo entrarono nella loro visuale.


Le loro aure erano eccezionalmente forti, abbastanza potenti da attirare lo sguardo di Yun Che.


"Un Divine Sovereign di ottavo livello e una di quinto. Sono entrambi al di sotto dei 600 anni credo." Qianye Ying'er mandò un messaggio a Yun Che. "Probabilmente sono i coltivatori più forti qui."


L'uomo che si stava avvicinando era senza dubbio l'esperto più potente che avessero incontrato nella Divina Regione Settentrionale a parte la misteriosa Nanhuang Chanyi, ma Qianye Ying'er gli diede solo un'occhiata indifferente per poi abbassare la testa e ignorarlo.


"Shang... er!"


Entrambi gridarono con emozione quando videro Yun Shang, praticamente si precipitarono su di lei. Il loro entusiasmo era chiaramente fuori controllo.


"Fratellone Xiang, sorellona Lu, è passato molto tempo da quando ci siamo visti." Disse Yun Shang con un sorriso brillante.


"Shang'er tu...." L'uomo muscoloso era un Divine Sovereign di ottavo livello, ma era così sopraffatto dall'emozione che non riuscì a dire nulla per diverso tempo.


"Stai... bene? Non sei stata catturata dal Palazzo Celeste delle Nove Luci?" La donna afferrò Yun Shang per le spalle e la esaminò con attenzione, ma sia il suo fisico che la sua aura sembravano perfettamente in salute.


Yun Shang disse: "Sono stata catturata da quei malvagi sei mesi fa, ma il signor Yun mi ha salvata immediatamente dopo. Da allora sono rimasta con il signor Yun e la sorella Qianying."


"Sei mesi fa?" I due si scambiarono un'occhiata l'un l'altro e l'uomo ringhiò: "Il Palazzo Celeste delle Nove Luci ci ha mentito?!"


Poi spostarono nuovamente lo sguardo su Yun Che e Qianye Ying'er: "Voi siete?"


"Yun Che." Disse con semplicità Yun Che. "Provengo dal regno delle Rovine Orientali."


"Io sono la sua serva Yun Qianying." Si era definita una serva, ma il suo tono era chiaramente molto più altezzoso di quello del suo padrone.


L'uomo muscoloso si fece avanti e si presentò: "Sono Yun Xiang e questa è mia moglie Yun Lu. Il clan Yun del Manico Celeste si ricorderà di ciò che avete fatto per Shang'er. Per favore perdonate la mia scortesia di prima, non sapevo che eravate i benefattori di Shang'er."


"È troppo gentile fratello Xiang." Disse Yun Che annuendo: "È stato il destino a farmi incontrare Shang'er ed è un bene che sia riuscito a salvarlo."


Qianye Ying'er lo guardò di sbieco dopo aver sentito queste parole.


"Ahah, anche il suo cognome è Yun. Sicuramente siamo legati dal fato." Yun Xiang rise fragorosamente per poi continuare: "Non credo che si sia reso conto di quanto siamo in debito con lei per il suo atto eroico."


"Il capo e gli anziani stanno pregando nel tempio ancestrale. Si riempiranno di gioia vedendo che Yun Shang è tornata sana e salva." Disse Yun Lu.


"Hai ragione! Dobbiamo dirlo al capo il prima possibile." Yun Xiang non poteva essere più contenta che oggi fosse stato il suo turno di sorvegliare la formazione. Disse: "Da questa parte nobili ospiti. Sono sicura che il capo vorrebbe ringraziarvi di persona."


In questi giorni, il clan Yun del Manico Celeste era l'epitomo della cautela ed erano particolarmente in guardia quando incontravano estranei. Tuttavia Yun Xiang e Yun Lu si stavano comportando con calore nei loro confronti per due motivi. Primo, erano i salvatori di Yun Shang, secondo, erano solo Divine King di decimo livello. Anche se stavano pianificando qualcosa di sinistro, non potevano fare nulla.


Yun Shang poteva avere solo sedici anni, ma era incredibilmente importante per il clan per via del suo Manico Misterioso viola.


Le notizie di come Yun Shang era tornata sana e salva raggiunsero velocemente l'intero clan. Per una volta, la triste 'Regione di Traditori' si riempì di vitalità ed entusiasmo.


Una volta ogni cento anni, il clan Yun del Manico Celeste avrebbe fatto un rituale di buona fortuna. Tuttavia la cerimonia era stata interrotta quando il capoclan, Yun Ting, si precipitò fuori dal tempio ancestrale dopo aver sentito notizie del ritorno di Yun Shang. Dietro di lui c'erano gli altri Anziani.


"Nonno capo!"


Yun Ting era l'attuale capoclan. Era così vecchio da aver assistito al periodo migliore del clan, al suo declino e presto alla sua fine. Da un clan di Realm King si erano ridotti ad oggetto di compassione, Yun Ting aveva un'esperienza enorme.


I suoi capelli erano completamenti bianchi e il suo viso e le sue mani sembravano secche come legno morto. Ma nessuno di questi segni poteva competere con la foschia nel suo sguardo. Anche un mortale si sarebbe accorto che non aveva ancora molto da vivere.


Le condizioni di Yun Ting non potevano essere peggiori di adesso ed era così vecchio che poco poteva scuoterlo. Comunque non poté che commuoversi quando vide la giubilante Yun Shang balzare verso di lui.


Questo perché er fin troppo importante per la sua famiglia, specialmente in questo momento.


Era una perla dal cielo e la loro unica speranza.


"Shang'er, grazie al cielo che sei al sicuro... grazie al cielo." Disse Yun Ting accovacciandosi. Era così emozionato da aver perso la sua compostezza, ma anche gli Anziani dietro di lui erano ugualmente sconvolti.


Come aveva detto Yun Xiang, Yun Ting ringraziò personalmente Yun Che per aver salvato la ragazza... anche se era un Divine King di origini sconosciute.


"Mi sorprende quanto sia importante questa ragazza per il clan." Qianye Ying'er non sapeva cosa fosse un Manico Misterioso viola, così la reazione del clan la sorprese.


"Umpf, come ha osato il Palazzo Celeste delle Nove Luci mentirci e dire che Yun Shang è nelle loro mani!" Disse con rabbia Yun Xiang.


"Ci saremmo anche cascati se Shang'er fosse arrivata un po' più tardi." Disse solennemente un Anziano del clan.


"Significa che il Palazzo Celeste delle Nove Luci ha cercato di costringervi a rinunciare a qualcosa in cambio di Yun Shang?" Chiese all'improvviso Yun Che.


Considerato quanto il clan Yun teneva alla giovane, probabilmente avrebbero accettato qualsiasi ricatto.


"Esatto." Yun Xiang disse: "Il capo del palazzo Celeste delle Nove Luci vuole che il suo giovane figlio diventi un Divine Sovereign, così ci ha detto di cedergli il..."


"Ormai è passato e Shang'er è al sicuro. I loro trucchi sono inutili ora. Li cacceremo via non appena si mostreranno dopodomani." Yun Ting interruppe con un sorriso Yun Xiang.


All'improvviso la sua espressione cambiò drasticamente per poi afferrare la spalla sottile di Yun Shang con la mano destra. Sembrava che non potesse credere ai suoi occhi: "Shang'er... sei già al Divine Tribulation Realm?!"


Le parole di Yun Ting sbalordirono tutti i presenti. Quando concentrarono la loro percezione spirituale su Yun Shang, rimasero scioccati da ciò che avevano scoperto.


 Prima erano troppo entusiasti per notare il cambiamento nell'Energia Misteriosa di Yun Shang. Solo adesso si erano resi conto che era già al Divine Tribulation Realm!


Geni sedicenni al Divine Tribulation realm erano già apparsi nella storia del loro clan, in passato erano stati una famiglia di Realm King, capaci di produrre un paio di grandi talenti ogni generazione grazie alle loro risorse abbondanti.


Ma Yun Shang era solo negli stadi intermedi del Divine Soul Realm sei mesi fa!


Com'era riuscita a raggiungere il Divine Tribulation Realm in soli sei mesi?!


"Shang'er hai... mangiato qualche tipo di pillola divina?" La voce di Yun Ting divenne un po' più preoccupata. Da quello che sapeva, miglioramenti del genere erano possibili solo tramite dei metodi artificiali, ma... Yun Shang era davvero abbastanza potente da sopportare una pillola così forte?


Ma con sua sorpresa, Yun Shang scosse la testa e gettò un'occhiata verso Yun Che. Poi rispose: "Ho incontrato un esperto incredibile mentre ero con il signor Yun e sorella Qianying. È stato lui ad usare un'abilità incredibile per trasformare completamente il mio corpo. Dopodiché coltivare è diventato incredibilmente facile per me."


Yun Ting e gli altri rimasero senza parole. Lo sguardo di Yun Shang era puro come un diamante e nessuno credette che stesse mentendo. Tuttavia aveva anche sottinteso che il suo attuale livello era il risultato naturale dellla sua trasformazione, e non era dovuto ad un medicinale. Ma non era possibile!


Yun Ting gesticolò e mandò una scia di Energia Misteriosa nelle Vene Misteriose di Yun Shang... Poi i suoi occhi velati si spalancarono a più non posso, come se fosse stato appena folgorato. Per molto tempo fissò stordito Yun Shang senza muoversi.


La reazione del capo fu così strana che gli Anziani del clan, Yun Xiang e Yun Lu si scambiarono un'occhiata. Quando sondarono le Vene Misteriose di Yun Shang, mostrarono espressioni ancora più esagerate di quelle del capoclan.


Yun Che non fu sorpreso dalle loro reazioni.


l'Energia Misteriosa di Yun Shang era diventata incredibilmente pura dopo essere stata raffinata dalla Calamità Eterna dell'Oscurità e dal Nettare del Drago dell'Alba. Di conseguenza, la sua compatibilità con l'Energia Misteriosa e la sua padronanza avevano raggiunto dei livelli che un ex-Divine Master come Yun Ting non poteva nemmeno comprendere.


Sarebbe stato un eufemismo dire che la sua coltivazione adesso procedeva molto più velocemente rispetto a prima.


"Quel grande maestro..." Yun Ting aveva ventimila anni, ma non esitò a riferirsi all'esperto sconosciuto con questo appellativo e un tono profondamente rispettoso: "Chi è?"


La trasformazione di Yun Shang poteva essere descritto solo come un miracolo. Non poteva nemmeno iniziare ad immaginare quanto fosse sbalorditivo questo supremo maestro.


Yun Shang sorrise e rispose: "Quel maestro non mi permetterebbe di dirlo."


Yun Ting non poté ancora controllare l'entusiasmo, annuì e rispose: "Giusto, se è il suo desiderio, allora non dovresti dire nemmeno una parola."


"Oh, giusto." Yun Shang si girò ed evocò del fulmine viola tra le dita: "Mi ha anche insegnato una versione modificata della Thunder Cloud Art del Manico Celeste. Guardi nonno capo."


Mosse il polso e riempì l'ambiente attorno di saette. La folla era già rimasta stupefatta quando vide la prima tecnica, ma quando assistette alla seconda, alla terza e alla quarta tecnica... Tutti i membri del clan Yun impallidirono come se avessero visto un fantasma. Non potevano credere ai loro occhi, non importava quanto ci provassero.


Yun Shang stava eseguendo la Thunder Cloud Art del Manico Celeste, ma c'erano delle piccole modifiche in ogni tecnica. Nonostante i cambiamenti sembrassero molto piccoli, le leggi e il potere dell'arte erano di gran lunga superiori rispetto a prima!


La arte misteriosa principale di un clan o di un setta si evolvevano costantemente, ma era un processo lungo ed arduo.


Il clan Yun probabilmente non sarebbe riuscito a fare evolvere la loro arte misteriosa fino ad arrivare al livello di Yun Shang nemmeno se avesse avuto a disposizione centomila anni di tempo libero.


"Quel maestro... ti ha insegnato anche questo?" Disse Yun Ting con tono stordito.


"Mn." Yun Shang annuì con convinzione. "Ha anche detto che posso insegnarla agli altri membri del mio clan."


"..." Yun Ting si rialzò, ma le sue gambe stavano ancora tremando. Non poteva ricordare l'ultima volta che era stato così entusiasta. Guardò il tempio ancestrale dietro di lui e il cielo. Poi gridò con tono tremante: "Un dono del cielo... questo è davvero un dono del cielo! Il cielo deve aver provato compassione per il clan Yun!"


"Tsk!" Qianye Ying'er sbuffò.


Nonostante Yun Shang fosse stata salvata da Yun Che e avesse menzionato chiaramente che erano stati loro due a prendersi cura di lei negli ultimi sei mesi, nessuno pensava che fossero stati loro a fare questi doni a Yun Shang... Dopotutto come poteva questo maestro incredibile avere qualcosa a che fare con due giovani Divine King?
                                


                                



