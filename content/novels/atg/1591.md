---
weight: 15910
title: Capitolo 1591 – La Catastrofe si abbatte sul Clan
pubDate: 2025-03-10T08:57:10.472Z
tags:
    - atg
---


<strong>Capitolo sponsorizzato, ringraziamo Federico!!</strong>
9 in coda, <strong>0/10</strong> donazione</em>
<em>-Schadenfreude</em>


Il tono di Yun Che era tenue, ma le sue parole fecero accigliare ogni esperto del clan.


"Eheh..." Yun Xiang ridacchiò. In quel momento ebbe la sensazione che fosse stato inutile offrire spiegazioni e concessioni a Yun Che. Sdegno e disgusto rimpiazzarono la sua rabbia: "Credi di poterci uccidere? Tu, un Divine King?"


"Puoi aver salvato Shang'er, ma questo non ti dà il diritto di comportarti in modo così atroce." Il secondo Anziano, Yun Fu, si accigliò e disse: "Dovresti essere grato che il capoclan sia una persona dalle ampie vedute che non si dimentica dei suoi debiti, altrimenti saresti stato già punito per tutto ciò che hai detto."


"Questo è il tuo ultimo avvertimento... esci da qui ora!"


<em>Bang!</em>


Un'increspatura di Energia Misteriosa si diffuse all'interno del santuario. Sembrava che non si sarebbero più trattenuti se Yun Che e Qianye Ying'er avessero mostrato anche la minima esitazione ad andarsene.


"Qianying." Disse piano Yun Che: "Uccidi..."


<em>Booom!</em>


Una terribile esplosione risuonò dall'esterno, seguita da un tremito dello spazio così forte che sembrò che il cielo stesse per crollare e da delle grida confuse.


Tutti e ventidue i Divine Sovereign si alzarono immediatamente. Yun Xiang dichiarò con durezza: "Qualcuno sta cercando di infiltrarsi nella formazione del fulmine!"


"No... sono già dentro." Disse Yun Ting: "E quest'aura è..."


"Qualcuno sta interferendo con la formazione del fulmine." Disse il primo grande Anziano. "È il clan dei Draghi delle Devastazioni."


"C... cosa?!" Yun Xiang e gli altri rimasero sbalorditi.


"No, non è solo il clan dei Draghi delle Devastazioni." Yun Ting si girò e strinse lentamente i pugni: "C'è anche il Palazzo Celeste delle Nove Luci."


Allo stesso tempo, una voce che li scosse nel profondo, dotata della potenza di un Divine Sovereign al picco del suo stadio, disse da lontano: "Capoclan Yun Ting, il Palazzo Celeste delle Nove Luci è venuto a porgerle visita. Esca fuori per favore."


"È... è il maestro del Palazzo delle Nove Luci!"


Questa voce, questa terribile pressione spirituale. Era il capo del Palazzo Celeste delle Nove Luci, il Sovereign Celeste!


"È di nuovo qui per l'Antica Pillola Sacra?" Chiese a denti stretti Yun Xiang.


"A giudicare dalle dimensioni dei loro gruppi, dubito che siano qui solo per la pillola." Disse Yun Ting con un sospiro profondo e triste: Mancano solo sette giorni dal termine. Sapevamo già che l'avidità avrebbe fatto il suo corso... avanti, andiamo ad incontrarli. Grandi Anziani, per favore accompagnatemi."


In passato, non aveva mai usato la forza dei tre grandi Anziani, ma chiaramente aveva cambiato idea oggi.


"Capoclan, ha intenzione di..." Dissero scioccati tutti gli Anziani. Nelle sue attuali condizioni, Yun Ting avrebbe esaurito sia la sua Energia Misteriosa che la sua forza vitale se avesse esaurito tutto il suo potere.


Yun Ting fece un cenno e disse: "Il Sovereign Celeste delle Nove Luci è molto più forte di quanto possiate immaginare, per non parlare del fatto che non è venuto da solo. Se mi trattenessi oggi, potremmo non sopravvivere fino al termine della scadenza... Avanti, non esitiamo ulteriormente."


Yun Shang aveva restituito loro la speranza, ma ora l'avevano spenta con le loro mani.


Tristezza, rimpianto e senso di colpa lo affliggevano il capoclan, ormai scoraggiato.


Nessuno poteva più pensare di occuparsi di Yun Che, Qianye Ying'er o perfino di Yun Shang a questo punto. Lasciarono il tempio ancestrale insieme e iniziarono a volare.


Yun Che non mosse un muscolo e nessuno rimase accanto a lui. Il corpo e le Vene Misteriose di Yun Shang stavano guarendo con un ritmo innaturale mentre l'Energia Misteriosa della luce stava circolando dentro di lei. Nonostante il suo viso stesse riprendendo colore poco a poco, era ancora in un coma profondo.


Qianye Ying'er rimase in un angolo a guardarlo in silenzio... era certa che Yun Che fosse concentrato come non mai.


Centinaia di persone stavano fluttuando sopra il territorio del clan Yun. Non era un grosso numero, ma erano tutti incredibilmente potenti e c'erano trenta Divine Sovereign nel gruppo, più di tutti quelli presenti nel clan Yun.


Inoltre, i due capi dalle aure terrificanti erano al picco del Divine Sovereign!


Non c'erano solo umani, sopra la formazione stavano nuotando enormi draghi, anche i più piccoli tra di loro erano lunghi almeno tremila metri, mentre i più grandi arrivavano a trentamila metri. In qualche modo, erano riusciti a creare un passaggio nella formazione che avrebbe permesso perfino ad un mortale di attraversarla.


Il clan Yun del Manico Celeste non era il più abile ad usare le saette nel regno delle Mille Devastazioni, era il clan dei Draghi delle Devastazioni ad avere questo primato. In effetti, senza contare i regni sovrani, non sarebbe stato esagerato definire il loro fulmine il più potente nella Divina Regione Settentrionale.


Perciò, interferire con la formazione del clan Yun era stato un gioco da ragazzi per loro.


"Da quanto tempo capoclan Yun. Come sta?" Il Sovereign Celeste delle Nove Luci era un uomo dall'aspetto raffinato e dal viso gentile, aveva i capelli e la barba lunghi. Vestito di nero, sembrava proprio un immortale.


Yun Ting ignorò il suo saluto tuttavia. Fissò invece un uomo vestito di viola accanto al sovereign e disse: "Kuang Ji! I nostri clan sono stati amici per centinaia di millenni! Chiunque nel regno delle Mille Devastazioni ha il diritto di schiacciarci, ma non voi! Perché siete venuti senza invito e anche in così tanti? Siete qui per porgere visita ad un amico morente o cosa?!"


Kuang Ji era il capo del clan dei Draghi delle Devastazioni.


"Eheh." Kuang Ji rise senza mostrare rimpianto, né rabbia per poi dire: "Sono qui solo per accompagnarli. Me ne andrò una volta che il Sovereign Celeste delle Nove Luci avrà ottenuto ciò che vuole."


L'indifferenza era l'espressione più manifesta della crudeltà. Yun Ting divenne sempre più cupo mentre diceva: "Bene... molto bene."


Poi guardò il Sovereign Celeste delle Nove Luci e disse con tono gelido: "Non pensavo che avreste desiderato così tanto una sola Antica Pillola Sacra. Al Palazzo Celeste delle Nove Luci mancano davvero così tanto pudore e risorse?"


"Ahahahah!" Il Sovereign Celeste delle Nove Luci rise fragorosamente come aveva fatto il suo compagno. La scadenza del termine del clan Yun era vicina, e non erano nemmeno degni della sua rabbia. Era un fatto triste, ma indubitabile. "Starà scherzando capoclan Yun. Perché verrei in questo posto di traditori solo per un'antica pillola?"


"Vorrei prendere in prestito un'altra cosa a parte l'Antica Pillola Sacra." Disse con un sorriso il Sovereign Celeste delle Nove Luci: "Il Calderone delle Nuvole Celesti."


"Bastardo!" Yun Xiang non poté più trattenere la sua furia. La Divina Lancia del Drago del Fulmine apparì nelle sue mani e poi la usò per indicare i due gridando: "Il clan Yun del Manico Celeste può essere decaduto, ma non ci faremo schiacciare mai da persone come voi!"


"Oh?" Il capo del clan delle Devastazioni gli scoccò un'occhiata di sottecchi e disse: "Non è la lancia del drago che il mio clan vi ha donato? Osi puntarla verso di me? Divertente!"


Un regalo ad un amico ora era diventata una grazia. Un bagliore nero apparì nei suoi occhi e la Divina Lancia del Drago del Fulmine tremò all'improvviso e il suo potere diminuì drasticamente.


"!!" Yun Xiang strinse i denti mentre la sua arma tremava violentemente nelle sue mani.


"Vattene..." Disse lentamente Yun Xiang.


"Capoclan Yun, le consiglierei di pensare alla sua decisione." Il Sovereign Celeste delle Nove Luci ridacchiò: "Crede davvero che ci accontenteremo di andarcene a mani vuote dopo essere venuti qui personalmente?"


"Il solo che ha il diritto di giudicarci è la setta delle Mille Devastazioni." L'espressione di Yun Ting divenne sempre più cupa. "Non temete che le vostre azioni lo offendano?"


"Ben detto!" Non solo la minaccia non agitò i due Sovereign, ma i due sorrisero con fare misterioso e dissero: "È invecchiato troppo? Non capisce ancora perché siamo qui oggi?"


Yun Ting mostrò uno sguardo sorpreso e poi sembrò capire, poi sbiancò in un istante: "Non può essere... voi..."


"È inutile parlarne ulteriormente." Disse il primo grande Anziano con un sospiro: "Combattiamo."


Così si scatenò una battaglia terrificante sopra il clan Yun del Manico Celeste.


Si erano preparati da molto tempo per questa eventualità, ma non si aspettavano che anche il Palazzo Celeste delle Nove Luci e il clan dei Draghi delle Devastazioni avrebbero colto l'occasione per torturarli.


Nel momento in cui iniziò lo scontro, era chiaro che il clan Yun fosse finito in completo svantaggio.


Decine di migliaia di anni fa, il clan Yun del Manico Celeste era un clan di Realm King e il tiranno indiscutibile della regione. Ma dopo essere stato marchiato come un criminale e "imprigionato" nella cosiddetta regione di traditori per così tanto tempo, erano decaduti da molto tempo.


Oggi non potevano affrontare nemmeno uno dei loro oppressori... figuriamoci tutti insieme.


"Capoclan Yun, sono passati anni da quando ho avuto la possibilità di mettere alla prova la sua divina potenza." Disse il Sovereign Celeste delle Nove Luci ridacchiando per poi manifestare una spada nella sua mano.


Quando Yun Ting era un onorabile Divine Master, il Sovereign Celeste delle Nove Luci era solo un membro della giovane generazione che poteva solo inchinarsi di fronte al suo superiore. Ma ora era abbastanza audace da poterlo battere.


Yun Ting non disse una parola. Si limitò a rivelare una lancia del fulmine e ricoprì il cielo di saette viola.


<em>Rrrmb!!</em>


Decine di migliaia di fulmini brillarono in una sola volta quando Yun Ting e il Sovereign Celeste si scontrarono. Il cielo si ricoprì di nubi nere e il territorio nel raggio di centinaia di chilometri fu sconvolto dalle onde d'urto della battaglia.


"Ingrato... muori!" Gridò Yun Xiang e caricò verso il capo dei Draghi delle Devastazioni.


"Eheh, ti sopravvaluti proprio." Disse il capo dei draghi con disprezzo. Invece di schivare, sollevò il suo palmo e fece il gesto di spingere l'attacco.


Un artiglio di drago lungo mille metri apparì dal nulla e calò dritto su Yun Xiang.


L'artiglio del drago creava delle onde d'urto mentre sfrecciava nell'aria. Il fulmine nero che lo percorreva stava perfino ribollendo.


Yun Xiang si fermò per un istante, ma non mostrò nessuna intenzione di ritirarsi. Ruggì, evocò il suo Manico Misterioso e attaccò con ancora più energia...


<em>Boom!</em>


Ci fu un tonfo sordo e il campo di forza di Yun Xiang esplose come una bolla di sapone. Il vecchio precipitò dal cielo come una meteora per poi cadere pesantemente a terra.


Yun Xiang era un Divine Sovereign di ottavo livello dal Manico Misterioso color blu. La sua forza era seconda solo al capoclan.


Tuttavia... il capo del clan di draghi l'aveva sconfitto in un colpo solo!


Tutti i membri del clan Yun furono scioccati dalla sua sconfigga, ma Yun Xiang tornò all'attacco prima del previsto. Provando sia rabbia che intento omicida, caricò ancora una volta verso il capo del clan dei Draghi della Devastazioni.


Tuttavia... l'artiglio del drago di prima lo ricolpì di nuovo prima che potesse sollevarsi in volo più di trenta metri.


<em>Boom!!!!</em>


La Divina Lancia del Drago del Fulmine volò via dalle sue mani e il fulmine nero distrusse i suoi abiti e lo riempì di ferite da capo a piedi. Fu scagliato via come un sacco di patate per poi cadere pesantemente a cinque chilometri di distanza. Non poteva nemmeno rialzarsi da quanto erano gravi le sue ferite.


"Xiang'er!!"


"Lord Yun Xiang!!"


Questa scena abbatté il morale del clan Yun. Quando il capoclan gridò, perse la concentrazione per un attimo di secondo e fu colpito direttamente al petto dalla formazione di spade delle Nove Luci. Anche lui lasciò una scia di sangue dietro di sé prima di crollare.


"Capoclan!!" I ruggiti divennero ancora più disperati e tristi.


Il Sovereign Celeste delle Nove Luci non si approfittò della situazione. invece guardò il tempio e disse al capo del clan dei draghi: "Quello laggiù è il tempio ancestrale del clan Yun. La pillola e il calderone dovrebbero essere lì."


"Tu... come osi!!" Le pupille di Yun Ting si rimpicciolirono violentemente.


Iniziò a volare, ma non appena evocò Energia Misteriosa impallidì. Poi sputò decine di boccate di sangue consecutivamente.


"Eheh, sembra che abbia ragione, Sovereign Celeste." Disse il capo dei Draghi delle Devastazioni con una risata per poi sollevare il braccio e facendo abbattere l'artiglio sul tempio ancestrale.


"F... fermo!!" Ruggì con rabbia Yun Ting mentre sputava sangue... ma non poteva fermarli.


<em>Boom!!</em>


Ci fu un'esplosione terrificante e le pietre antiche del santuario iniziarono a disperdersi attorno.


Tuttavia, il capo del clan delle Devastazioni si irrigidì all'improvviso.


Dopo che il tempio crollò, uscirono allo scoperto tre persone. C'erano un giovane con la schiena rivolta verso la folla, una ragazza priva di sensi tra le sue braccia e una donna con una maschera appoggiata pigramente su un pilastro.


L'artiglio del drago che aveva distrutto facilmente Yun Xiang  si congelò a mezz'aria. Per gli altri sembrò quasi che si fosse fermato apposta, ma solo il capo dei Draghi delle Devastazioni sapevano che l'artiglio era stato bloccato da una barriera invisibile. Non importava quanto ci provasse, non poteva muoverlo nemmeno di un pollice più vicino al suo obiettivo. Anche la pressione e il potere distruttivo dentro il suo artiglio erano per qualche motivo completamente bloccati.
                                


                                



