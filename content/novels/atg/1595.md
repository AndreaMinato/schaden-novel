---
weight: 15950
title: Capitolo 1595 – Oro Fatale
pubDate: 2025-03-10T08:57:10.472Z
tags:
    - atg
---


Capitolo regolare,
6 in coda, <strong>0/10</strong> donazione</em>
<em>-Schadenfreude</em>


Il Devoto Vuoto della Mente era morto.


Il capo Drago delle Devastazioni e il Devoto Vuoto della Mente erano Divine Sovereign al picco del loro stadio che si pensava potessero essere sconfitti solo da Divine Master. Avrebbero ricoperto una posizione importante in qualunque regno stellare, eppure erano morti per mano di Yun Che come se fossero dei comuni coltivatori.


Anche le loro morti erano assolutamente umilianti.


"È... è finita." Mormorò Yun Ting mentre si accasciava a terra con uno sguardo spento.


la setta delle Mille Devastazioni era l'esecutore che il Realm King delle Anime Rubate aveva scelto come esecutore. Erano il motivo per cui il clan Yun del Manico Celeste era finito in declino, ma erano anche il gruppo che non si potevano permettere di provocare in assoluto.


Il Devoto Vuoto della Mente non solo era un membro della setta delle Mille Devastazioni, era il loro capo tutore dell'ordine! In termini di posizione, era tra le cinque figure più importanti del suo setta!


E ora era stato ucciso nel clan Yun del Manico Celeste... anche se non erano stati loro ad ucciderlo, di sicuro la setta delle Mille Devastazioni avrebbe sfogato la furia su di loro.


Sapevano fin dall'inizio che non avevano molte probabilità di sopravvivere, ma ora... sicuramente non sarebbero riusciti a sfuggire a questa distruzione.


Ogni membro del clan Yun dietro Yun Ting si rimpicciolì. I loro visi erano grigi per la disperazione.


Tuttavia nessuno osò rimproverare Yun Che per il suo errore... non avevano nemmeno il coraggio di guardarlo negli occhi.


I Divine Sovereign normalmente non avrebbero fatto combattimenti all'ultimo sangue a meno che non si trovassero di fronte ad un nemico inconciliabile. Ma Yun Che... aveva ucciso un estraneo solo perché avevano osato contraddirlo.


Non avevano mai visto qualcuno di così terrificante, spietato e brutale fino ad oggi.


I draghi delle Devastazioni rimanenti e i coltivatori del Palazzo Celeste delle Nove Luci si ritirarono molto lentamente. I loro passi erano pieni di paura e codardia. Temevano di fare anche un solo rumore per timore che questo folle li schiacciasse come aveva fatto con Vuoto della Mente.


All'improvviso Yun Che si fermò e rivolse lo sguardo verso terra. Delle fiamme cremisi iniziarono a lambire silenziosamente il terreno, ma sembravano permeate da uno strato oscuro. La loro presenza era lievemente diversa rispetto al fuoco che aveva creato prima di venire nella Divina Regione Settentrionale.


"..." Una luce passò attraverso le pupille di Yun Che e un fuoco nero come la pece si accese dalle profondità della sua anima.


<em>Bang!!</em>


Il terreno esplose e il Sovereign Celeste delle Nove Luci uscì allo scoperto. Il coltivatore ricoperto di sangue non provò a scappare però. Invece si precipitò verso Qianye Ying'er... o più accuratamente, verso la ragazza che giaceva ai suoi piedi.


Poteva uscire allo scoperto da tempo, ma aveva scelto saggiamente di nascondersi dopo che Yun Che l'aveva terrorizzato e in seguito alla comparsa del Devoto Vuoto della Mente.


All'inizio pensava che Yun Che avrebbe interrotto il suo massacro dopo aver sentito il nome della setta delle Mille Devastazioni. Non avrebbe mai pensato che Yun Che sarebbe arrivato al punto da uccidere il vecchio Devoto!


Nemmeno un milione di imprecazioni era sufficiente a descrivere le emozioni del Sovereign Celeste delle Nove Luci.


L'importantissimo Venerabile Vuoto della Mente lo aveva implorato come un cane, ma Yun Che lo aveva comunque ucciso senza esitare. Se Yun Che era disposto ad arrivare a questo punto, allora sicuramente non lo avrebbe risparmiato.


Così, gli era venuta in mente un'idea. Quando aveva visto Yun Che per la prima volta, aveva notato che stava tenendo una ragazza priva di sensi tra le braccia.


Yun Che era spietato e brutale, ma si era assicurato di annullare l'attacco del capo Drago delle Devastazioni prima di contrattaccare. Ovviamente stava cercando di proteggere la ragazza!


Questa idea era come un raggio di speranza per il Sovereign Celeste delle Nove Luci. Così, nel momento in cui era stato scoperto, si lanciò subito su Yun Shang il più velocemente che poteva... La sua sola speranza di uscirne vivo era usare quella ragazza priva di sensi come ostaggio.


Aveva ignorato istintivamente la presenza di Qianye Ying'er!


Dopotutto, cosa aveva da temere da una Divine King?


L'eruzione di energia fece sussultare tutti i presenti, ma il Sovereign Celeste si era mosso troppo velocemente per i membri del clan Yun.


Yun Che... stava ancora fissando le fiamme divine che continuavano a bruciare sotto i suoi piedi. Era impossibile capire cosa stava pensando il giovane.


Qianye Ying'er reagì afferrando Yun Shang con la sua Energia Misteriosa e schivando. Tuttavia la pressione del Sovereign Celeste unita alla fretta le avrebbe fatto perdere l'equilibrio.


Naturalmente l'idea che un Divine King potesse scappare sotto il naso di un Divine Sovereign al picco del suo stadio non era nient'altro che un'illusione. Ringhiando, stese una mano verso Yun Shang cercando di attirarla nella sua presa. Non guardò nemmeno Qianye Ying'er.


Tuttavia, prima che se ne rendesse conto, le ragazze erano sfuggite dalla sua vista e perfino dalla sua percezione spirituale.


Allo stesso tempo, risuonò il rumore di qualcosa che era stato strappato, così ridotto che quasi se l'era perso.


Qianye Ying'er era riapparso dietro il Sovereign Celeste delle Nove Luci come un fantasma. Stava riponendo un serpente dorato nella sua vita sorprendentemente sottile.


Yun Shang era stata scagliata lontano per poi cadere pesantemente a terra. La ragazza gemette piano e si svegliò lentamente.


Il Sovereign Celeste delle Nove Luci stava ancora volando in avanti quando cercò di fermare il suo slancio e si girò. Tuttavia presto scoprì che il suo corpo non stava rispondendo ai suoi comandi e la sua vista si stava offuscando gradualmente.


L'ultima cosa che vide furono i pezzi del suo corpo tagliati simmetricamente e la luce dorata che lo aveva tranciato.


<em>Bang...</em>


Sette raggi di luce dorata avevano tranciato in otto pezzi il Sovereign Celeste delle Nove Luci e poi l'Energia Misteriosa caotica disperse i resti del suo corpo.


<em>Thump!</em>


I membri del clan Yun, che si erano rialzati a stento, sprofondarono di nuovo in ginocchio.


Erano tutti a bocca aperta, ma non riuscivano ad emettere un solo suono. Sembrava che le loro gole fossero ostruite da un qualche oggetto invisibile.


Il Sovereign Celeste delle Nove Luci era... morto?!


Un istante...


Era morto in un solo istante. Era stato così veloce che era stato ucciso prima che potesse gridare!


Yun Che alzò lo sguardo e fissò Qianye Ying'er. Un bagliore freddo e pericoloso passò per il suo sguardo.


Sapeva meglio di chiunque altro il limite del potere di quella donna.


Ora che era al decimo livello del Divine Sovereign realm, Yun Che non aveva dubbio che potesse battere il capo del Palazzo Celeste delle Nove Luci grazie al sangue dell'imperatrice diabolica. Ma sapeva che non sarebbe stato facile.


Eppure aveva fatto a pezzi il Sovereign Celeste delle Nove Luci e lo aveva ucciso in un istante.


Lo scopo principale della pietra Ni Yuan era di alterare l'aura, ma l'aveva usata in modo perfetto per ingannare i suoi nemici.


Un tempo era una Divine Master al picco del suo livello, così era solo naturale che avesse una padronanza perfetta della sua Energia Misteriosa da Divine Sovereign. Questo vantaggio poteva non essere significativo in uno scontro diretto, ma avrebbe potuto surclassare persone al suo stesso livello in termini di forza esplosiva.


Per non menzionare che aveva anche l'Oracolo Divino, la Spada Flessibile Dorata del Brahma a cui il suo spirito era connesso...


Tutti questi fattori si combinavano perfettamente per annientare all'istante un avversario al suo stesso livello.


Questo era il potere più letale di Qianye Ying'er!


Questo era anche il motivo per cui aveva rallentato apposta il suo recupero, senza mai permettere che superasse la sua capacità di controllarla.


Quando attaccò il suo nemico espose il suo vero livello. Yun Ting mormorò istinti: " Picco... del Divine Sovereign..."


Alla fine Yun Che si girò e guardò Yun Shang. Apparì in un istante vicino a lei e la prese tra le braccia.


Yun Shang batté le palpebre e lo guardò con gli occhi pieni di lacrime: "Signore... io... io..."


La sua voce era debole come il ronzio di una zanzara e le lacrime rigavano le sue guance. Nessun coltivatore poteva accettare di perdere tutta la sua forza misteriosa in un solo giorno, figuriamoci una sedicenne su cui erano riposte grandissime aspettative.


"Shang'er... si è svegliata." Mormorò di nuovo Yun Ting mentre la guardava da lontano. Sembrava fiacco come prima.


"Capo." Dissero gli Anziani e i membri del clan mentre si avvicinavano a Yun Ting con passo debole ed espressioni cupe. "Cosa dovremmo fare... cosa dovremmo..."


Yun Ting non disse nulla. Si alzò e trascinò le sue gambe deboli verso Yun Che e Yun Shang... quando superò Qianye Ying'er, sentì un gelo permeare il suo corpo.


"Shang'er..." Disse Yun Ting chinando la testa. Non sembra affatto il capo di un clan, solo un vecchio addolorato: "Ti... abbiamo danneggiato..."


"Vattene!"


Le maniche di Yun Che svolazzarono per un secondo, ma lui non mosse nemmeno un muscolo.


<em>Whoosh!!</em>


Un vento violento spazzò via Yun Ting e tutti i membri del suo clan. Nel frattempo Yun Che non li stava nemmeno guardando, né stava dando attenzione ai draghi rimasti e ai coltivatori del Palazzo Celeste delle Nove Luci. Come prima, premette la mano sul petto di Yun Shang, disegnò uno strano motivo e tornò a guarirla con il Divino Miracolo della Vita.


Le ferite inerne di Yun Shang si erano stabilizzate e le sue Vene Misteriose distrutte erano state guarite. Tuttavia non poteva recuperare la coltivazione che aveva perso... sarebbe dovuta ripartire dall'inizio, lo stadio Elementare Misterioso.


"Signore... è davvero... tornato a salvarmi..." Le sue parole erano come un sussurro.


"Non parlare." Rispose ugualmente piano Yun Che. Premette un dito sulla sua fronte e disse: "Dormi... una volta che ti sarai svegliata sarà tutto a posto."


"Posso... fare un desiderio egoista?"


Yun Che: "..."


"Per favore... non faccia del male ai membri del mio clan..." Implorò la ragazza con le lacrime agli occhi: "Non l'hanno fatto... apposta..."


Il suo tono debole e gentile gelò i membri del clan Yun. Yun Ting, Yun Xiang e gli Anziani abbassarono lo sguardo e tremarono pieni di vergogna e rimpianto.


Il dito di Yun Che brillò di bianco e Yun Shang chiuse all'istante gli occhi e cadde in un sonno profondo.


Nonostante il clan Yun del Manico Celeste l'avesse spinta a raffinare l'Antica Pillola Sacra, ma non l'aveva fatto con intenti malvagi. Anzi, dal punto di vista del clan, sarebbero stati gli ultimi a voler fare del male a Yun Shang.


Era indubitabile.


Tuttavia Yun Shang non sapeva che, dopo che era finita in coma, Yun Ting e gli altri avevano deciso di abbandonarla per preservare il suo Manico Misterioso viola.


In effetti la formazione del trasferimento del sangue l'avrebbe fatta morire in modo orribile.


Yun Che portò Yun Shang nella stanza in cui era stato ospitato. Qianye Ying'er lo seguì e chiuse la porta.


Tutti rimasero in silenzio. I membri del clan Yun, in ginocchio, in piedi o accasciati a terra, divennero impietriti.


.....


La stanza in cui erano fu circondata da una barriera invisibile che isolò ogni suono, non che qualcuno osasse anche solo avvicinarsi.


Dopo diverse ore di tempo, Yun Che allontanò la mano dal corpo di Yun Shang.


La giovane stava ancora dormendo con calma. Al momento era circondata da uno strato divino di Energia Misteriosa della luce. Questa energia doveva essere la nemesi di ogni Energia Misteriosa dell'oscurità, ma grazie a Yun Che diventava uno strumento miracoloso. Non le aveva lasciato nessun danno.


Le sue ferite interne erano sparite e le sue Vene Misteriose distrutte erano rinate. Tuttavia nessuno poteva prevedere, né guarire le cicatrici nel suo cuore.


Qianye Ying'er aprì gli occhi ed uscì dalla sua trance meditativa. La prima cosa che le venne in mente furono parole di derisione: "Dopo aver ripreso i sensi ha pensato subito a proteggere i membri del suo clan che l'hanno ridotta così... quanto è stata sciocca e ingenua."


"Almeno può essere ancora ingenua." Disse lentamente Yun Che. "Noi non possiamo esserlo nemmeno volendo."


"..." Il respiro di Qianye Ying'er si fermò per un paio di secondi. Alla fine disse: "Quando hai intenzione di partire? Per favore non dirmi che rimarremo di nuovo qui."


"Partiremo subito." Disse Yun Che.


"Molto bene." Qianye Ying'er avanzò e lo afferrò per il polso: "Andiamo!"


All'improvviso capì e spinse via la mano di Yun Che, dicendo: "Cosa stai aspettando? Se sai di non avere il diritto di essere ingenuo, allora non avresti scelto di rimanere qui fin dall'inizio."


"Umpf!" Yun Che cancellò la barriera con un cenno della mano.


Stava per uscire, quando il mormorio di una ragazza risuonò dietro di lui, fermandolo sul posto.


"Pa...pà..."


Yun Che alzò lo sguardo e sospirò. Nonostante la sua conversazione con Qianye Ying'er, alla fine tornò al letto.


Nonostante Yun Shang fosse rimasta priva di sensi per molto tempo, era ovvio che non stesse dormendo pacificamente. Le sue sopracciglia stavano tremando anche adesso. Yun Che le asciugò le lacrime e poi Yun Shang aprì lentamente gli occhi.


"Si... gnore..." Fissò Yun Che con un'espressione stordita. Sembrava che non si fosse svegliata completamente.


"Yun Shang." Disse piano con un sorriso Yun Che: "Sto per partire."


Non era Yun Wuxing, ma le ricordava sempre sua figlia.


Voleva andarsene e liberarsi da questo attaccamento... ma aveva difficoltà a rompere questa connessione.


Ma doveva andarsene, non importava quanto fosse riluttante. I sogni erano effimeri e non aveva il diritto di perdersi in queste illusioni.


Con sua sorpresa, Yun Shang non reagì molto, la sola differenza fu il velo di lacrime nei suoi occhi mentre diceva: "Signore, faccia sempre attenzione durante il suo viaggio..."


"Mn." Yun Che annuì. Poi fissò la ragazza negli occhi e disse con serietà, ma anche con gentilezza: "La vita è piena di difficoltà e disperazione. Una persona debole potrebbe soccombervi, ma se si è forti si potrà sopportare questo periodo oscuro e troverà la luce in fondo al tunnel."


Qianye Ying'er arricciò le labbra con sdegno sentendolo.


"Rimani forte." Disse Yun Che. "Puoi non avere più forza misteriosa, ma puoi riprendere a coltivare fin dall'inizio per diventare ancora più potente di prima. Puoi aver perso tuo padre... ma puoi diventare ancora più forte e affidabile di tuo padre. In quel modo, avrà meno preoccupazioni mentre veglierà su di te dal cielo. Va bene?"


"Infantile." Qianye Ying'er mostrò ancora più disprezzo.


"Va bene." Rispose Yun Shang. Il tentativo di Yun Che di consolarla non era molto efficace, ma la ragazza aveva risposto con molta serietà. Fissò Yun Che senza battere ciglio e continuò: "La ascolterò. Diventerò più forte per mio padre."


"Così... anche il padre che ha perso sua figlia... dovrebbe diventare più forte per lei... vero?"


"..." Le parole di Yun Shang fecero tremare Yun Che. Mentre guardava gli occhi puri e privi di malizia della giovane, fu travolto dalle emozioni che l'oscurità avrebbe dovuto già divorare da tempo.


Si girò di scatto e strinse i denti. Tuttavia non poteva smettere di tremare... Alla fine si voltò di nuovo verso Yun Shang e chiamò: "Qianying... andiamo!"


Yun Che quasi barcollò fuori dalla stanza. I suoi passi e il suo respiro erano irregolari.


Qianye Ying'er lo seguì e scoccò un'occhiata verso Yun Shang prima di andarsene. Per un po', invece della solita indifferenza, il suo sguardo si riempì di un'emozione contrastante che nemmeno lei riuscì a comprendere.


"Signore..." Nonostante la porta si fosse chiusa, l'immagine della schiena di Yun Che era rimasta impressa nel suo sguardo offuscato. Mormorò come se stesse parlando nel sonno: "Non dimenticare della nostra promessa... quando crescerò... quando la ritroverò... spero che il suo sorriso... non sarà triste come lo è adesso..."
                                


                                



