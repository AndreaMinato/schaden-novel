---
weight: 15960
title: Capitolo 1596 – Conclusione
pubDate: 2025-03-10T08:57:10.472Z
tags:
    - atg
---


Capitolo sponsorizzato, ringraziamo Federico!
5 in coda, <strong>0/10</strong> donazione</em>
<em>-Schadenfreude</em>


Una terribile puzza di sangue stava avvolgendo l'intero clan Yun del Manico Celeste. L'unica cosa che lo sovrastava era la disperazione della gente.


Il capo Drago delle Devastazioni, il Sovereign Celeste delle Nove Luci e il Devoto Vuoto della Mente erano tutti morti. Non potevano più sfuggire alla loro fine.


Ora dovevano considerare solo come scappare dalla loro esecuzione... ma il Realm King della Luna Ardente li aveva marchiati e tentare di fuggire avrebbe solo aggravato i loro crimini. La Divina Regione Settentrionale poteva essere enorme, ma dove potevano scappare? Chi avrebbe osato accoglierli?


Yun Che camminò per il suolo macchiato di sangue di drago per molto tempo prima di fermarsi.


"Così... il padre che ha perso sua figlia... dovrebbe diventare più forte per lei... vero?"


Era stata una frase così debole, eppure gli aveva causato quasi un crollo mentale visto che era stata pronunciata da Yun Shang.


Sospirò a lungo per poi guardare Qianye Ying'er. La donna era rimasta in silenzio fino ad ora. Disse: "Sono sorpreso che tu non mi abbia deriso."


Qianye Ying'er aveva lo sguardo fisso davanti a sé. Mostrò un lieve sorriso per poi rispondere: "Suo padre è morto, ma il mio è ancora vivo. Ha perso tutta la sua forza misteriosa e posso decidere facilmente il suo fato con un tocco di dita. Tuttavia mi sono ritrovata ad invidiarla un po'."


"Eheh." Il suo sorriso divenne freddo e cupo. "La Dea del Monarca del Brahma che disdegnava il resto del creato ora sta invidiando una ragazza che ha perso la sua Energia Misteriosa... ridicolo!"


Yun Che le gettò un'occhiata per poi continuare ad avanzare.


Si stavano dirigendo verso il tempio ancestrale, che però era stato ridotto in macerie dalla battaglia.


Un tempo avrebbe guardato questa terra con timore reverenziale, ma ora mostrava solo indifferenza. Quando raggiunse il centro del santuario, pestò la terra con il piede destro.


<em>Rumble!</em>


Il suolo e la barriera che lo nascondeva si spaccarono allo stesso tempo. Yun Che discese in un mondo in miniatura e fissò i membri del clan Yun scioccati di fronte a lui.


Il capoclan e gli Anziani che erano sopravvissuti allo scontro con ferite relativamente minori erano tutti qui. Era chiaro che stessero discutendo di qualcosa di importante.


"Yun Che, tu..."


La comparsa di Qianye Ying'er interruppe la persona che stava parlando e quasi tutti arretrarono istintivamente.


Yun Che li fissò gelidamente per poi dichiarare: "Tutti voi, a parte il capoclan, se ne devono andare da qui!"


Considerata la brutalità che Yun Che aveva mostrato oggi e cos'era accaduto prima dell'invasione nemica, nessuno sarebbe stato sorpreso se avesse deciso di massacrare tutti sul posto.


Tuttavia tutto ciò che aveva detto loro era di andarsene.


Forse il solo motivo dietro questa compassione era stata la richiesta di Yun Shang... la richiesta che faceva provare loro una vergogna abissale.


Il colorito di Yun Ting era innaturalmente pallido. Non si sapeva se fosse per le sue ferite, il suo dolore o entrambi. Fremette per un momento per poi fare un cenno e dire: "Andate."


Un breve silenzio dopo e gli Anziani se ne andarono senza dire nulla. Non potevano comunque fermare Yun Che se avesse davvero avuto intenzione di uccidere Yun Ting.


Qianye Ying'er mosse le dita e una barriera d'isolamento del suono apparì attorno a loro. Poteva immaginarsi più o meno cosa Yun Che stava per fare, ma chiaramente non aveva intenzione di fermarlo stavolta.


"Venerabile Yun... Coff coff coff coff..." Yun Ting tossì prima ancora di poter finire di parlare. Sputò del sangue color marrone dalla bocca ad ogni colpo di tosse.


Ansimò pesantemente per un momento per poi dire: "Quali... sono i suoi ordini?"


"Sai perché siete ancora vivi?" Chiese Yun Che.


Yun Ting chinò la testa e mormorò con rimpianto e impotenza: "Shang'er..."


"Non sa che stavate per usare il rituale del trasferimento del sangue, togliendole il manico viola dopo che l'avevate ferita." La voce di Yun Che divenne ancora più gelida all'improvviso: "Farete meglio ad assicurarvi che non lo venga mai a sapere!"


"..." Gli angoli delle labbra di Yun Ting fremettero. Non molto tempo dopo sospirò e chiese: "Lei è... l'esperto che ha dato a Shang'er tutte le sue benedizioni?"


Non era un'ipotesi difficile da fare. Chiunque avesse visto la sua forza terrificante e il suo istintivo protettivo nei confronti di Yun Shang se ne sarebbe reso conto.


Erano rimasti sbalorditi quando il Sovereign Celeste delle Nove Luci aveva definito Yun Che un coltivatore ad un passo dal Divine Master realm, ma anche il capo Drago delle Devastazioni e il Devoto Vuoto della Mente erano morti come insetti. Naturalmente questo significava che era ancora più potente!


"Esatto."


"Perché qualcuno come lei ha mostrato così tanta gentilezza nei confronti di Shang'er?" Chiese Yun Ting.


La battaglia di prima aveva dimostrato che Yun Che aveva un potere terrificante e un temperamento ancora più spaventoso. Perfino qualcuno di vecchio ed esperto come lui era profondamente impaurito dall'indifferenza che aveva mostrato Yun Che e della sua brutalità quando aveva massacrato tutti quei draghi. Non poteva capire perché qualcuno come lui avrebbe trattato così bene Yun Shang.


Yun Che alzò il braccio e sbalordì Yun Ting con un bagliore arancione.


"!!" Yun Ting sembrò folgorato. Gridò istintivamente: "Quello è... il potere divino del Manico Celeste!"


"Lei!" Fissò scioccato e incredulo Yun Che: "È un membro del clan Yun del Manico Celeste!"


"No." Lo sguardo di Yun Che rimase gelido: "I miei antenati hanno lasciato il clan Yun molto tempo fa."


"..." Yun Ting rimase a bocca aperta e fremette. Quando si ricompose, il suo sguardo era diventato pieno di emozioni contrastanti. Non stava più guardando Yun Che nello stesso modo.


Molto tempo dopo, abbassò il braccio e la sua vista divenne sfocata. Disse con voce debole: "Ora capisco. È un suo discendente."


"È... ancora vivo?"


"No." Rispose Yun Che. "Sono il solo ancora vivo nell'Illusory Demon clan."


"..." La sua risposta sbalordì di nuovo Yun Ting, che poi mormorò stordito: "Morto... il clan Illusory Demon... morti... eheh... eheh..."


Stava ridendo, ma con moltissima tristezza.


Odiava quell'uomo fino all'osso, ma la prima emozione che aveva provato sentendo della sua morte non era stata gioia, ma tristezza.


"Anche questo è un bene..." Mormorò tra sé e sé. "Un uomo morto non sente né dolore, né preoccupazione. Un uomo morto non ha bisogno di scegliere, né di lottare. Non può continuare un feudo... e così è libero di andare all'altro mondo."


Il suo soliloquio era chiaramente pieno di miseria e rassegnazione.


Erano i tipi di pensieri suicidi che uno faceva quando veniva colto dalla disperazione.


"Vuoi morire così tanto?" Yun Che scoccò un'occhiata verso di lui per poi sogghignare: "Allora ti terrò vivo!"


Apparì dietro Yun Ting in un istante e colpì la schiena del vecchio. Poi rilasciò il Divino Miracolo della Vita in un istante e lo ritirò subito dopo.


<em>Bang!</em>


Yun Ting esclamò per la sorpresa per poi barcollare avanti e sputare una boccata di sangue nero. Si strinse il petto con entrambe le mani e... all'improvviso si girò e fissò Yun Che con incredulità.


"La maledizione del Regno della Luna Ardente è stata rimossa completamente." Yun Che si mise le mani dietro la schiena. "Con le tue riserve e le risorse del clan Yun, non dovresti metterci troppo tempo per recuperare l'energia che avevi prima."


La maledizione che affliggeva Yun Ting aveva mantenuto la sua forza misteriosa al Divine Sovereign Realm, così naturalmente era incredibilmente potente. Ma non importava quanto fosse formidabile, era di gran lunga inferiore al Marchio del Suicidio del Brahma, per non menzionare il fatto che era stato prodotto da Energia Misteriosa dell'oscurità. l'Energia Misteriosa della luce era la nemesi dell'energia oscura e il Divino Miracolo della Vita era un'arte trascendente. Per questo Yun Che era riuscito a rimuoverlo facilmente.


Dato che aveva recuperato la sua coltivazione, Yun Ting avrebbe avuto ancora molti anni da vivere. Il vecchio poté reprimere a stento l'entusiasmo mentre esaminava il suo corpo.


Pensava che Yun Che fosse venuto a punirlo per le sue colpe, ma...


Fece un passo avanti e cercò di inchinarsi verso Yun Che, ma il giovane gli voltò le spalle e disse: "I tuoi ringraziamenti non sono necessari. Il solo motivo per cui ti sto salvando è perché mi sei ancora utile!"


Yun Ting si bloccò sul posto, ma nemmeno le parole dure di Yun Che potevano spegnere il suo entusiasmo. Ora non riusciva nemmeno a parlare dall'emozione.


"Ho salvato Yun Shang perché la sua arte misteriosa e il suo potere divino hanno attirato la mia attenzione." Disse con solennità Yun Che. "Dopo ho deciso di stare con lei perché desideravo vedere le condizioni del suo clan... tuttavia ho cambiato idea ancora quando ho finito per rivedere la mia figlia defunta in lei."


Yun Ting: "..."


"Decine di migliaia di anni fa, il Realm King della Luna Ardente ha saputo in qualche modo cos'era il sacro artefatto che il tuo clan stava proteggendo e ha cercato di farvelo cedere." Disse Yun Che. "Il clan è rimasto diviso a causa di questo incidente. Voi volevate cedere l'artefatto per proteggervi, ma il secondo capoclan avrebbe preferito morire piuttosto che farlo."


"Il disaccordo è stato inconciliabile, così il secondo capo ha scelto di andarsene dal clan Yun del Manico Divino e dalla Divina Regione Settentrionale stessa con il sacro artefatto e i suoi seguaci, poi è svanito senza lasciare traccia. Per questo il clan Yun del Manico Celeste è andato incontro ad un disastro."


"...È questa la storia che ha tramandato?" Lo sguardo di Yun Ting divenne un po' vacuo.


"No. Ne ho sentito la metà da Yun Shang e il resto l'ho dedotto." Spiegò Yun Che. "Il mio antenato non ha lasciato nessuna traccia del clan Yun del Manico Celeste. Il clan Illusory Demon non ha niente in comune con voi a parte la sua storia."


"È così..." Yun Ting sorrise miserabilmente per poi dire: "Allora non potevamo sfidare il Realm King della Luna Ardente, così non ho mai pensato che la mia scelta di cedere l'artefatto in cambio della salvezza dell'intero clan fosse un errore. Naturalmente il dovere del nostro clan era di proteggere l'artefatto, così anche la sua scelta era giusta."


"Tuttavia poi ha deciso di scappare dalla Divina Regione Settentrionale con l'artefatto! Può aver ottenuto ciò che voleva, ma siamo stati noi a pagarne il prezzo! Siamo stati noi a cadere in disgrazia! Probabilmente voleva tagliare ogni legame con il clan Yun del Manico Celeste, ma sembra che si sia dimenticato che l'artefatto appartiene al clan Yun del Manico Celeste, non al clan Illusory Demon e sicuramente non a lui... coff... coff, coff..."


Le sue emozioni gli fecero perdere il controllo e per un momento fu assalito dal dolore.


Yun Che non rispose.


"Oooh..." Yun Ting ci mise un po' di tempo a ricomporsi. Alla fine sorrise con amarezza e scosse la testa dicendo: "Ora non importa. È tutto passato e non è più in questo mondo. Continuare a pensarci è inutile e non ha niente a che fare con lei."


"Comunque sono sicuro che dev'essere contento di aver avuto un discendente come lei."


"L'artefatto sacro," Chiese all'improvviso Yun Che. "È lo Specchio del Samsara?"


"...?!" Lo sguardo assonnato di Qianye Ying'er si svegliò all'improvviso.


Yun Ting alzò lo sguardo e lo fissò ad occhi spalancati.


Nonostante non stesse guardando il vecchio, Yun Che capì tutto ciò che doveva sapere dal lieve tremito nel suo spirito.


"Non voglio sapere della causa di questa tragedia. Non mi importa nemmeno chi è nel giusto o nel torto. D'oggi in avanti, il clan Yun del Manico Celeste e io non avremo nessun legame."


"Il motivo per cui sono venuto qui oggi è per dirti una cosa." Yun Che si girò per guardare in faccia Yun Ting. "Eliminerò la setta delle Mille Devastazioni e rimanderò temporaneamente la vostra fine imminente."


Yun Ting rimase senza parole di fronte a questa dichiarazione.


"Ma non dimenticarti..." Disse lentamente Yun Che senza emozione: "Non lo sto facendo per il vostro clan, né per compensare le colpe del mio antenato. Lo sto facendo solo... per ciò che ha detto Yun Shang."


Passò oltre Yun Ting e infine disse: "La ragione per cui non vi ho ucciso è perché non volevo turbarla. La ragione per cui ho salvato il vostro clan è perché non voglio che il suo mondo sprofondi nell'oscurità... non dubito che potrai rispettare le mie direttive. Tutto ciò che devi fare è considerare come meglio compensare Yun Shang!"


Anche il motivo per cui aveva eliminato la maledizione di Yun Ting era per far sì che Yun Shang godesse della protezione di un Divine Master.


Yun Ting non sapeva per quanto tempo rimase stordito. Quando si ricompose si girò frettolosamente e scoprì che Yun Che e Qianye Ying'er erano scomparsi da tempo.


<em>Bang!</em>


Yun Che scagliò via con un calcio un drago lungo diverse migliaia di metri ed entrò nella formazione del fulmine. Non sapeva quando sarebbe tornato nel clan Yun del Manico Celeste. Forse non sarebbe mai più tornato.


"Hai lo Specchio del Samsara ora?" Chiese Qianye Ying'er all'improvviso.


Yun Che non le rispose.


"Altra domanda." Qianye Ying'er alzò lievemente le sopracciglia e chiese: "Hai dormito con la Regina Drago quando eri nel Regno del Dio Drago?!"
                                


                                



