---
weight: 15980
title: Capitolo 1598 – Distruggere la Barriera con un solo dito
pubDate: 2025-03-10T08:57:10.473Z
tags:
    - atg
---


Capitolo regolare,
4 capitoli in coda (Federico), 0/3
-Schadenfreude


A Venerabile Universo Nascosto sfuggì un grido di shock. Fu così allarmante che si scatenò subito un tumulto in ogni angolo del Palazzo Celeste delle Nove Luci.


Questo in particolare per i grandi maestri di palazzo. Erano tutti accorsi fuori, ma si erano immobilizzati a mezz'aria dopo. Non una sola persona osò continuare ad avanzare.


Come potevano essere stati invasi così facilmente? Tuttavia, con loro completo stupore, c'erano due persone proprio sopra i nove grandi palazzi, il posto più importante del loro setta, e nessuno li aveva individuati.


In un attimo di secondo, gli allarmi della setta erano risuonati da tutto il territorio e le persone stavano accorrendo immediatamente, riempiendo il cielo come uno sciame di locuste. Un'invasione così improvvisa e silenziosa era una questione enormemente importante che non era accaduta da molti anni.


Contando ogni membro, dai maestri di palazzo ai discepoli del Palazzo Celeste, c'era un totale di pochi milioni di persone e questo non includeva la maggior parte dei palazzi esterni del vasto Regno delle Devastazioni. Si poteva pensare che questi due invasori stessero andando incontro al suicidio. Se ogni discepolo avesse deciso di sputare verso di loro, sarebbe stato sufficiente ad annegarli.


Ma i maestri di palazzo, di sala e i discepoli che erano fuggiti dal Manico Celeste del clan Yun impallidirono immediatamente.


Perché questi due corvi del malaugurio che li avevano spaventati a morte erano apparsi all'improvviso qui?!


"Yun Che? Così sono quelli che hanno ucciso il capo palazzo?!" Disse il Maestro di Palazzo Specchio Nascosto a bassa voce mentre faceva apparire una spada nera nella sua mano. "Sei arrivato proprio nel momento giusto! Ci avete risparmiato l'energia di inseguirvi ed eliminarvi! Vi offriremo in sacrificio per placare lo spirito del capo di palazzo oggi!"


"Specchio Nascosto, si fermi!"


Diverse grida piene di panico risuonarono simultaneamente. Il maestro di palazzo Universo Nascosto fece del suo meglio per reprimere sia l'energia di spada che l'Energia Misteriosa che era stata appena rilasciata e gridò: "Non muoverti!"


Il maestro di palazzo Specchio Nascosto scorse con lo sguardo diverse persone e abbassò il tono della voce: "Questo è il Palazzo Celeste delle Nove Luci! Anche se la loro forza è ad un passo dal diventare Divine Master, di cosa abbiamo avere paura?!"


"Ho detto non muoverti!" Il tono del Maestro di Palazzo Universo Nascosto diventò grave... Specchio Nascosto non lo aveva seguito nel clan Yun del Manico Celeste. Non aveva assistito personalmente al massacro del clan dei Draghi delle Devastazioni. Non aveva visto come il Sovereign Celeste delle Nove Luci era stato fatto a pezzi in un solo istante.


Era stata una scena terrificante che aveva sconvolto la folla di Divine Sovereign. Anche se avessero dovuto affrontare una persona così spaventosa e fossero emersi vittoriosi grazie alla forza dei numeri, il Palazzo Celeste delle Nove Luci sicuramente avrebbe dovuto sacrificare moltissime persone.


la setta aveva appena perso il suo Sovereign e Venerabile Spada Nascosta. Non potevano sopportare altre perdite.


"Universo Nascosto ha ragione." Disse un altro maestro di palazzo. "Non hai visto quanto sono potenti. Sono molto più spaventosi di quanto tu possa immaginare! Dato che hanno osato rivelarsi oggi, naturalmente questo significa che non hanno paura di noi. Un giorno ci vendicheremo per la morte del capo... Ma non potremo farlo oggi e sicuramente non qui."


Il Maestro di Palazzo Specchio Nascosto strinse i pugni e cercò di calmare il respiro. La forza dei loro maestri di palazzo che erano tornati non era inferiore alla sua, ma le loro paure erano vere. Inoltre, se si fossero scambiati dei colpi qui, indipendentemente dal risultato dello scontro, il loro setta sarebbe stato inondato da fiumi di sangue.


Il Venerabile Universo Nascosto si fece avanti e disse con fare ubbidiente: "È il Venerabile Yun e... la Fata. Mi chiedo come possiamo esservi d'aiuto."


Anche se era assalito dall'odio e dalla paura, non ebbe altra scelta che fare un sorriso forzato.


"Esservi d'aiuto?" La voce bassa di Yun Che risuonò in tutto il Cielo delle Nove Luci. "Abbiamo appena ucciso il vostro capo di palazzo. Non solo non state cercando di vendicarlo, ma vi state sottomettendo e state cercando di attirare il nostro favore? Ahah... allora è questo il calibro del Palazzo Celeste delle Nove Luci. Sembra che crescano un branco di persone inutili e miserabili."


Queste parole erano davvero velenose e così umilianti da irritare chiunque. I discepoli del Palazzo Celeste delle Nove Luci si infuriarono immediatamente, ma il Maestro di Palazzo Universo Nascosto si limitò a ridere di cuore e fece quietare velocemente la folla. "Le parole del Venerabile Yun non sono corrette. In effetti avete ucciso il maestro capo di palazzo, ma avete una forza pari a quella di Divine Master. Anche se il nostro capo non intendeva offendervi, non è morto invano. Nonostante la tristezza della nostra perdita sia enorme, non abbiamo intenzione di perseguire la questione."


"Al contrario, noi, i membri del Palazzo Celeste delle Nove Luci, abbiamo sempre rispettato i forti coltivatori. Dato che siete venuti qui, significa che siete nostri ospiti. Se avete delle richieste, siamo disposti ad aiutarvi come possiamo. E se potrete istruirci in qualche modo, sarebbe una fortuna per il Palazzo Celeste delle Nove Luci."


Il discorso del Maestro di Palazzo Universo Nascosto era chiaramente umiliante, ma l'avevano detto in tono così magnanimo e retto. Allo stesso tempo, stava comunicando a tutti i discepoli che non avrebbero dovuto mai provocare queste due persone e che nessuno avrebbe dovuto fare mosse avventate.


"Molto bene, mi piacciono le persone intelligenti come te." Yun Che sorrise lievemente e disse: "In tal caso vorrei chiedervi un piccolo favore. Credo che coltivatori potenti come voi non rifiuterebbero la mia richiesta, no?"


"Ci dica pure di cosa ha bisogno." Disse il Maestro di Palazzo Universo Nascosto. "Finché sarà alla nostra portata, sicuramente non la deluderemo."


"È semplice." Yun Che continuò: "Sembra che il Palazzo Celeste delle Nove Luci sia esistito per oltre centomila anni. Non importa quanto siete inutili, dovreste avere almeno un po' di tesori. Di recente mi sono mancati un po' di cristalli e giade diaboliche..."


Il Maestro di Palazzo Universo Nascosto sospirò di sollievo e disse frettolosamente: "Capisco, di quanto ha bisogno? Finché è una quantità ragionevole, siamo disposti ad offrirgliela."


"Non sarà necessario." Yun Che gettò un'occhiata di sottecchi e disse: "Potete portarmi direttamente nella vostra tesoreria."


"Cosa?!" Il Maestro di Palazzo Universo Nascosto alzò la testa di scatto e tutti impallidirono all'improvviso.


La tesoreria era il luogo dove avevano accumulato tutti i loro segreti e informazioni. Era sicuramente... un'area proibita dove gli estranei non potevano entrare!


Perfino in un setta così enorme solo meno di sei persone avevano il permesso di accedervi.


"Perché? C'è un problema?" Chiese freddamente Yun Che.


"Venerabile Yun, questo..." Il Maestro di Palazzo Universo Nascosto cercò di fare del suo meglio per rimanere calmo e disse: "La tesoreria è l'area ad accesso più ristretto nel setta. È un luogo fondamentale per il palazzo e gli estranei non hanno il permesso di accedervi. Per questo credo che..."


"Non voglio ascoltare le tue assurdità." Yun Che lo interruppe. "O ci porti lì o ti ucciderò e poi ci andrò da solo. Non hai una terza opzione... non biasimarmi di non averti dato una possibilità!"


Ogni sua parola era stata detta con freddezza e decisione, senza dare spazio a trattative.


"Venerabile Yun, questo..."


"Canaglia!" Il Maestro di Palazzo Specchio Nascosto era infuriato: "Universo Nascosto! Ci ha già umiliato così e sta ancora cercando di accontentarli strisciando di fronte a loro! Sta cercando di gettare via la dignità del nostro palazzo?!"


Una spada nera apparì nella mano di Specchio Nascosto e la sua Energia Misteriosa si scatenò. Si era già levato in volo e si precipitò verso Yun Che gridando: "Attaccate tutti! Li uccideremo anche a costo di versare fiumi di sangue!"


"Aspetta!" Universo Nascosto stese velocemente la mano, ma non riuscì a trattenerlo. Strinse i denti e lo inseguì, bloccandolo. Quando fronteggiò di nuovo Yun Che, mostrò un'espressione estremamente calma. "Yun Che, abbiamo ceduto molte volte, non esagerare!"


"Il Palazzo Celeste delle Nove Luci ha dominato con orgoglio in questo regno per molti anni. Il numero di segreti che abbiamo accumulato è di gran lunga superiore a quanto tu possa immaginare! Se tireremo fuori il nostro asso nella manica, eliminarvi non sarà difficile! Se potremo risolvere le nostre dispute, saremo disposti a fare un passo indietro. Ma se vuoi iniziare una lotta all'ultimo sangue... ti accontenteremo!"


"No, ti sbagli." Disse con serenità Yun Che. "Per me non sarà una lotta all'ultimo sangue."


L'espressione del Maestro di Palazzo si incupì come non mai e ruggì: "Entrate in formazione!!"


Il suo ordine fu trasmesso velocemente a tutti quanti tramite una trasmissione del suono. Gli otto grandi maestri di palazzo che erano rimasti in attesa di fare la loro mossa entrarono in azione. In un istante, otto formazione di spada nere come la pece apparvero nel Cielo delle Nove Luci. Nel momento in cui le formazioni presero forma, si collegarono le une con le altre.


La Formazione della Spada delle Nove Luci derivava dallo sforzo congiunto dei nove grandi maestri di palazzo avrebbe potuto sconfiggere il capo stesso. Anche se mancava una componente a causa della morte del loro Sovereign, il potere di questo spiegamento era comunque formidabile. L'energia di spada e la sua aura sorprendente permeò il Cielo delle Nove Luci in un batter d'occhio.


In un istante, le montagne tremarono, le galassie sussultarono e tutte le persone che stavano fluttuando a mezz'aria caddero a terra. Sembrava che tutto il creato fosse insignificante di fronte a questo potere devastante.


"Yun Che, preparati a morire!" Dato che avevano già fatto la loro mossa, non si stavano più trattenendo.


Yun Che rimase fermo senza muovere un muscolo. Spinse via Qianye Ying'er e afferrò con la mano destra la Spada Colpo Celeste Nemesi dei Diavoli. Menò un fendente noncurante e creò un raggio di spada.


Questo raggio era lungo solo otto piedi e sembrava estremamente ordinario. In confronto alla Formazione di Spada delle Otto Luci sembrava il misero riflesso di una luna luminosa.


Gli otto maestri di palazzo avevano ignorato completamente questo raggio di spada. Ognuno di loro mostrò uno sguardo ostile mentre attivavano la formazione e puntarono il suo potere verso Yun Che. Fu anche in quel momento che si scontrarono con il raggio di spada.


Ripp!!!


Risuonò il rumore di uno strappo più terrificante che avessero mai sentito in tutta la loro vita.


Il raggio di spada dell'oscurità assomigliava alla lama di un diavolo infernale e trapassò la Formazione di Spada delle Otto Luci...


Nell'istante in cui il raggio scomparì, l'enorme formazione si era divisa a metà.


Come se fosse del mero tessuto!


Nel fendente all'apparenza ordinario c'era il potere elementale della Calamità dell'Eterna Oscurità!


"Co... cosa?!"


Gli otto maestri di palazzo strabuzzarono gli occhi, come se si trovassero di fronte ad un incubo spaventoso ed assurdo. L'energia della formazione era stata dispersa selvaggiamente e furono colpiti da un potente contraccolpo. Caddero pesantemente a terra e il flusso della loro energia divenne caotico.


Nel frattempo Yun Che colpì una seconda volta. In un attimo di secondo, una fiamma dorata riempì il cielo intero e scagliò gli otto nell'inferno del fuoco del Corvo Dorato.


Risuonò un forte rumore che fece vibrare l'aria circostante. Gli otto maestri di palazzo furono scaraventati a terra e le fiamme dorate iniziarono a bruciarli. Le loro grida furono così acute che sembrava impossibile che provenissero da otto potenti Divine Sovereign.


I membri della setta rimasero esterrefatti. Quando avevano saputo della morte del loro capo, avevano sentito parlare di Yun Che. Dall'atteggiamento di Universo Nascosto, era ancora più evidente che fosse una figura spaventosa.


Ma non si sarebbero mai immaginati che sarebbe stato così terrificante... La formazione di spada degli otto maestri era in grado di battere il Sovereign Celeste delle Nove Luci, ma era stata dispersa da Yun Che in una sola mossa. E il suo secondo attacco li aveva feriti gravemente.


Erano otto maestri di palazzo, l'esistenza di livello più alto nel regno delle Mille Devastazioni. Ma erano così deboli di fronte a Yun Che?!


La loro forza... che fossero al Divine Master Realm?!


"At... attivazione!!" Il Maestro di Palazzo Universo Nascosto ruggì, sembrava allo stremo delle sue forze.


In quel momento, migliaia di raggi oscuri sfrecciarono da direzioni diverse, convergendo in un solo punto a mezz'aria. Immediatamente apparì un'enorme barriera oscura che avvolse completamente il centro del Palazzo Celeste delle Nove Luci.


In quel momento, le loro aure erano state completamente isolate.


Gli otto maestri di palazzo continuarono a dimenarsi e ad urlare tra le fiamme del Corvo Dorato. Dopo aver estinto con molta difficoltà il fuoco, si ritrovarono ricoperti di ferite dalla testa ai piedi. Erano in condizioni miserabili, ma quando videro la barriera, sospirarono tutti di sollievo.


A parte il dolore, provavano paura e amarezza.


"Divine... Divine Master?!" Specchio Nascosto non era più determinato come prima. Si inginocchiò e si accasciò a terra, sembrava incapace di rialzarsi.


Finalmente aveva capito perché Universo Nascosto e gli altri erano così impauriti.


Yun Che aveva usato solo due mosse ed erano stati già ridotti così!


Era assurdo... troppo assurdo!


"Yun... Yun Che!" Il Venerabile Universo Nascosto si alzò e anche se c'era una barriera a separarli, non riuscì a ricomporsi completamente. Ansimò e disse: "Questa è la grande formazione protettiva della nostra setta. Una volta attivata, nessuno può romperla!"


"Il Palazzo Celeste delle Nove Luci non vuole essere tuo nemico. Se ti ritiri ora, potremo lasciare perdere la questione, non cercheremo nemmeno giustizia per la morte del nostro capo. Tuttavia..." Universo Nascosto radunò tutte le sue forze e disse con tono fermo: "Se ci costringerai a farlo, useremo immediatamente una trasmissione del suono e informeremo la setta delle Mille Devastazioni della tua posizione. Quando arriverà il momento, non avrai più scampo!"


"Ah." Yun Che sogghignò e fluttuò verso il basso, avvicinandosi alla barriera. "Pensate di essere al sicuro solo per questo guscio di tartaruga?"


(Wu Guike: "Chi sta parlando di me?")


<em>Nota traduzione: Wu Guike e guscio di tartaruga si pronunciano allo stesso modo in mandarino.</em>


Il Maestro di Palazzo Universo Nascosto disse con ferocia: "Questa barriera protettiva è stata creata dai nostri antenati ed è connessa con le novecento enormi montagne sotto di noi. Perfino il Maestro della setta delle Mille Devastazioni... insieme al resto del suo setta, ci attaccasse, non riuscirebbe a romperla! Se non mi credi, puoi provarci!"


Yun Che strinse gli occhi e stese lentamente un dito pieno di luce oscura.


<em>Ping!</em>


Risuonò un tintinnio mentre Yun Che trapassava la barriera con il dito.


In un istante, milioni di fessure iniziarono ad irradiarsi dal punto che aveva toccato fino al resto della formazione.
                                


                                



