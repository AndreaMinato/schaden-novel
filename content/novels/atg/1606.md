---
weight: 16060
title: Capitolo 1606 –  Fuggire dalla Regione Settentrionale
pubDate: 2025-03-10T08:57:10.474Z
tags:
    - atg
---


Capitolo regolare,
0 in coda, <strong>0/10</strong> donazione</em>
<em>-Schadenfreude</em>


"Chi è... quella?" Qianye Ying'er si accigliò lievemente. Era apparsa all'improvviso nella proiezione. Sembrava un fantasma che si era materializzato dal nulla.


Il Maestro della setta delle Mille Devastazioni e l'Emissario Divino della Luna Ardente erano due forti Divine Master. Le loro reazioni suggerirono a Yun Che e a Qianye Ying'er quanto doveva essere terrificante questa persona. Questo in particolare... perché si era potuta avvicinare così tanto ad un Divine Master di livello intermedio come l'emissario senza essere scoperta. Per riuscirci avrebbe dovuto essere di almeno sei livelli superiore a lui.


Inoltre da ciò che aveva detto... sembrava che avesse riconosciuto il nome di Yun Che.


La donna indossava dei bizzarri vestiti colorati che assomigliavano ad uno splendido arcobaleno anziché ad un abito. Anche i suoi lunghi capelli erano multicolori ed il suo corpo era circondato da un'aureola piena di strane luci.


Nonostante la varietà di colori, non sembrava minimamente caotico. Emanava soltanto un'atmosfera eterea e splendida.


Queste luci inoltre non sembravano ordinarie, ma sembravano poter isolare l'aura. Era così vicina, eppure l'emissario divino e il maestro della setta delle Mille Devastazioni non potevano percepire la sua presenza. Avevano la sensazione di fissare un'illusione multicolore che si sarebbe dissipata in un solo tocco.


"Lei... lei è..." Anche se le luci multicolori nascondevano la donna, all'emissario divino venne in mente un nome, un nome che lo riempì di stupore e terrore.


La voce dell'Imperatore Divino risuonò dalla formazione: "Settima strega, non può essere una coincidenza che sia apparsa qui."


Settima strega... Queste parole fecero sbiancare per lo shock il maestro della setta delle Mille Devastazioni.


Questa donna avvolta da luci arcobaleno era una delle nove streghe al servizio della Regina Diabolica!


Un'esistenza al pinnacolo della Divina Regione Settentrionale!


"Purtroppo ci sono così tante coincidenze in questo mondo." Disse piano la settima strega: "Passavo di qui per caso quando ho ricevuto all'improvviso un ordine dalla mia maestra che il divino oggetto che il mio regno ha perso diecimila anni fa ha rivelato la sua aura in questo posto."


"Imperatore Divino della Luna Ardente, non mi dirà che questa proiezione e la comparsa del suo emissario siano una coincidenza, mh?!" La settima strega sembrò incupirsi anche se era di fronte all'Imperatore Divino.


Non solo aveva visto la proiezione, aveva anche sentito la loro conversazione.


"Eheh." L'Imperatore Divino della Luna Ardente represse la rabbia e ridacchiò: "Dato che l'oggetto è tornato al suo padrone, allora perché sarebbe importante?"


"Tornato al suo padrone?" La settima strega rise freddamente: "Se l'avessimo preso, allora useremmo tutte le nostre forze per scortarlo dalla nostra maestra, non apparirei qui!"


L'Imperatore Divino della Luna Ardente: "..."


"Il motivo per cui la maestra ha potuto percepire quell'oggetto divino è perché l'Imperatore del Cielo Limpido ci ha lasciato un'impronta speciale. Ma precedentemente la Barriera IMpeccabile la isolava, così non poteva individuarla. Il fatto che l'abbia percepita per un istante dimostra che non solo il tesoro è stato preso da qualcuno, ma che la Barriera Impeccabile è stata aperta!"


"Co... sa?!" La voce dell'Imperatore Divino della Luna Ardente divenne bassa e profonda.


Era estremamente difficile aprire di forza una Barriera Impeccabile. Se non fosse stato così, allora l'Imperatore Divino non avrebbe avuto bisogno di nasconderla nel setta delle Mille Devastazioni per dieci millenni.


Se la Barriera Impeccabile era stata distrutta, allora l'altra parte avrebbe potuto usare il Divino Midollo Indomato da un momento all'altro! Allora nessuno sarebbe riuscito più a recuperarlo.


I suoi diecimila anni di complotti sarebbero stati tutti inutili. I suoi sforzi avrebbero giovato qualcun altro e avrebbe subìto anche l'ira della Regina Diabolica.


"In tutti questi anni la mia maestra non ha mai smesso di cercare questo oggetto divino. Questi diecimila anni hanno anche attizzato le fiamme della sua rabbia. Imperatore Divino della Luna Ardente, se la maestra si infuriasse, credo che lei sappia meglio di chiunque altro quali conseguenze terrificanti ci sarebbero."


"..." L'Imperatore Divino non disse nulla. Anche se stava comunicando solo attraverso una proiezione, emanò un'oscurità scioccante e pesante.


"Farà meglio a pregare che la mia maestra recupererà quell'oggetto divino. Altrimenti... non posso davvero immaginare come riuscirà a calmare la sua ira."


La settima strega non disse altro. Stese un braccio e un'immagine colorata esplose dal suo corpo. Sembrò quasi che milioni di nastri colorati fossero sfrecciati ina vanti e si fossero intrecciati attorno al maestro della setta delle Mille Devastazioni... Questo potente Realm King poté solo gridare con sorpresa prima di essere sigillato in una barriera multicolore. Non era riuscito nemmeno ad opporsi.


Le pupille dell'emissario si rimpicciolirono e iniziò a ritirarsi velocemente.


"Ho preso questo tuo cane incompetente. Sono sicura che l'imperatore divino non ha nessuna obiezione." Disse freddamente la settima strega. Era stato il Maestro della setta delle MIlle Devastazioni a dire il nome di Yun Che, quindi era chiaro che fosse informato.


"Umpf, porgi i miei saluti alla Regina Diabolica." L'Imperatore Divino della Luna Ardente sbuffò freddamente e la formazione misteriosa collassò e scomparì.


"Porgiamo... i nostri rispettosi saluti al nostro re."


L'emissario si fece forza, ma ora che era di fronte ad una "strega" non poteva reprimere il terrore. "La... la questione più urgente è recuperare l'oggetto divino. Quei ladri sicuramente non saranno fuggiti troppo lontano. Con il potere di sua altezza, catturarli sarà facilissimo. Questo umile servo... è a sua disposizione per aiutare sua altezza."


La donna di fronte a lui era la settima strega del regno delle Anime Rubate, Hua Jin, chiamata anche la concubina illusoria dalle miriadi di colori. Si diceva che avesse mille volti e innumerevoli modi per finire una missione. Si diceva anche che nessuno a parte la Regina Diabolica avesse visto il suo vero viso.


Ognuna delle nove streghe al servizio della Regina Diabolica aveva la sua specialità. Il punto di forza della settima strega stava nell'arte della trasformazione e questa sua abilità era praticamente senza pari nella Regione Settentrionale. Poteva mascherare il suo volto, la sua voce, la forma del suo corpo e la sua aura. Si diceva che nessuno potesse vedere attraverso i suoi travestimenti.


"Ho già mandato delle persone a creare una rete nell'intero regno delle MIlle Devastazioni." La stega Hua Jin si girò. "Dovresti cogliere l'occasione per toglierti dai piedi... e approfittare del fatto che per ora non voglio sporcarmi le mani uccidendoti!"


"..." L'emissario stava già indietreggiando. Dopo aver sentito queste parole, la sua prima reazione non fu di vergogna o rabbia, invece ebbe la sensazione di essere stato risparmiato. Non osò dire una parola e scappò via terrorizzato.


.....


"Un'altra strega!" Disse con tono profondo Yun Che. Avevano incontrato Nanfeng Chanyi non troppo tempo fa e non era stato facile per loro sfuggire alla sua attenzione. E pensare che ne avrebbero incontrato un'altra!


"Dovresti chiederti perché è accaduto!" Disse Qianye Ying'er con tono stizzito: "Sarebbe raro per una persona comune incontrare una strega, ma tu sei rimasto nella Divina Regione Settentrionale per circa un anno e ne hai già incontrate due! Sono state attratte dalla tua costituzione del presagio e della calamità!"


Yun Che: "..."


Qianye Ying'er stese una mano e lo afferrò: "Andiamo! Andiamocene immediatamente da qui."


"Dove?"


"Nel Regno dell'Inizio Assoluto!" Disse senza fretta Qianye Ying'er.


"Non c'è bisogno." Disse Yun Che. "Non potranno trovarci."


Poteva mascherarsi e poteva cambiare la sua aura, mentre Qianye Ying'er possedeva la pietra Ni Yuan. Entrambi potevano fare diventare invisibili. Per quanto riguardava il Divino Midollo Indomato, anche se poteva essere rintracciato con il marchio spirituale, non poteva essere percepito dalla Perla del Veleno Celeste, non importava quanto fosse intenso il segnale.


"No, la gravità della situazione supera la mia immaginazione." Disse con tono profondo Qianye Ying'er. "All'inizio pensavo di aver offeso solo un regno della Luna Ardente, ma ora... è stato coinvolto anche il regno delle Anime Rubate!"


"Credi che le nostre abilità di nasconderci siano infallibili? Eheh... se sottovaluterai un regno sovrano, morirai miserabilmente. Figuriamoci due regni sovrani!" La voce di Qianye Ying'er divenne sempre più profonda e cupa. "Non esiste qualcosa di veramente infallibile in questo universo. Non ti sarai dimenticato così in fretta della lezione che ti ha dato Nanhuang Chanyi, vero? Per noi ora incontrare un membro qualunque di quei due grandi regni sovrani sarebbe la fine."


"Inoltre al momento non solo abbiamo ottenuto il Divino Midollo Indomato." Continuò Qianye Ying'er: "La Regina Diabolica ha usato Nanhuang Chanyi per comunicare con noi prima e ha offerto di cooperare con noi allora. Siamo riusciti in qualche modo a cavarcela con un accordo di tre secoli, ma adesso la regina diabolica presto scoprirà che siamo stati noi a prendere il Divino Midollo Indomato e saprà anche della velocità della tua crescita."


"Quando hai incontrato per la prima volta Nanhuang Chanyi, potevamo sconfiggere al massimo un Divine Sovereign di livello intermedio, ora però siamo riusciti a distruggere la setta delle Mille Devastazioni e anche ad aprire la Barriera Impeccabile che l'Imperatore Divino della Luna Ardente non poteva distruggere. Non è passato nemmeno un anno da allora!"


"Questa velocità di crescita potrebbe scioccare perfino la regina diabolica. Si renderà conto immediatamente che l'accordo di trecento anni non era nient'altro che una scusa per farle smettere di assillarci."


"Il motivo per cui vuole reclutarti nel regno delle Anime Rubate è per il tuo potenziale, la profezia del Vero Dio e il tuo odio nei confronti della Divina Regione Orientale. Ma è proprio per questo che non ti permetterà di sfuggirle prima di poterti controllare."


"Da quel che sapeva, prima era impossibile che crescessi troppo in fretta da sfuggire al suo controllo tra trecento anni. Ma dopo gli eventi di oggi, non lo penserà più! È impossibile che rispetti il nostro accordo precedente... Abbiamo il punto debole di Nanhuang Chanyi, ma al massimo possiamo influenzare lei e non la Regina Diabolica!"


Qianye Ying'er spostò lo sguardo su Yun Che. "Sai perché il regno delle Anime Rubate si chiama così? Se cadremo nelle mani della Regina Diabolica, potresti diventare la sua marionetta per il resto della vita!"


"Non credere che non potrà farlo con te! Credevo di essere astuta, eppure ho trascorso tutta la vita nelle mani di quel vecchio malvagio. E la Regina Diabolica Chi Wuyao è riuscita a lasciare un'impressione permanente nel suo cuore. Ora non puoi affrontarla... hai capito?!"


"C'è altro?" Disse Yun Che.


"Il Divino Midollo Indomato è un oggetto che dovrebbe essere estinto." Una strana luce brillò nelle profondità degli occhi di Qianye Ying'er. "Così potrebbe essere l'unico pezzo nell'universo! Se lo usassimo così, sarebbe davvero un peccato."


"Se potessimo trovare un leggendario Frutto Divino dell'Inizio Assoluto e usassimo i due oggetti per raffinare la Pillola Indomata del Mondo... Non sarebbe un semplice passo in avanti per la nostra vendetta! Allora, insieme al potere della Calamità dell'Oscurità Eterna, potresti avere i requisiti per cooperare con la Regina Diabolica!"


Yun Che: "..."


"Non preoccuparti. Chi Wuyao è una persona estremamente intelligente ed ambiziosa." Disse con tono basso Qianye Ying'er. "Anche se sarà estremamente furiosa quando scoprirà che hai usato il Divino Midollo Indomato e che non ci sono modi per recuperarlo, saprà come compensare le sue perdite e coopererà con te. Dopotutto, anche se non c'è un altro pezzo di Divino Midollo Indomato, non esistono altre persone come te..."


<em>Temo che tu stia davvero puntando al secondo risultato, vero...</em>


Yun Che guardò con attenzione Qianye Ying'er, ma non rivelò ciò che pensava. Invece disse: "Ben detto. Andiamo allora."


"Sei sicuro di voler partire ora? Non sei preoccupato per il clan Yun del Manico Celeste?" Disse Qianye Ying'er. "Sia il regno delle Anime Rubate che quello della Luna Ardente possono risalire ad esso partendo da te."


"Non sono preoccupato." Rispose Yun Che. "Se la Regina Diabolica è davvero intelligente come dici, allora non toccherà i membri del clan Yun. Se non altro... si assicurerà di proteggere Yun Shang."


"Andiamo!"


Forse Yun Che era davvero un portatore di disgrazie. Era ricercato vivo o morto da tre Divine Regioni ed era stato costretto ad uscire dalla Divina Regione Settentrionale. Dopo un breve anno, una strega aveva scoperto la sua identità e aveva trovato inaspettatamente un pezzo di Divino Midollo Indomato, un oggetto che l'aveva coinvolto nelle trame di due regni sovrani. Ora perfino la Divina Regione Settentrionale era diventata un posto pericoloso per lui.


Sembrava che il Regno Divino dell'Inizio Assoluto fosse diventato l'ultimo posto in cui poteva rifugiarsi.
                                


                                



