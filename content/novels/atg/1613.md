---
weight: 1613
title: Capitolo 1613 – Lupo Celeste Trasformato
pubDate: 2025-03-10T08:57:10.475Z
tags:
    - atg
---


Capitolo sponsorizzato, ringraziamo Federico!
8 in coda, 0/10 donazione,
<em>-Schadenfreude</em>


"Zhu Liu!!"


Il grido dell'onorabile Tai Yin fu inghiottito dalla tempesta.


Un Guardiano dell'Eternità era il fondamento, lo spirito e il simbolo della gloria del suo regno.


Tuttora il Regno dell'Eternità non aveva ancora trovato dei successori adatti per rimpiazzare i due Guardiani che avevano perso contro l'Infante Malvagio due anni fa. Ma considerato che il loro nemico era l'entità più spaventosa nell'intero caos primordiale, era una perdita comprensibile.


Tuttavia, nonostante l'Imperatrice Diabolica e l'Infante Malvagio fossero spariti, un Guardiano era morto davanti ai suoi occhi.


Inoltre era stato ucciso da un'enorme spada che era sia familiare che strana per lui.


La Sacra Spada del Lupo Celeste era l'arma che avrebbe accompagnato per tutta la vita un Dio Stellare del Lupo Celeste. Era innegabilmente forte. Tuttavia, secondo l'onorabile Tai Yin non sarebbe dovuta essere capace di uccidere così facilmente un Guardiano!


L'Onorabile Tai Yin scorse con lo sguardo la tempesta distruttiva e si fissò sulla figura di una ragazza. L'abito multicolore che stava indossando era l'ultimo dono che sua madre confezionato su misura per lei. Per questo era stata disposta a mostrare un aspetto puerile e aveva abbandonato la più potente Armatura da Battaglia del Lupo Celeste. Non aveva mai voluto indossare altro e alla fine era diventato il suo simbolo.


La Dea Stellare del Lupo Celeste... Caizhi.


L'Onorabile Tai Yin strabuzzò gli occhi. Si rese conto dell'identità di chi aveva attaccato, non esistevano molte altre persone al mondo più informate di lui sugli Dei Stellari. Nonostante si sapesse che Caizhi fosse incredibilmente compatibile con il suo potere divino, erano passati solo circa dieci anni da quando lo aveva ereditato.


Inoltre, era risaputo che il potere del Lupo Celeste era il più forte, ma anche il più lento e più arduo da attivare tra tutti e dodici gli Dei Stellari.


All'inizio, dopo che Caizhi aveva ereditato il potere degli Dei Stellari, aveva visitato spesso il Regno dell'Eternità. Anche Zhou Xuzi era affezionato a lei. Era stata indubbiamente la più debole Dea Stellare allora. Anche se fosse stata incredibilmente compatibile con il potere divino del Lupo Celeste, nessuno si sarebbe aspettato che avrebbe fatto molti progressi in questo periodo di tempo.


Ora però Zhuo Xuzi stava tremando incontrollabilmente... lo spadone che la Dea Stellare brandiva era più grande di lei, ma accanto alla sua arma c'erano i resti di un Guardiano dell'Eternità.


Nonostante l'onorabile Zhu Liu fosse stato ferito e temporaneamente immobilizzato dall'Imperatore dei Draghi, era comunque un Guardiano. Era il coltivatore più difficile da uccidere al mondo, Tuttavia Caizhi era riuscito comunque ad ucciderlo in un solo colpo... non sarebbe stato possibile a meno che non avesse raggiunto... il decimo livello del Divine Master realm!


Nell'intero Regno dell'Eternità i soli che erano arrivati a questo punto erano l'Imperatore dell'Eternità e l'onorabile Tai Yu.


Anche quando il Regno degli Dei Stellari era nel suo periodo più prospero, Xing Juekong, l'Imperatore degli Dei Stellari era il solo che aveva raggiunto il decimo livello del Divine Master realm.


<em>Sarebbe... dovuta essere al massimo un cucciolo di lupo... che fosse...


No... impossibile... non può accadere una cosa del genere</em>


Nonostante tutta la sua esperienza, conoscenza e forza, l'onorabile Tai Yin rimase così scioccato da dimenticarsi di scappare.


Quando si ricompose, l'aura di spada che aveva annientato l'onorabile Zhu Liu lo aveva già raggiunto. L'ombra di un lupo blu ringhiante lo avvolse, impedendogli di respirare.


Poteva percepire solo l'aura del lupo, non importava quanta percezione usasse. Dava anche la sensazione che un istante dopo il mondo sarebbe stato fatto a pezzi.


L'onorabile Tai Yin provò altro shock quando vide del colore nero nelle pupille del lupo!


<em>Si era... trasformata in un diavolo?!</em>


Questo pensiero gli passò per la mente e allo stesso tempo reagì istintivamente. Il potere divino dell'Eternità ruggì come un animale che era stato destato bruscamente dal suo sonno.


Non aveva partecipato alla battaglia contro l'Infante Malvagio, perciò non si ricordava l'ultima volta che aveva scatenato tutto il suo potere senza trattenersi minimamente.


Decine di Formazioni Misteriose difensive apparirono di fronte all'onorabile Tai Yin... Esatto, aveva incanalato tutto il potere nelle sue difese perché aveva assistito personalmente a come l'onorabile Zhu Liu era stato ucciso in un colpo solo. Anche se fosse stata debole come un tempo, c'era l'Imperatore dei Draghi accanto a lei. Era impossibile che potesse sconfiggerlo, così poteva solo fuggire!


La tempesta distruttiva lo colpì e più della metà delle sue formazioni crollarono. Ils uo viso impallidì e quasi sputò una boccata di sangue.


Il colpo aveva anche distrutto le sue ultime speranze, perché la potenza di spada che stava sopportando gli aveva mostrato nettamente il livello di Caizhi!


Il suo potere era chiaramente uguale... no, meglio del suo brillante predecessore, il Lupo Celeste Xisu!


<em>Com'è... possibile?!</em>


L'Onorabile Tai Yin era scioccato, ma non fu colto dal panico. Lasciò che l'onda d'urto lo spingesse via e afferrò il calderone del Grande Vuoto dietro di lui.


Tuttavia, aveva appena iniziato a circolare il suo potere divino che fu trattenuto di nuovo. Un ruggito di drago impareggiabile e il potere divino del Lupo Celeste lo raggiunsero.


L'Onorabile Tai Yin non ebbe altra scelta che ritirare il suo potere e sopportare l'attacco dell'Imperatore dei Draghi.


<em>Rumble!</em>


Il mondo sembrò capovolgersi e l'Onorabile Tai Yin fu scaraventato all'indietro per diversi chilometri. Nonostante si potesse ancora reggere in piedi, stava perdendo sangue da tutti i suoi orifizi del viso. Tuttavia non aveva possibilità di recuperare le forze, né di respirare. Due poteri molto più formidabili del suo lo stavano seguendo e anche il resto dei draghi spiccarono il volo per bloccare ogni sua via di fuga.


"Umano intruso, rimarrai seppellito per sempre qui insieme alla tua avidità!"


Il ringhiò dell'Imperatrore dei Draghi risuonò nel cielo, come se stesse dando il suo giudizio. Era il territorio dei Draghi dell'Inizio Assoluto e i suoi avversari erano il potentissimo capo di quella zona e la Dea Stellare del Lupo Celeste corrotta. Poteva essere un potente guardiano, ma la sua morte era certa.


.....


<em>Bang</em>


Nel Regno dell'Eternità, Zhou Xuzi barcollò all'improvviso per poi stringersi la testa. Il suo colorito era mortalmente pallido.


L'onorabile Tai Yu di fronte a lui accorse e chiese con tono serio: "Cos'è successo mio signore?"


L'aura di Zhou Xuzi continuò a rimanere caotica per molto tempo. Alla fine si rialzò e disse con tono debole: "Zhu Liu... è morto."


Il Regno Divino dell'Inizio Assoluto era un mondo indipendente. Normalmente una connessione spirituale non avrebbe potuto arrivare fin lì, ma il Regno dell'Eternità era tutto tranne che normale.


"Cosa?!" Esclamò scioccato l'Onorabile Tai Yu. "Chi è stato? Chi lo ha ucciso? Hanno... fallito?"


L'Imperatore dell'Eternità scosse la testa. Il massimo che poteva percepire era la morte del suo Guardiano, non poteva sentire altro vista la barriera che separava il Regno Divino dell'Inizio Assoluto con il resto del mondo.


L'Imperatore Divino era ancora pallido. Non c'era niente di peggio della morte di un guardiano per il regno. Mormorò tra sé e sé: "Con il loro divino potere spaziale e il Calderone del Grande Vuoto, dovrebbero potersi ritirare sani e salvi anche se avessero fallito..."


"Forse l'Imperatore dei Draghi stava sorvegliando il frutto proprio in quel momento?" Suggerì l'Onorabile Tai Yu.


L'Imperatore dell'Eternità chiuse gli occhi per poi rispondere: "Tai Yin controlla il Calderone del Grande Vuoto. Dev'essere sopravvissuto anche se ha incontrato l'Imperatore dei Draghi. Tuttavia non è il loro solo compito. Dovrebbero proteggere Qingchen. Non posso rimanere tranquillo sapendo questo."


"Tai Yu, ti dirigerai nel Regno Divino dell'Inizio Assoluto e annullerai la prova. Per favore riporta Qinchen a casa!"


"Sì mio signore!" Tai Yu accettò l'ordine e se ne andò velocemente.


.....


Questa era la prima volta che l'Onorabile Tai Yin aveva capito cosa significavano le parole "incubo" e "disperazione".


Il drago più potente dell'Inizio Assoluto e la Dea Stellare del Lupo Celeste corrotta. Uno qualunque di questi avversari sarebbe stato impossibile da affrontare, ma loro due insieme non gli avrebbero permesso nemmeno di resistere per dieci secondi prima di crollare. Il potere violento del Lupo Celeste e quello tirannico dell'Imperatore dei Draghi lo colpirono direttamente.


<em>Bang!</em>


L'artiglio dell'Imperatore dei Draghi gli colpì la schiena, facendolo piombare a terra.


<em>Boom!</em>


Un potere tremendo lo sollevò di nuovo mentre un fendente di uno spadone lo attaccò spietatamente, lasciando decine di buchi e facendo schizzare sangue ovunque.


<em>Boom!!!</em>


Il sangue era appena schizzato dalla sua bocca che fu colpito di nuovo dall'artiglio dell'Imperatore dei Draghi. Tutti i suoi organi si spaccarono in una volta sola.


Era come una foglia morente catturata da un uragano. Non poteva opporre la minima resistenza contro la loro violenza distruttiva.


<em>Bang...</em>


Perfino il Calderone del Grande Vuoto a cui prima si era aggrappato era stato scaraventato via.


Lo sguardo di Caizhi era freddo e spento come un abisso. Il corpo orribilmente sfigurato dell'Onorabile Tai Yin non le destò la minima compassione. Fece un gesto di spinta e il suo spadone diabolico colpì il Guardiano che stava cadendo.


Considerando le condizioni dell'Onorabile Tai Yin, non sarebbe stato sorprendente se l'attacco l'avesse tagliato a metà.


Un debole bagliore apparì nello sguardo spento del coltivatore. Riusciva ancora a muoversi lievemente nonostante la pressione terrificante a cui era sottoposto e a tutti i buchi nel suo corpo.


<em>Cha!!</em>


Lo spadone volò oltre l'Onorabile Tai Yin, ma non penetrò il suo corpo come previsto. Ridusse solo il suo braccio destro in poltiglia.


<em>Bang!</em>


L'Onorabile Tai Yin cadde pesantemente a terra sanguinando. Non riusciva quasi a respirare e il suo corpo stava fremendo incontrollabilmente, ma era ancora cosciente. I suoi occhi erano spalancati e pieni di disperazione... Nessuno avrebbe mai creduto che quest'uomo morente fosse un Guardiano e un Divine Master di nono livello.


Non riuscì più ad alzarsi, anche la sua aura stava scomparendo sempre di più.


La tempesta si spense lentamente e lo spadone del Lupo Celeste tornò volando nelle mani di Caizhi. La giovane gettò un'occhiata verso l'Imperatore dei Draghi... e sorprendentemente, la creatura ritirò la sua aura sorprendente e interruppe l'assalto nei confronti di questo intruso, il nemico che odiava.


Caizhi avanzò lentamente si mise di fronte all'Onorabile Tai Yin. Lo fissò dritto negli occhi con indifferenza e sollevò l'arma verso di lui.


All'improvviso, il calderone che era stato sbalzato via iniziò a brillare debolmente.


Il Guardiano scomparì subito e riapparì proprio sotto il Divino Frutto dell'Inizio Assoluto.


Il coltivatore sembrava sul punto di morire, ma volò verso l'alto e afferrò il frutto con la mano sinistra cogliendo di sorpresa tutti. Lo speciale potere divino dell'Eternità lo rendeva in grado di raccogliere il frutto con perfetta facilità.


Caizhi si girò ed evocò di nuovo il potere distruttivo del Lupo Celeste, ma il Calderone del Grande Vuoto riapparì nelle mani dell'Onorabile Tai Yin.


Era stato così rapido che nemmeno l'Imperatore dei Draghi era riuscito a bloccare lo spazio attorno a lui. Quando estese la sua aura nel luogo dov'era l'Onorabile Tai Yin, sia il coltivatore che il Calderone del Grande Vuoto erano svaniti senza lasciare traccia. Rimase solo una formazione misteriosa sul punto di crollare che stava facendo circolare leggi spaziali di alto livello.


Tai Yin... era un Guardiano dopotutto.


Risuonarono ruggiti furiosi per il territorio dei draghi. Non importava quanto i veri draghi avessero esteso la loro percezione, non riuscirono a trovare nessuna traccia dell'Onorabile Tai Yin.


Lo spadone del Lupo Celeste svanì dalla mano di Caizhi, ma sorprendentemente la giovane non sembrava né sorpresa, né arrabbiata. Semplicemente si rivolse verso sud.


"Padrona." Una voce piena di dignità risuonò nella sua mente: "Perché gli hai lasciato rubare apposta il frutto divino anche se lo odi così tanto?"


Lei non gli rispose. Si limitò a prendere il volo e a dirigersi verso sud.
        
                                



