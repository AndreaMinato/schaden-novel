---
weight: 1618
title: Capitolo 1618 - Caizhi, Qianye (1)
pubDate: 2025-03-10T08:57:10.476Z
tags:
    - atg
---


Capitolo sponsorizzato, ringraziamo Federico!
4 in coda, 0/10 donazione,
<em>-Schadenfreude</em>


Qianye Ying'er sapeva quanto era difficile ottenere un Frutto Divino dell'Inizio Assoluto.


Il Regno dell'Eternità era riuscito ad ottenerlo diverse volte per una varietà di motivi. Primo, avevano la Perla dell'Eternità, che aveva un'abilità speciale che le permetteva di individuare questo tesoro, secondo aveva il Calderone del Grande Vuoto. Terzo, i Guardiani erano molto abili nel manipolare lo spazio. Nonostante il regno del Monarca del Brahma e quello del Dio Drago fossero di gran lunga più forti, non avrebbero mai avuto la speranza di ottenere il Frutto Divino proprio per questo.


Il Regno della Luna Ardente aveva escogitato un complotto per nascondere il Divino Midollo Indomato, così non sarebbe stato irragionevole dire che desideravano proprio ottenere il Frutto Divino. Sfortunatamente per loro, non ne avevano visto nemmeno l'ombra in decine di migliaia di anni.


Il motivo principale per cui Yun Che e Qianye Ying'er erano andati nel Regno Divino dell'Inizio Assoluto era per sfuggire all'inseguimento dei regni delle Anime Rubate e della Luna Ardente. Anche se avevano pensato di poter ottenere il Frutto Divino allora, era stato più un'idea fuggevole, non avrebbero mai pensato di poterlo ottenere davvero. Nonostante fossero rimasti lì per un intero anno, non erano mai riusciti ad esplorare le profondità del Regno Divino dell'Inizio Assoluto, figuriamoci trovare il frutto.


Il loro incontro improvviso con la gente del Regno dell'Eternità e la scoperta della loro missione era stata una sorpresa inaspettata, ma ben accolta. Era il motivo per cui Yun Che aveva usato Qianye Ying'er per attirare l'interesse di Zhou Qingchen e per avvicinarsi a lui. Se i Guardiani avessero avuto successo, avrebbero potuto rubare loro il frutto mentre lo stavano mostrando a Zhou Qingchen o prendere in ostaggio il principe per estorcere il tesoro.


Entrambi i piani erano rischiosi, perché... avrebbero dovuto affrontare due Guardiani!


Ma era accaduto l'inaspettato. Zhu Liu era rimasto ucciso e Tai Yin era tornato con il frutto, ma era stato ridotto in condizioni pietose.


Nonostante la decisione di Yun Che di uccidere Tai Yin e di derubarlo non era completamente priva di rischi, non era nulla in confronto al pericolo che avrebbe corso se avesse dovuto confrontarsi con due guardiani.


"È stato fin troppo facile." Yun Che non fu sorpreso dal commento di Qianye Ying'er. "Cosa ne pensi?"


Per quanto sembrasse incredibile, avevano ottenuto il frutto divino e ucciso un Guardiano dell'Eternità quasi senza fare sforzi. Entrambe le missioni sarebbero dovute essere estremamente rischiose e la seconda era quasi impossibile da compiere.


"Tai Yin e Zhu Liu sono maestri dell'Energia Misteriosa dello spazio, e avevano il Calderone del Grande Vuoto. Se fossero stati abbastanza sfortunati da incontrare l'imperatore dei draghi, normalmente si sarebbero ritirati." Disse accigliata Qianye Ying'er. "La sola spiegazione possibile è che l'imperatore dei draghi sapeva che sarebbero venuti e li ha colti di sorpresa nel momento in cui sono apparsi nel suo territorio, bloccando ogni via di fuga."


"Tuttavia," disse Qianye Ying'er, "proteggere il Frutto Divino era molto più importante che eliminare gli intrusi. Se erano davvero preparati fin dall'inizio, allora avrebbero dovuto proteggere il frutto ancora meglio."


"E invece Zhu Liu è stato ucciso e Tai Yin è tornato con il frutto divino nonostante le gravi ferite. Non ha molto senso."


Qianye Ying'er allentò lievemente la presa e lasciò che l'aura indescrivibile del frutto si diffondesse attorno. Non poteva essere altro che il frutto leggendario dell'Inizio Assoluto.


Questo significava che Tai Yin era davvero morto e il Frutto Divino nelle sue mani era autentico.


"Immagino che siamo stati molto fortunati oggi." Disse Qianye Ying'er: "Prima il Divino Midollo Indomato, ora il Frutto Divino. Il cielo ha finalmente deciso di aprire gli occhi e mostrare favore a noi diavoli?"


Yun Che aggrottò le sopracciglia invece di rispondere.


L'oggetto dei suoi desideri era caduto nelle sue mani proprio quando aveva pensato di non avere speranze, il nemico che non poteva uccidere si era mostrato in fin di vita di fronte ai suoi occhi...


Perché aveva la sensazione che fosse così familiare?


All'improvviso si ricordò di un'aura strana, eppure familiare, che era nascosta nelle ferite di Tai Yin.


Un bagliore cupo passò per i suoi occhi, alzò lo sguardo e gridò: "Caizhi, sei stata tu, non è vero?!"


"?" Qianye Ying'er lo guardò confusa, ma il cielo blu si rabbuiò all'improvviso. Una pressione terribile discese su di lei, gelando ogni goccia del suo sangue. Sembrava che la galassia stessa stesse precipitando su di lei. Una figura colorata, ma fredda apparì un istante dopo e cercò di afferrare Qianye Ying'er rivelando una potenza distruttiva.


Nonostante fosse tornata negli stadi intermedi del Divine Master Realm, a Qianye Ying'er si mozzò il fiato di fronte a questa forza opprimente. Poté solo a stento sfoderare l'Oracolo Divino.


<em>Ding!</em>


Un dito che sembrava così delicato da potersi spezzare con il tocco più lieve si scontrò con l'arma dorata che poteva tranciare le stelle a metà. Poco dopo, l'Oracolo Divino fu scaraventato via come un serpente morto, la sua aura era stata distrutta. Qianye Ying'er stessa fu sbalzata all'indietro, un rivolo di sangue iniziò a scorrere dagli angoli delle sue labbra.


Lo scontro le aveva fatto allentare la presa sul frutto divino, che fu risucchiato dal palmo della figura colorata.


"Caizhi!"


Gridò Yun Che mentre fissava la schiena della ragazza mentre veniva investito da un'ondata di emozioni contrastanti. Sentì perfino... un briciolo di gioia che si sarebbe dovuta spegnere molto tempo fa.


L'unica persona cara che le era rimasta era Caizhi.


La ragazza non rispose alla sua chiamata. Invece scattò verso Qianye Ying'er evocando la Spada Sacra del Lupo Celeste. La potenza e il suo intento omicida potevano fare tremare di paura un intero mondo.


Sette anni fa, Caizhi e Qianye Ying'er si erano scontrate. Allora non era riuscita a ferire minimamente la sua avversaria nonostante avesse l'aiuto di Jasmine. Erano anche rimaste ferite ed erano scappate grazie alle abilità di Jasmine.


Ma oggi Caizhi era riuscita a ferire Qianye Ying'er, distruggere la sua arma e a prenderle il frutto divino in una sola volta.


Non perché Qianye Ying'er fosse più debole rispetto a prima, ma perché la forza di Caizhi si era evoluta in un modo incredibile.


"Caizhi!!"


Cambiando espressione, Yun Che eseguì l'Ombra del Dio Stellare e il Riflesso Distruttore della Luna per apparire di fronte a Caizhi, costringendola a fermarsi. La lama della spada si bloccò a soli sei metri dal suo petto.


Solo un paio di metri dietro Yun Che c'era Qianye Ying'er.


L'aura di Caizhi smise di metterla sotto pressione, ma il suo intento omicida non si spense minimamente. Dopo anni di separazione, finalmente Yun Che e Caizhi si erano ritrovati. Ora però erano separati da una spada blu.


"Non ucciderla!" Disse con urgenza Yun Che. Tuttavia gli si mozzò il fiato con vide il suo sguardo.


L'aspetto di Caizhi non era cambiato minimamente nonostante il passare del tempo. Indossava lo stesso abito colorato che accentuava la sua innocenza. Era proprio come quando l'aveva incontrata la prima volta.


Tuttavia il suo sguardo era completamente diverso.


Un tempo i suoi occhi erano brillanti come delle stelle colorate. Ora invece sembravano degli abissi sconfinati. Il suo splendido spirito e il suo sorriso accattivante erano spariti completamente. Tutto ciò che era rimasto era oscurità e gelo.


Anche la sua aura era cambiata. Dato che era la persona più sensibile all'Energia Misteriosa dell'oscurità, poteva percepire che il potere divino del Lupo Celeste era andato incontro ad una drastica evoluzione... no, non era nemmeno più il potere divino di un tempo, era diventato un lupo diabolico che odiava il mondo intero!


Prima Yun Che pensava che non fosse rimasto nulla al mondo che potesse fargli più male a parte i suoi ricordi, ma ora si sentì come se la sua anima fosse stata infilzata da degli aghi velenosi.


Ripensò a ciò che gli aveva detto Jasmine dopo averli costretti a sposarsi:


"Yun Che, so che penserai che sia tutto così assurdo... ma c'è un abisso nel suo cuore. Il motivo per cui l'ho fatto è perché desidero che la salvi da questo abisso. Sei il solo che può farlo."


"Se per qualche motivo non sarò al suo fianco in futuro, avrà comunque te. Se non altro non cadrà nell'abisso..."


Allora Jasmine sapeva che sarebbe stata sacrificata. Il motivo per cui aveva costretto Yun Che e Caizhi a sposarsi era per consolarla dopo la scomparsa della sorella. Era per impedire che cadesse nell'oscurità.


Ma la paura più grande di Jasmine si era avverata.


Era chiaro che Caizhi avesse compiuto la trasformazione più temuta... no. La situazione era ancora peggiore. La quantità di energia diabolica che emanava scioccò perfino lui. L'abisso in cui era caduta era ancora più profondo di quello che aveva previsto Jasmine.


"Cai... zhi..." La chiamò di nuovo Yun Che, ma la sua voce era diventata incredibilmente debole.


"La stai... proteggendo?" Chiese Caizhi. La sua voce non era più melodiosa, era rimasta solo una terribile tristezza.


Prima del sacrificio, Caizhi odiava sopratutto due persone: Yue Wuya e Qianye Ying'er. Il primo aveva condotto la sua madre adottiva alla morte e la seconda aveva tramato contro suo fratello, portandolo alla morte.


Oggi Qianye Ying'er era molto più debole di un tempo e lei era molto più forte. Poteva finalmente vendicarsi per suo fratello Xisu con le sue mani.


Yun Che afferrò la Spada Sacra del Lupo Celeste. Nonostante la lama fosse piena di energia blu scuro, non ne fu ferito. Disse: "Caizhi, anche io penso che meriti di morire, ma non ora."


Strinse la presa sulla lama mentre fissava Caizhi negli occhi. Disse piano: "L'Imperatrice Diabolica mi ha lasciato il suo sangue e la sua arte diabolica prima di andarsene. Ora è la migliore incubatrice che ho."


"Era una nostra nemica allora, ma adesso abbiamo un obiettivo comune. Dedicherò la mia vita alla vendetta per la mia famiglia, Jasmine, la maestra e io stesso... Ed è lo strumento perfetto per farlo; un'arma. Senza di lei ci metterei molto più tempo per farlo."


Qianye Ying'er: "..."


Ma le parole di Yun Che non convinsero affatto Caizhi. La Spada Sacra del Lupo Celeste emanò una forte luce, ferendo le sue dita e scaraventandolo lontano.


Il lupo ululò di nuovo e il mondo cambiò colore. La Spada Sacra del Lupo Celeste si abbatté di nuovo su Qianye Ying'er.


Yun Che cambiò direzione in modo innaturale mentre era a mezz'aria per poi spostarsi di nuovo di fronte alla spada usando l'Ombra del Dio Stellare. Allo stesso tempo evocò la Barriera del Dio Malvagio.


<em>Bang!!</em>


La Barriera del Dio Malvagio si frantumò in un istante e stavolta la lama toccò il plesso solare di Yun Che per poi fermarsi.


"Caizhi." Yun Che sembrava calmo nonostante avesse bloccato di nuovo Caizhi. Disse piano: "La sua vita non le appartiene più. Ora è sotto il mio controllo. Per favore lasciala stare finché non avrò raggiunto il mio obiettivo. Dopo potrai ucciderla come desideri."


Caizhi era ancora determinata ad ucciderla. La sua risposta fu semplice e breve: "Lei... deve... morire!"


Stavolta Qianye Ying'er uscì dall'ombra di Yun Che per poi fermarsi vicino a lui. Non solo non sembrava minimamente impaurita, ma mostrò un lieve sorriso enigmatico.


"Chi avrebbe pensato che la cucciola di lupo sarebbe diventata molto più forte di Xisu che era ammirato così tanto? Xing Juekong dev'essere proprio stupido visto che ha pensato di sacrificare una figlia così impressionante."


Lo sguardo grigio di Caizhi mostrò un gelo sconvolgente quando sentì il nome di Xisu. Un paio di occhi blu scuro apparirono sulla spada.


"È vero che il Lupo Celeste Xisu è morto a causa mia, ma... sei sicura di potermi uccidere?" Disse con indifferenza Qianye Ying'er. Caizhi era assolutamente in grado di ucciderla, ma per qualche motivo la stava provocando.
                                


                                



