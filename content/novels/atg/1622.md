---
weight: 16220
title: Capitolo 1622 – Ritmo di Crescita Selvaggio
pubDate: 2025-03-10T08:57:10.476Z
tags:
    - atg
---


Capitolo sponsorizzato, ringraziamo Federico!
1 in coda, 0/10 donazione,
<em>-Schadenfreude</em>


Il confine della Divina Regione Settentrionale.


Anche se non era passato da molto tempo, la forza di Yun Che era cambiata radicalmente dopo che tornò nella Divina Regione Settentrionale. Un'altra differenza importante era la presenza di Qianye Ying'er.


Quando aveva perso tutto, non c'era nulla a limitarlo e la sola cosa che desiderava era la vendetta. La sua sete di potere era diventata così forte da essere quasi un'ossessione, spingendolo a svelare i suoi talenti.


I progressi che aveva fatto con la Calamità dell'Oscurità Eterna erano così sbalorditivi che avrebbero scioccato perfino l'Imperatrice Diabolica Colpo Celeste Nemesi dei Diavoli.


La legge del nulla, il principio che non capiva affatto prima, ora stava mostrando la sua forza, un potere che stava diventando sempre più terrificante.


Qianye Ying'er era un'incubatrice della coltivazione di massimo livello. Lei e la legge del nulla stavano facendo crescere Yun Che con un ritmo assurdo che avrebbe sbalordito chiunque nell'intera storia del Regno degli Dei... In effetti questi tre anni avevano stravolto completamente perfino i principi elementari che governavano la via del mistero, leggi ormai ben stabilite.


Qianye Ying'er aveva assistito al processo... Voleva proprio vedere che faccia avrebbe fatto l'Imperatore dell'Eternità dopo aver scoperto che l'Onorabile Tai era stato ucciso da Yun Che.


Era ovvio che Yun Che non provasse la minima soddisfazione nei confronti dei suoi progressi. Al contrario... grazie agli incontri fortuiti che aveva avuto nel Regno Divino dell'Inizio Assoluto, la sua forza e quella di Qianye Ying'er sarebbero di nuovo cresciute in modo straordinario.


"Sono riuscito a raffinare due pillole Indomite del Mondo usando il midollo e il frutto divino."


Un puntino color scarlatto argentato brillava nella mano di Yun Che.


Qianye Ying'er fissò il palmo di Yun Che, ma non riusciva a vedere chiaramente la forma delle pillole. Questo perché i suoi occhi non potevano vedere oltre la luce anche se erano molto potenti. La luce non era abbagliante, ma era estremamente profonda.


"Anche se è solo metà pillola, la sua forza medicinale di sicuro supera quella che ha ottenuto in passato l'Antenata dell'Eternità." Disse senza fretta Yun Che. "Hai il sangue di un'Imperatrice Diabolica come fondamenta, così dovresti poterla raffinare in sei mesi."


Qianye Ying'er prese la pillola. Quando sentì la divina aura spirituale che pervase il suo corpo, sorrise e disse: "Allora, prima che la grande antenata dell'Eternità fosse riconosciuta completamente dalla Perla dell'Eternità e avesse ereditato il suo potere divino, una sola pillola Indomata del Mondo le ha permesso di salire dal quinto al settimo livello del Divine Master Realm. Tutto nell'arco di un breve anno."


"Aumentare di due livelli nel Divine Master Realm in meno di un anno; questa è un'impresa che nessuno poteva replicare nella sua era. Un'impresa che nessuno è riuscito ad imitare in seguito. L'intero universo è rimasto scioccato dai suoi risultati e, da allora, la pillola Indomata del Mondo è diventata famosa come un "miracolo divino della via del mistero."


"Anche se non so che sorta di divino miracolo farà... Umpf, non vedo proprio l'ora."


Qianye Ying'er chiuse lentamente la mano. Quando era ancora la dea del Monarca del Brahma, il suo obiettivo era di superare i limiti della via del mistero. Avrebbe fatto di tutto per ottenere un potere ancora più forte.


Tuttavia, anche durante quel periodo, non aveva mai sperato di poter ottenere una pillola Indomata del Mondo. Era semplicemente troppo difficile prendere un Frutto Divino dell'Inizio Assoluto. Il Regno dell'Eternità aveva la sua perla con cui poteva percepire la sua aura e formidabili poteri spaziali, così avevano qualche possibilità di rubarlo. Per gli altri regni sovrani invece era praticamente impossibile.


Per quanto riguardava il Divino Midollo Indomato... Anche molto tempo fa si diceva che fosse scomparso completamente dall'universo.


Ma oggi, nonostante stesse tenendo una pillola Indomata del Mondo in mano, Qianye Ying'er non provò troppa emozione.


Forse era perché era stato fin troppo facile ottenerla. O forse perché i suoi obiettivi e il suo destino erano completamente diversi adesso.


"Così raffinerai l'altra metà quando arriverai negli stadi intermedi del Divine Master Realm?" Chiese con fare noncurante Qianye Ying'er.


"No." Rispose con indifferenza Yun Che. "Devo solo aspettare finché non arriverò al Divine Master Realm."


Visto che era la medicina di livello più alto nella storia del Regno degli Dei, bisognava avere almeno aver raggiunto gli stadi intermedi del Divine Master Realm per poterla consumare e raffinare.


Tuttavia Yun Che chiaramente era un'eccezione alla regola.


Era assolutamente sicuro di poter raffinare direttamente l'altra pillola del Mondo Indomato in suo possesso non appena fosse entrato nel Divine Master Realm.


Al momento si trovavano nel mondo dell'Arca Primordiale Misteriosa. Questa dimensione era vasta e sconfinata, ma il livello della sua aura era molto basso. Era a stento superiore all'atmosfera della Stella Polo Blu, quindi era un posto davvero poco adatto a coltivare.


Ma una volta tornati nella Divina Regione Settentrionale, era indubbiamente il posto più sicuro per loro.


Inoltre, in questo periodo, i due non avrebbero coltivato. Qianye Ying'er avrebbe raffinato la sua pillola, mentre Yun Che avrebbe usato la Legge del Nulla per assorbire completamente i nuclei misteriosi che gli aveva dato Caizhi... ogni nucleo era più terrificante del precedente.


Quando il Regno degli Dei Stellari era nel suo periodo più florido, contando sia gli Dei Stellari che gli Anziani, avevano cinquantuno Divine Master. Tra i nuclei che Caizhi gli aveva dato, trenta emanavano l'aura di un Divine Master. Questo significava che aveva cacciato più di trenta bestie feroci dell'Inizio Assoluto di questo livello.


Era difficile per Yun Che immaginare come ci era riuscita... Era ancora più arduo capire che sorta di purgatorio avesse dovuto superare Caizhi, con il suo corpo piccolo e delicato dall'abito multicolore. 




Qianye Ying'er aveva già inghiottito la pillola Indomata del Mondo dopo essersi ritirata nell'arca. In seguito, la legge stellare e l'energia spirituale permeò un'area di cinquanta chilometri di raggio attorno a lei, aveva già iniziato a raffinare la pillola.


Yun Che invece aveva tirato fuori il nucleo misterioso di un Divine Master.


Era molto più difficile per lui aumentare la sua coltivazione in confronto agli altri. Tuttavia, prendendo in prestito il potere della Legge del Nulla, questi nuclei gli avrebbero permesso di aumentare significativamente la sua forza misteriosa.


Tre livelli... Il settimo livello del Divine Sovereign Realm. Sicuramente sarebbe stato sufficiente!


Se fosse riuscito ad arrivare al settimo livello, insieme a Qianye Ying'er, sarebbe riuscito ad affrontare le persone più potenti della Divina Regione Settentrionale.


Era anche... il primo passo verso il suo obiettivo!


.....


Cos'era la legge del nulla?


Nel mondo della sua coscienza, l'energia primaria dei nuclei si stava dissolvendo nel "nulla" e questo "nulla" stava rafforzando le sue Vene Misteriose.


Era impossibile spiegarlo con i principi comuni che governavano la via del mistero. In effetti sfidavano ogni logica e legge di questo universo.


Tutta la creazione tornava nel nulla, ma nasceva anche dal nulla.


Così il nulla esisteva davvero?


Se non fosse esistito, come dava alla luce ogni forma di vita? Se esisteva, perché era chiamato "nulla"?


Se tutto in questo mondo poteva tornare al nulla, allora che dire dello spazio? E di entità come il tempo? E i pensieri e perfino il destino...


<em>Destino?


Perché ho pensato al destino?</em>


.....


Quando una persona era immersa nel mondo della sua coscienza, era quasi impossibile percepire il passaggio del tempo. Ad un certo punto, perse la lucidità all'improvviso e sprofondò in un regno illusorio.


Stella Polo Blu, Nazione Ventoblu, clan della Nuvola Vagante, Clan Xiao.


"Nonno, com'è morto mio padre? Un tempo hai detto che me l'avresti detto una volta che avessi avuto dieci anni."


Xiao Che era seduto in braccio a Xiao Lie. Accanto a lui c'era Xiao Lingxi, che aveva appena nove anni ed era sempre con lui. Stava giocando con la foglia di un loro. Sentendo le parole di Xiao Che, spostò il suo sguardo brillante. Fissò senza battere ciglio Xiao Lie mentre aspettava la sua risposta.


"Ohoh." Xiao Lie scosse la testa con fare esasperato. Anche se aveva riso molto gentilmente, mentre spostava lo sguardo all'orizzonte, mostrò tristezza. Una tristezza che non voleva che questi due bambini vedessero. "Anche se non ve l'ho mai detto, negli ultimi anni dovreste aver sentito diverse dicerie al riguardo. Dopotutto il padre di ChÈer, il fratello maggiore di Ling'er, mio figlio... Era la stella più brillante della nostra clan della Nuvola Vagante allora."


"Lo so." Disse Xiao Che annuendo. "Anche Yuanba mi ha detto la stessa cosa. Ha detto che mio padre era la persona più sbalorditiva nell'intera clan della Nuvola Vagante... e ha detto che gliel'ha detto zio Xia. È stato davvero ucciso da dei cattivi?"


"Ho sentito che è morto perché ha cercato di salvare la figlia del signore della città..." Disse piano Xiao Lingxi.


"Mn." Xiao Lie annuì. "Allora, non molto tempo dopo la nascita di ChÈer, è nata la figlia del governatore Situ. Tuttavia, a causa della malattia di sua moglie, la bambina era molto debole e sull'orlo della morte."


"Aveva bisogno di qualcuno almeno allo Stadio Spirito Misterioso per avere la possibilità di essere salvata. Le persone a questo stadio sono pochissime a clan della Nuvola Vagante e ognuna di loro ha una posizione straordinaria. Per salvarla avrebbero dovuto danneggiare la loro coltivazione e, di conseguenza, quasi tutti loro erano rimasti impassibili nonostante le preghiere disperate del governatore."


"La sola eccezione è stato Ying'er. Ha corso gravi rischi e ha quasi esaurito tutta la sua forza misteriosa per stabilizzare la vitalità di quella bambina. Di conseguenza è riuscita a sopravvivere."


Xiao Lie guardò Xiao Che e sorrise lievemente mentre diceva: "ChÈer, questo è il motivo per cui abbiamo deciso che tu e la figlia del governatore vi sareste sposati in futuro. Allora il governatore Situ aveva provato così tanta gratitudine che è diventato fratello giurato di Ying'er. Inoltre ha annunciato di fronte a tutti che sua figlia si sarebbe sposata con il figlio di Xiao Ying in futuro per ripagare la gentilezza del cielo."


"Umpf." Xiao Lingxi volse il naso in su e disse piano: "Non mi piace affatto quella Situ Xuan. È sempre così fredda... ed è così anche quando vede il piccolo Che."


"Non piace nemmeno a me." Xiao Che era d'accordo. "Credo che mi destesti proprio."


Xiao Lie rise, ma non commentò. Invece continuò: "Dopo averla salvata, Ying'er ha esaurito la maggior parte della sua Energia Misteriosa e ha danneggiato gravemente la sua vitalità. Così, è stato allora che ha incontrato un malvagio... ed è stato ucciso."


"Un malvagio? Così chi è il malvagio che ha ucciso mio padre?" Chiese Xiao Che.


"Non lo so." Xiao Lie scosse la testa. Il suo sguardo iniziò a diventare concentrato e la sua voce divenne più profonda: "Ma sicuramente lo troveremo. Sicuramente."


Anche se Xiao Che e Xiao Lingxi erano piccoli, potevano sentire un profondo dolore nel tono della sua voce. Per un momento, decisero ubbidientemente di non parlare.


.....


Yun Che aprì gli occhi.


In un posto non troppo lontano di fronte a lui, Qianye Ying'er era ancora immersa da quella luce scarlatto-argentata. A volte l'energia spirituale attorno a lei sarebbe stata pacifica come nebbia, ma in altri momenti avrebbe vorticato come un uragano.


Yun Che aggrottò lievemente le sopracciglia... era di nuovo quel sogno.


Aveva già fatto tre sogni del genere.


Tutte e tre le volte, era caduto in un sonno profondo e inaspettato. Il mondo di questi sogni era sempre incentrato su clan della Nuvola Vagante e nel periodo di quando era bambino. Tuttavia il mondo nel suo sogno era lievemente diverso rispetto al suo passato.


Poteva ricordare chiaramente che nell'ultimo sogno simile che aveva fatto, aveva sedici anni e stava per sposare una giovane di nome Situ Xuan e non Xia Qingyue.


Ciò che era ancora più strano era che il nome "Situ Xuan" era apparso più volte in questo sogno. Inoltre la persona per cui Xiao Ying aveva rischiato la vita non era stata Xia Qingyue, ma la figlia del governatore della città, Situ Xuan... Questo aveva legato gli eventi accaduti negli ultimi sogni in modo perfetto.


Anche se era rimasto perplesso per questi sogni, alla fine erano solo delle mere illusioni. Non ci prestò attenzione e richiuse gli occhi, tornando a circolare il potere del nulla.


"Sigh..."


Un sospiro risuonò nel mondo del "nulla". Un sospiro che nessuno poteva sentire.


"È entrato in contatto con il nulla e finalmente sta iniziando a sfiorare la verità sepolta sotto il nulla."


"Beh, il lato positivo è che non è 'lei' alla fine. Anche se è il solo che può entrare in contatto con il nulla a parte 'lei'. Tuttavia può solo toccare i confini del nulla, mai raggiungere il suo nucleo. È destinato solo a vedere quei sogni ogni tanto. Non potrà mai vedere l'intera verità."


"Non bisogna interferire con il destino in questo mondo."


"Ho interferito con il 'suo' destino ed è la cosa che rimpiango di più in tutta la mia vita. E oggi, anche se voglio interferire con il tuo destino, non posso farlo."


"Il tuo destino dipende solo da te. Non importa cosa affronterai in futuro, devi continuare a vivere. Solo facendo così non disonorerai il suo sacrificio e i suoi... desideri."


La voce che riecheggiava nell'oscurità scomparì. Nessuno l'aveva sentita, come se non fosse nemmeno esistita.


Nel mondo dell'Arca Primordiale Misteriosa, sia Yun Che che Qianye Ying'er continuarono a coltivare, ma entrambe le loro aure stavano crescendo con un ritmo sconvolgente.
                                
                                



