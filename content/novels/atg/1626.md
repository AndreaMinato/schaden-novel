---
weight: 1626
title: Capitolo 1626 – Causare Guai
pubDate: 2025-03-10T08:57:10.477Z
tags:
    - atg
---


Capitolo regolare,
0 in coda, 0/10 donazione,
<em>-Schadenfreude</em>


Yun Che non entrò immediatamente nella Torre Imperiale Celeste, invece disse all'improvviso: "Negli ultimi anni hai cercato sia apertamente che di nascosto di farmi cooperare con la Regina Diabolica."


"Non tu, noi." Lo corresse Qianye Ying'er.


"Lo confermerò un'ultima volta." Yun Che si girò verso di lei. "È davvero così 'utilÈ?"


"Il suo livello di utilità dipende da quanto potrai controllare la situazione." Le sopracciglia di Qianye Ying'er si inclinarono lievemente. "Solo di una cosa sono certa. Finché sarai abbastanza potente, sicuramente non ti deluderà."


Yun Che non disse altro, invece iniziò a dirigersi verso l'entrata della Torre Imperiale Celeste.


I discepoli a guardia delle porte non li fermarono.


Il Raduno dei Sovrani Celesti non era riservato solo a degli invitati. Chiunque corrispondesse ai requisiti poteva entrare liberamente. Tuttavia, le condizioni necessarie per entrare erano piuttosto severe... bisognava essere almeno al Divine King Realm.


Se uno avesse avuto una coltivazione inferiore, sarebbe stato respinto direttamente dalla barriera invisibile che circondava la torre.


La Torre Imperiale Celeste non era una struttura molto grande. Se uno non fosse stato ad un livello sufficiente, solo l'aura emanata dai grandi guerrieri al suo interno sarebbe stata difficile da sopportare.


A parte Beihan Chu, che era morto tragicamente ad una giovane età, era presente ogni Sovrano Celeste nella classifica. Tutti stavano fissando apertamente o di nascosto Tian Guhu. Erano consapevoli che fosse una figura ad un livello di gran lunga superiore al loro... sotto ogni aspetto.


Quando Yun Che e Qianye Ying'er arrivarono, le loro aure attirarono all'istante molta attenzione. Inoltre erano persone sconosciute e quindi fecero accigliare con sospetto un bel po' di persone... ma la reazione della folla si limitò a questo.


Visto che non erano stati invitati a questo evento, i due potevano solo osservare dai margini. Tuttavia in quel momento risuonò una voce: "Sono loro!"


Era la voce di una donna ed era chiaro che fosse sorpresa. Il suo grido era risaltato in modo particolare in questo evento solenne e silenzioso. Aveva attirato all'istante l'attenzione di tutti.


La persona che aveva gridato era Luo Yun del regno della Rete Celeste, la ragazza che era stata salvata da Tian Guhu. Aveva appena preso posto e, quando aveva dato un'occhiata ai nuovi arrivati, si era lasciata sfuggire questo urlo.


Luo Ying spostò lo sguardo verso di lui e immediatamente si accigliò.


Il Realm King della Rete Celeste la rimproverò: "Cosa credi di fare?! Perché stai facendo confusione durante un evento simile?!"


Il grido di Luo Yun indubbiamente attirò l'attenzione di Tian Guhu, che quando vide Yun Che e Qianye Ying'er, aggrottò le sopracciglia e disse: "Per favore scortate quelle due persone fuori."


Che sorta di posizione aveva Tian Guhu? E ora si trovava nella Torre Imperiale Celeste, quindi ci si poteva immaginare quanto fossero rilevanti le sue parole. Nel momento in cui diede quest'ordine, tutti gli sguardi puntarono su Yun Che e Qianye Ying'er.


Questo perché i soli a cui poteva riferirsi Tian Guhu erano i due Divine Sovereign di settimo livello che erano appena entrati nella Torre Imperiale Celeste vista la direzione del suo sguardo.


I due si fermarono. Yun Che era completamente impassibile e si poteva intravedere solo un barlume divertito nello sguardo di Qianye Ying'er... Non dovevano cercare un motivo per causare guai. Qualcuno aveva dato loro un'occasione per farlo non appena erano entrati.


La Divina Regione Settentrionale era davvero un posto interessante.


Tian Muyi si alzò e guardò i due. Chiese: "Guhu, cosa sta succedendo? Hai avuto qualche sorta di conflitto con loro?"


Tian Guhu disse: "Onorabile padre, non ho mai avuto nessun conflitto con loro, in effetti non ci conosciamo nemmeno. Anche se avessi dei conti in sospeso con loro, non turberei il raduno per questo."


"Solo che..." Tian Guhu si girò verso Yun Che e Qianye Ying'er: "Secondo me queste due persone non sono degne di entrare nella Torre Imperiale Celeste!"


Il suo tono era calmo come lo specchio di un lago, ma ogni sua parola risuonò nei cuori dei presenti. Ancora più sguardi si concentrarono su Yun Che e la sua compagna. Metà delle occhiate era sbalordita e l'altra metà era piena di compassione. Era molto chiaro che queste due figure sconosciute avevano offeso Tian Guhu in qualche modo.


Per suscitare una tale repulsione nel distinto signor Cigno Solitario, il pubblico non poté che provare compassione per questi due.


"Perché dici una cosa del genere?" Disse il saggio della grande vipera con un sorriso allegro.


L'espressione di Tian Guhu era ancora tranquilla. Rispose con tono calmo: "Poco tempo fa i fratelli Ying e Yun hanno rischiato la vita, ma queste due persone li hanno ignorati."


"Inoltre i due fratelli erano stati assaliti da Bestie Misteriose, non erano in pericolo per dei conti in sospeso con qualcuno. Data la loro coltivazione al settimo livello del Divine Sovereign realm, avrebbero dovuto solo alzare una mano per salvare i due giovani Divine King dal futuro promettente, formando anche buoni rapporti con loro."


"Tuttavia hanno ignorato completamente le loro grida disperate e se ne sono andati freddamente." Tian Guhu scosse lentamente la testa. "Non posso rimanere a guardare di fronte ad una condotta del genere, figuriamoci tollerarla."


"Davvero?" Chiese il Realm King della Rete Celeste.


Luo Ying si alzò e disse: "È vero. Quando eravamo in mortale pericolo, li abbiamo visti passare. All'inizio abbiamo provato sorpresa e gioia, e abbiamo cercato di richiamare la loro attenzione. Erano a poco più di tremila metri da noi, ma ci hanno ignorato e non hanno nemmeno guardato nella nostra direzione."


Dopo aver finito di parlare, guardò Yun Che e Qianye Ying'er con un senso di trionfo.


"Basta." Tian Muyi fece un cenno. "Anche se sarebbe giusto, non è nemmeno sbagliato. Non c'è bisogno di pensarci ulteriormente."


Era davvero freddo e crudele da parte loro lasciare che due persone morissero, ma era fin troppo comune nella Divina Regione Settentrionale. In effetti, da un certo punto di vista, il fatto che non si fossero approfittati della loro situazione per derubarli era già molto umano.


Tian Guhu sospirò per poi girarsi e inchinarsi: "Rispetterò e ubbidirò alle parole dell'onorabile padre. In quanto membro della giovane generazione in cui sono riposte molte speranze però non ho altra scelta se non dire alcune parole a tutti gli eroi radunati qui oggi."


"..." Tian Muyi non disse nulla. Nessuno capiva suo figlio meglio di lui, così sapeva cosa stava per dire.


Tian Guhu si rivolse alla folla. Era accigliato mentre diceva: "La Divina Regione Settentrionale in cui viviamo in passato faceva parte delle quattro regioni del Regno degli Dei. Eppure siamo stati abbandonati dal mondo e siamo diventati i loro nemici per questo. Hanno fatto sì che non osassimo nemmeno fare un passo fuori da qui, costringendoci a restare in questo territorio per sempre."


"Così questa terra sotto i nostri piedi, questa cosiddetta regione divine, come non sarebbe diversa da un'enorme prigione?"


La Torre Imperiale Celeste divenne silenziosa e tutti gli occhi puntarono su Tian Guhu.


"L'energia oscura nel Caos Primordiale sta continuando a dissiparsi. Il territorio della Divina Regione Settentrionale diminuisce costantemente. Ogni tanto sentiremo perfino parlare della distruzione di un regno o di una regione stellare e, un giorno, sarà il nostro turno."


"Date queste circostanze, il futuro della Divina Regione Settentrionale ricade sulle spalle dei coltivatori abbastanza fortunati da diventare potenti. Se noi, le persone che controllano il destino della regione, non uniamo le forze e non mostriamo la nostra benevolenza al mondo, se continuiamo a divorarci l'un l'altro per il nostro tornaconto e continuiamo ad essere freddi e indifferenti, cosa ci riserverà il futuro? Come potremo essere all'altezza dei poteri che il cielo ci ha donato?"


Tian Guhu tornò a fissare Yun Che e Qianye Ying'er: "Non mi dimenticherò della cattiveria a cui ho assistito oggi. Se non fossi stato presente, questi due giovani Divine King, che in futuro potrebbero aiutare la Divina Regione Settentrionale insieme a noi, avrebbero perso la vita sotto gli artigli di quelle Bestie Misteriose. In tal caso, allora la loro indifferenza non è diversa da un assassinio!"


"Se una persona non sa essere compassionevole ed è priva di umanità, allora in che modo sarebbe diversa da una bestia?!" Il tono di Tian Guhu divenne più profondo: "Non oso sfidare la volontà dell'onorabile padre, ma non voglio assolutamente che questo tipo di persone macchino la reputazione della Torre Imperiale Celeste. In quanto Divine Sovereign, provo indignazione!"


Tutti cambiarono espressione. Alcuni mostrarono approvazione, altri sussultarono con ammirazione, delle persone diventarono silenziose e alcune scossero perfino la testa.


Chiunque conoscesse questo grande talento naturalmente aveva anche capito perché aveva cambiato il suo nome in "Guhu", non era solo per via del suo genio, ma anche perché le sue ambizioni erano di gran lunga superiori rispetto ai suoi coetanei. Era anche per questo motivo che provava sdegno quando veniva paragonato agli altri membri della giovane generazione.


Forse le sue parole sembravano fin troppo ingenue per questi anziani esperti, ma fecero comunque sussultare con ammirazione. I presenti iniziarono a pensare che fosse davvero una benedizione che la Divina Regione Settentrionale fosse riuscita a produrre qualcuno come lui.


"Eheheh." Tian Muyi intervenne per primo e disse con un caloroso sorriso: "Guhu, tuo padre è davvero confortato dalle tue intenzioni e aspirazioni. Oggi è un giorno che appartiene a voi giovani Sovrani Celesti. È un evento dedicato a tutti voi, quindi non c'è bisogno di farsi distrarre da una questione del genere. Presto arriveranno i tre osservatori del regno sovrano, quindi chiedo a tutti di prendere posto silenziosamente. Credo che il raduno di oggi sarà all'altezza delle aspettative di tutti."


Proprio mentre finiva di parlare, una voce eccezionalmente dolce e flautato disse: "Ho visto molti idioti in tutta la mia vita, ma questa è la prima volta che vedo qualcuno di così stupido. Ho sentito che Tian Guhu ha quasi seicento anni. Questo significa che hai dato quasi seicento anni di esperienza in pasto ai cani?"


La voce della donna era melodiosa e provocatoria, come un canto triste, ma pareva che stesse facendo un commento con pigrizia. Eppure era stata incredibilmente scortese e tutti ne furono esterrefatti.


Il suo intervento decisivo aveva troncato il coro che stava per rispondere a Tian Guhu. Tutti puntarono gli sguardi sulla donna che aveva appena parlato... Sorprendentemente, era una delle persone che aveva causato il disgusto di Tian Guhu.


La testa delicata di Qianye Ying'er si chinò lievemente, la maschera blu ghiaccio sul suo volto irradiava energia nebbiosa e fredda, facendo sì che nessuno potesse distinguere le sue fattezze. Ma chiunque avrebbe potuto notare il suo portamento pigro, rivelato dalla porzione del suo volto lasciata scoperta dalla maschera.


Dal suo atteggiamento, sembrava che avesse detto delle parole ovvie.


Tian Muyi era un uomo naturalmente prudente. Dato che aveva sentito che i tre ospiti dei regni sovrani stavano per arrivare, non voleva lasciare dei problemi in sospeso e per questo voleva ignorare la questione.


Agli occhi di tutti, il fatto che Tian Muyi non avesse cacciato via i due era stata già un'enorme gentilezza.


Ma non si sarebbero mai sognati che questa Divina Sovereign che era appena sfuggita da una brutta situazione, e una donna oltretutto, avrebbe insultato Tian Guhu di fronte a tutti!


Si trovavano nel Regno Imperiale Celeste, e nella loro torre!


Le parole di Qianye Ying'er inevitabilmente causarono guai. L'espressione di Tian Muyi si incupì e tutti nel setta Imperiale Celeste fissarono Qianye Ying'er con rabbia. Il Grande Anziano Tian Muhe batté il tavolo di fronte a lui e si alzò. Il posto dove si era seduto si spaccò e l'uomo indicò Qianye Ying'er ruggendo con furia: "Canaglia! Come osi comportarti in questo modo nella nostra Torre Imperiale Celeste?!"


"Oh?" Qianye Ying'er gettò un'occhiata verso di lui e disse lentamente: "Sorprendente. Quando ci ha chiamato animali, non hai detto nulla, ma nel momento in cui ho detto che ha sprecato la vita, ti sei alzato e hai abbaiato con rabbia. Sei tu il cane che si è mangiato tutti i suoi anni di esperienza?"


"TU!!" Lo sguardo di Tian Muhe divenne cupo come un abisso e iniziò perfino a tremare... Aveva vissuto per più di dieci millenni, ma questa era la prima volta che veniva provocato così. In quanto Grande Anziano del regno Imperiale Celeste, pochi non gli mostravano rispetto, figuriamoci dire parole del genere!


In quel momento la Torre Imperiale Celeste era così silenziosa che si sarebbe potuto sentire uno spillo che cadeva. Nessuno si sarebbe mai immaginato che sarebbe avvenuto un evento del genere.


Un Divine Sovereign di settimo livello aveva osato insultare Tian Guhu di fronte a tutti! Si era anche azzardata a provocare il Grande Anziano.


Inoltre, i suoi insulti erano fin troppo crudeli! Anche la persona più calma sarebbe stata incapace di tollerarli, figuriamoci persone come Tian Guhu e Tian Muhe!


Tian Guhu si girò e aggrottò le sopracciglia dalla forma simile a delle spade. Ma non mostrò nessuna rabbia.


"Grande Anziano, non c'è bisogno di arrabbiarsi." Tian Muyi si alzò lentamente. "Queste due figure patetiche e insignificanti non sono degne della sua ira."


L'espressione di Tian Muyi era completamente calma, ma Huo Tianxing e il saggio della grande vipera potevano sentire la sua freddezza scioccante.


Avrebbe potuto affrontare con calma il fatto che Tian Muhe fosse stato insultato, ma quando si parlava di suo figlio... Tutti nel Regno Imperiale Celeste sapevano che Tian Guhu era il suo orgoglio e la sua gioia più grandi, qualcuno che nessuno si sarebbe potuto azzardare a toccare.


Solo per le prime parole che aveva detto, questa donna e il suo compagno erano già destinati ad un fato peggiore della morte.
                                


                                



