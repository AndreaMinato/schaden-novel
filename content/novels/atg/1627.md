---
weight: 16270
title: Capitolo 1627 – Strega Yao Die
pubDate: 2025-03-10T08:57:10.477Z
tags:
    - atg
---


Capitolo regolare,
0 in coda, 0/10 donazione,
<em>-Schadenfreude</em>


"Sembra che siate qui per provocarci." Disse lentamente Tian Muyi. Il suo tono non sembrava affatto arrabbiato. "Sono molto curioso, per quale motivo avete il coraggio di causare guai nel nostro Regno Imperiale Celeste."


"Provocarvi?" Nonostante la pressione a cui era sottoposta, Qianye Ying'er non cambiò il suo tono, né il suo portamento. "Siamo venuti a guardare, ma all'improvviso il tuo stupido figlio ci ha insultato e ha macchiato la nostra reputazione. E dici che siamo noi a provocarvi?"


"Significa che tutti i membri del Regno Imperiale Celeste possono insultarci senza motivo, ma non possono tollerare che qualcuno risponda? Proprio degno di un signore, non c'è da meravigliarsi che siate il regno stellare numero uno della Divina Regione Settentrionale!"


Tian Guhu alzò le braccia e disse con calma: "Maltrattare senza motivo? Non vi conosco. Ho parlato di ciò che ho visto e l'ho fatto perché non posso tollerare le vostre azioni. Nonostante questo, il mio onorabile padre ha tollerato la vostra presenza per la sua ampiezza di vedute, quindi come potete dire che vi abbiamo maltrattato senza motivo?"


"Tu invece ci hai insultato velatamente in continuazione. Non mi sarebbe importato se avessi insultato solo me, ma..." La sua espressione e il suo tono cambiarono all'improvviso mentre emanava un'aura terrificante: "Come osi insultare anche il Grande Anziano della nostra setta?! Io, Tian Guhu, non vi permetterò di lasciare sani e salvi il Regno Imperiale Celeste nemmeno se mio padre e il Grande Anziano perdoneranno le vostre trasgressioni!"


"Oh?" Qianye Ying'er scoccò un'occhiata verso di lui per poi chiedere: "Credi... di essere una minaccia per noi?"


Le parole di Qianye Ying'er attirarono sguardi stupiti e alcuni scoppiarono a ridere.


Chi nell'intera Divina Regione Settentrionale non sapeva che Tian Guhu era un miracolo vivente che poteva sconfiggere facilmente persone di due livelli superiori a lui e affrontare anche Divine Sovereign di decimo livello?


Anche Qianye Ying'er era al settimo livello, così la sua provocazione era proprio...


Nemmeno l'ignoranza poteva descrivere la stupidità della sua domanda.


"Signor Cigno Solitario." Il Realm King della Rete Celeste disse mentre si alzava: "Oggi dovrebbe essere un giorno lieto per i Sovrani Celesti. Questi idioti non sono degni di rovinarlo, figuriamoci di ricevere una lezione da lei."


"Qiong Wu, Yuan Dian... cacciateli via!"


Due vecchi accanto al Realm King si alzarono lentamente. Uno di loro era un Divine Sovereign di decimo livello e l'altro era al nono. Le loro aure potenti si incollarono all'istante su Yun Che e Qianye Ying'er.


Tutti sapevano che non si sarebbero limitati a "cacciare via" i due "ospiti" indesiderati.


Erano nella Torre Imperiale Celeste e presto sarebbe iniziato il raduno. Questo era il posto peggiore per provocare un conflitto. Così, prima di ucciderli, i due Divine Sovereign di massimo livello li avrebbero portati fuori.


Anche se fossero sopravvissuti in qualche modo all'attacco, la vita di quei due non sarebbe stata più la stessa.


"Eheh, che sciocchi." Disse con un sogghigno un altro Realm King di livello superiore.


"Il signor Cigno Solitario ha ragione, queste due persone sono una vergogna per noi Divine Sovereign."


"Realm King della Rete Celeste, non si dimentichi di indagare sulle loro origini." Disse un altro Realm King. "Vorrei sapere dove sono nati questi idioti. Dev'essere proprio un posto speciale."


Ormai tutti stavano fissando con disprezzo Yun Che e Qianye Ying'er. Non provavano più compassione. Coltivare fino al settimo livello del Divine Sovereign realm non era facile e a quel punto avrebbero potuto vantarsi del loro potere in moltissimi posti, ma avevano dovuto causare guai proprio qui.


Si erano solo scavati la fossa da soli.


Tian Muhe si risedette lentamente. Né lui, né Tian Muyi avevano detto nulla, ma guardarono entrambi il Realm King della Rete Celeste, che capì cosa intendevano e annuirono lentamente.


All'improvviso, le nuvole nere nel cielo blu scomparirono. Allo stesso tempo, tre aure intimidatorie calarono dall'alto e cambiarono il clima nella Torre Imperiale Celeste e l'energia che stava per avvolgere Yun Che e Qianye Ying'er.


Tian Muyi e Tian Muhe si rialzarono di scatto. Anche Huo Tianxing e il saggio della grande vipera fecero lo stesso guardando il cielo.


Tre aure diverse apparirono da direzioni diverse e la voce di un vecchio risuonò nelle orecchie di tutti: "Yan Sanseng del regno Yama è qui per porgervi visita."


Era un uomo di mezz'età che indossava un abito grigio troppo grande per lui. Il suo viso era rigido e grigiastro, e il suo sguardo era apatico. Sembrava un cadavere vivente.


Yan Sanseng era il coltivatore più potente tra i trentasei fantasmi Yama. La sua posizione era importante quanto quella dei terrificanti dieci Diavoli Yama.


C'era perfino un detto riguardo a lui: "Se il re dei fantasmi Yama ti vuole morto entro le dodici, chi osa farti sopravvivere fino alle cinque." Incuteva paura in tutti quelli che lo conoscevano.


Nessuno si aspettava che il capo dei fantasmi Yama, Yan Sangeng avrebbe fatto da supervisore al raduno di oggi. Solo il suo nome aveva avvolto la Torre Imperiale Celeste con un'aura minacciosa.


Tian Muyi porse immediatamente i suoi saluti: "Muyi dà il benvenuto al re dei fantasmi Yama."


"Ahahahah, come sta Realm King Imperiale Celeste? Sono passati alcuni millenni dal nostro ultimo incontro."


Un uomo dall'aspetto giovane rise senza trattenersi mentre discendeva lentamente. Non aveva fatto nessun tentativo nascondere il marchio della Luna Ardente sul suo corpo e mostrò uno sguardo arrogante anche se si trovava di fronte ad un gruppo di esperti dei regni stellari superiori e sovrani.


"Ahahahah." Anche Tian Muyi rise fragorosamente. "È arrivato al Divine Master Realm in soli due millenni sua altezza? Ne sono proprio impressionato."


"I miei risultati non sono nulla in confronto al signor Cigno Solitario." Disse con un sorriso il principe del regno della Luna Ardente per poi scoccare un'occhiata tagliente verso Tian Guhu.


Era proprio il figlio dell'Imperatore Divino della Luna Ardente.


"Deve stare scherzando sua altezza." Disse ridacchiando Tian Muyi. "È la luna che abbaglierà il mondo in futuro. Mio figlio sarà fortunato ad eguagliare anche un briciolo della sua divinità, figuriamoci se potrà essere paragonato a lei."


Alla fine arrivò una terza persona.


Era una donna vestita di giallo, le sue maniche sembravano svolazzare costantemente e i suoi lunghi capelli erano neri come l'inchiostro. Indossava una splendida maschera a forma di farfalla e copriva la parte superiore del suo viso proprio come Qianye Ying'er.


Il suo arrivo non aveva attirato troppa attenzione, ma nel momento in cui atterrò, le aure di Yan Sangeng e del principe della Luna Ardente furono annientate all'istante.


"Una... strega?!"


La sua aura era così potente da essere surreale. Era senza forma, ma indubbiamente stava facendo battere rapidamente i cuori della gente. La sua comparsa sbalordì tutti e alcuni membri di regni sovrani gemettero per la paura e l'incredulità.


Tian Muyi si girò verso di lei con un'espressione seria. Poi si inchinò profondamente per poi dire: "Tian Muyi del regno Imperiale Celeste dà il benvenuto alla signora Yao Die. Il suo arrivo da solo è una grande fortuna per noi."


Quasi tutto il pubblico fremette quando sentì come si chiamava quella donna.


Questo perché era il nome della quarta strega del regno delle Anime Rubate, una delle nove streghe che servivano la Regina Diabolica!


I giovani Divine Sovereign della classifica dei Sovrani Celesti sarebbero diventati i futuri monarchi della regione. Questo era il motivo per cui i regni sovrani davano molto valore al raduno e questo era riflesso dal livello dei supervisori che avevano mandato. Ad esempio, il regno Yama aveva mandato il re dei fantasmi e il regno della Luna Ardente il principe ereditario.


Tuttavia nessuno si aspettava che il regno delle Anime Rubate avrebbe inviato una strega.


Yao Die non rispose al saluto di Tian Muyi.


Pochissimi avevano visto di persona il vero volto di una strega. Questo perché erano le "ombre" della Regina Diabolica. In quanto "ombre", era solo naturale che si mostrassero raramente in pubblico.


Nessuno fu sorpreso davvero dalla sua mancanza di reazione, per non prlare del fatto che la sua maschera impediva di vedere la sua espressione. Per questo nessuno aveva notato che stava fissando Yun Che fin dall'inizio.


Tutti si alzarono per dare il benvenuto ai tre supervisori dei regni sovrani.


Fen Jieran, il principe del regno della Luna Ardente, si sedette al suo posto con tranquillità per poi dire: "È triste che non siano apparsi talenti degni tra i membri della giovane generazione negli ultimi cento anni circa escluso lei signor Cigno Solitario. Questo è il motivo per cui ho chiesto personalmente al mio onorabile padre di inviarmi qui, così non mi deluda per favore... Mhh?"


All'improvviso rivolse lo sguardo verso Yun Che e Qianye Ying'er. Chiese: "Che he prende a questi due?"


"Non c'è bisogno di preoccuparsi sua altezza." Tian Muyi disse: "Sono solo due sciocchi arroganti che vogliono suicidarsi. Ci hanno provocato poco prima."


Si girò e poi ordinò con durezza: "Cosa state aspettando? Non rovinate l'umore dei nostri onorabili ospiti."


"Sì mio signore!"


"Aspetta."


La voce di una donna risuonò subito dopo. Le sue parole sembravano tenui come il vento, eppure contenevano una malia irresistibile. Tutti sentirono un brivido udendola.


I due Anziani che stavano per attaccare Yun Che e Qianye Ying'er rimasero pietrificati sul posto. La persona che li aveva fermati era stata proprio la quarta strega del regno delle Anime Rubate, Yao Die.


Tian Muyi si irrigidì per un secondo per poi chiedere: "Mia signora, qual è il suo ordine?"


Ma Yao Die lo ignorò e chiese direttamente a Yun Che: "Qual è il suo nome?"


Yun Che fissò la donna senza paura e rispose con tono indifferente: "Ling Yun."


"Ling Yun?" Annuì lievemente. "Siete qui per assistere al raduno?"


Yun Che mostrò un sorriso inquietante: "Secondo lei perché siamo qui?


Tutti furono sconvolti dalla sua impertinenza. Tian Muyi dise velocemente: "Come osi parlare così alla signora! Questo non è coraggio... dev'essere follia."


"Cacciateli via!"


"Non sarà necessario." Yao Die annullò facilmente le aure che opprimevano Yun Che e Qianye Ying'er. Scoccò un'occhiata verso Qianye Ying'er per poi tornare a fissare Yun Che. "Vi piacerebbe sedervi con me?"


Tutti, perfino Yan Sangeng e Fen Jieran pensarono di aver sentito male... alcuni sospettarono di avere delle allucinazioni uditive.


"Accettabile." Yun Che fu il solo a non irrigidirsi. La sua risposta fu anche semplice e scortese.


"Venite." Yao Die si girò e prese posto tra i supervisori. Il gesto della sua mano non lasciava spazio ad interpretazioni.


Tian Muyi rimase senza parole per poi ricomporsi. Esclamò con shock e incredulità: "Mia signora, cosa..."


Tian Muyi si fermò nonostante Yao Die non l'avesse nemmeno guardato. Le parole gli morirono in gola così.


"Ho bisogno del permesso del Realm King Imperiale Celeste per fare un invito?" Disse Yao Die con tranquillità.


Tian Muyi abbassò subito la testa. La sua fronte si ricoprì di sudore. "N... naturalmente no. Mi scusi per la scortesia."
                                


                                



