---
weight: 16290
title: Capitolo 1629 – Sopravvalutarsi
pubDate: 2025-03-10T08:57:10.478Z
tags:
    - atg
---


Capitolo regolare,
0 in coda, 0/10 donazione,
<em>-Schadenfreude</em>


Le parole di Yun Che fecero stringere gli occhi a Tian Guhu e destarono ancora più sbuffi e risatine da parte della folla. Molti non guardarono più Yun Che perché non pensavano nemmeno che meritasse la loro attenzione.


Il sorriso di Tian Guhu divenne pieno di derisione e il suo tono sembrava disinteressato: "Sei un pagliaccio, ma sembra che ti abbia ancora sottovalutato."


A questo punto, tutti e perfino Tian Guhu stesso ritenevano Yun Che più che vergognoso. Poteva essere un Divine Sovereign di settimo livello, ma non meritava affatto di scontrarsi con Tian Guhu.


Il Cigno Solitario non si sarebbe dovuto offrire di affrontarlo, avrebbe solo macchiato il suo prestigio.


"Ma... molto bene." Tian Guhu annuì lentamente. A questo punto non si sarebbe più disturbato a parlare con Yun Che più del necessario, figuriamoci a provocarlo: "Esaudirò la tua richiesta."


Alzò tre dita, la sua espressione e il suo tono erano molto più sdegnosi rispetto a prima: "Vincerai se potrai sopravvivere a tre mosse. Hai qualcos'altro da dire?!"


Esatto, avrebbe sconfitto "Ling Yun" in tre mosse anche se erano entrambi Divine Sovereign di settimo livello!


Tian Guhu era il solo ad avere il coraggio e la forza di fare una dichiarazione del genere.


Era anche la risposta più arrogante e umiliante che poteva dare a "Ling Yun".


Yun Che gettò un'occhiata di sottecchi verso di lui. Sembrava che stesse guardando un insetto: "Credo che tu abbia capito male. Ciò che intendevo dire è che vincerai se potrai resistere a tre dei miei attacchi."


L'intera Torre Imperiale Celeste per un momento divenne silenziosa, poi ci fu un coro di risate. Perfino i potentissimi Realm King stavano per perdere il controllo e scoppiare a ridere.


"Posso farti un altro favore." Come se non avesse sentito le risate piene di disprezzo, Yun Che continuò a dire pigramente: "Potrai vincere anche se riuscirai a rimanere in piedi dopo tre dei miei colpi."


"Eheh..." Le labbra di Tian Guhu fremettero lievemente. Probabilmente stava mostrando il sorriso più sprezzante che avesse mai fatto in tutta la sua vita.


"Non posso credere a quanto tempo stiamo sprecando per un pazzo. È ridicolo!" Mormorò freddamente Huo Tianxing.


"Ma è divertente, non è vero?" Rispose sorridendo il saggio della grande vipera.


"Ahahahahah!" Fen Jieran, il principe della Luna Ardente, stava ridendo così tanto che quasi cadde dal suo posto.


Se prima pensavano che Yun Che era un pagliaccio divertente, ora sembrava proprio un buffone impazzito.


Nessuno avrebbe pensato che la sua dichiarazione fosse uno scherzo se fosse stato Tian Guhu a farla, ma ora questo pagliaccio stava dicendo che poteva battere l'avversario in tre mosse... Probabilmente era la battuta più divertente in tutta la storia della Divina Regione Settentrionale.


"Guhu, finiscila velocemente." Disse Tian Muyi. Nonostante l'ilarità della situazione, era chiaro che il vecchio avesse già esaurito la sua pazienza. Anche se suo figlio fosse riuscito a battere uno stupido Divine Sovereign in un solo colpo, più che portargli gloria gli avrebbe macchiato la reputazione.


"Sì onorabile padre." L'espressione di Tian Guhu tornò seria e si ricompose. Questo condizionò le persone attorno e le fece tornare silenziose.


"Questa è una scommessa dove c'è in gioco onore e orgoglio." Disse il re dei fantasmi Yama con una voce bassa e roca. "Nessuno dovrebbe interferire con questa battaglia e una volta che questo scontro sarà finito, la questione finirà qui. Cosa ne pensate?"


Anche se sembrava che si stesse rivolgendo a tutti, senza dubbio le sue parole erano dirette a Yao Die.


Tra i tre regni sovrani, il regno Yama era il più vicino al Regno Imperiale Celeste. Nessuno fu sorpreso da come Yan Sangeng li stava supportando.


"Non si preoccupi re dei fantasmi Yama." Il saggio della grande vipera strinse gli occhi. "Abbiamo tutti la nostra dignità a parte un certo pagliaccio. Non faremmo mai qualcosa di così indecoroso."


Tutti mostrarono il loro assenso.


"Giusto." Sorprendendo tutti, fu la strega Yao Die ad intervenire: "Non c'è nulla che il regno delle Anime Rubate sdegni di più di un atteggiamento spregevole! Questa è una scommessa per entrambe le parti e dato che sono presente, mi assicurerò che le regole vengano rispettate... chiunque oserà deflettere le sue responsabilità, barare, interferire o vendicarsi dopo la scommessa affronterà la mia ira!"


La dichiarazione di Tao Die ammutolì tutti per un secondo.


Il motivo per cui Yan Sangeng era intervenuto era per impedire che la strega aiutasse Yun Che in segreto o apertamente. Era sicuro che avesse invitato Yun Che e la donna con la maschera per un motivo.


Tuttavia la sua dichiarazione di imparzialità era stata molto più spietata della sua.


La gente del Regno Imperiale Celeste non ebbe più paura, l'ultima loro preoccupazione si era risolta.


"In tal caso, iniziamo." Disse Yan Sangeng.


"Puoi attaccare per primo." Disse Tian Guhu mentre metteva le mani dietro la schiena. Nonostante stesse affrontando un altro Divine Sovereign di settimo livello, non mostrò la sua arma, né si mise in guardia.


Non circolò nemmeno la sua Energia Misteriosa.


Non era cieca arroganza. Era solo sicuro della sua forza... e stava mostrando a Yun Che quanto lo disprezzava.


Sì, non aveva mai disprezzato così tanto qualcuno-


Ma Yun Che non fece come si aspettava. Come lui, non brandì la sua arma, né fece circolare la sua Energia Misteriosa.


"Non importa." Mormorò tra sé e sé Tian Guhu. Luce nera brillò tra le sue dita per poi trasformarsi in un fulmine viola. "Che gioco noioso. Finiamola immediatamente."


Il mondo si incupì e l'energia nera si diffuse nell'ambiente attorno. Il cielo fu percorso da saette viola. Quando un coltivatore della Divina Regione Settentrionale, la padronanza di Tian Guhu dell'Energia Misteriosa dell'oscurità e del fulmine erano al loro picco assoluto. Tutti cambiarono espressione in un istante.


Nonostante potesse sconfiggere un altro Divine Sovereign al suo livello in tre mosse, nessuno aveva mai detto che sarebbe stato facile. Poteva sottovalutare il suo avversario, ma non poteva permettersi di trattenere il suo potere.


"È... è davvero la forza di un Divine Sovereign di settimo livello?" Esclamò un membro principale di un regno stellare superiore, si era alzato con un'espressione scioccata.


Tian Guhu era famoso in tutta la Divina Regione Settentrionale. In effetti era così famoso che perfino le altre tre regioni avevano sentito parlare di lui. Ma dopo che era diventato un Divine Sovereign di livello intermedio, non molti l'avevano visto combattere a tutta forza. Questo era il motivo per cui molti Divine Sovereign di decimo erano sorpresi di aver avuto la sensazione di essere sotto pressione.


Per quanto riguardava quelli al suo livello, non potevano nemmeno respirare e il loro shock era ancora più intenso.


"Sembra che Guhu abbia intenzione di ucciderlo in un solo colpo." Disse Tian Muyi. La sua espressione era calma e priva di preoccupazione.


Il Grande Anziano Tian Muhe sbuffò gelidamente: "Questo Ling Yun è fortunato ad essere sopravvissuto per così tanto tempo, quindi perché Guhu dovrebbe mostrargli il minimo rispetto? Molto meglio ucciderlo immediatamente e risparmiare tempo."


"Inginocchiati."


Sussurrò Tian Guhu per poi svanire dietro un pilastro di fulmini neri.


<em>Crack!</em>


La saetta che calò dal cielo creò uno squarcio nero lungo diversi chilometri in mezzo alla Torre Imperiale. Una sconfinata quantità di fulmini brillavano al suo interno e anche la minima scintilla era così formidabile da poter distruggere intere montagne.


Tian Guhu riapparì nel posto dove prima c'era Yun Che, lo squarcio nero dietro di lui seminava distruzione, ma la sua espressione da sdegnosa, divenne piena di stupore.


Si girò e vide Yun Che dietro di lui. Impassibile, aveva le mani dietro la schiena ed era nella stessa postura di prima. Nemmeno i suoi capelli o le sue maniche erano stati scossi dall'attacco.


Dipingeva un netto e inquietante contrasto con l'espressione sbalordita di Tian Guhu.


"Cosa sta succedendo?" Tian Muyi si alzò, scioccato.


Nessuno gli rispose. Gli altri erano sorpresi quanto lui. Il sorriso del principe della Luna Ardente si irrigidì e perfino lo sguardo di Yan Sangeng divenne fissò.


Al loro livello, avevano visto praticamente ogni tipo di tecnica di movimento, ma nessuno aveva capito come Yun Che aveva cambiato posizione.


Questo senza contare la forza dell'aura di Tian Guhu. Un altro Divine Sovereign di settimo livello non sarebbe nemmeno riuscito a muoversi probabilmente, figuriamoci a teletrasportarsi in un posto sicuro.


Così... com'era riuscito Yun Che a scambiarsi di posizione con Tian Guhu? E come l'aveva fatto rimanendo incredibilmente calmo?


Yao Die alzò la testa e strinse ancora di più gli occhi.


"Quella era la tua prima mossa." Disse freddamente Yun Che. La sua voce creò una vibrazione che mise a disagio Tian Guhu.


"Maestro della setta Tian, ha visto come si è mosso?" Chiese con serietà Huo Tianxing.


Tian Muyi scosse la testa.


"Beh, questo è un po' difficile da credere." Anche Huo Tianxing si alzò e fissò Yun Che con incertezza.


"L'ha usata solo per un istante, ma la sua Energia Misteriosa è sicuramente al settimo livello del Divine Sovereign." Disse il saggio della grande vipera. "Inoltre credo di aver percepito un'aura di ghiaccio."


"Ghiaccio?" Tian Muyi si accigliò. "Pochissimi nella Divina Regione Settentrionale coltivano Energia Misteriosa del ghiaccio e la maggior parte si concentrano sulla difesa, non sul movimento..."


Tian Guhu intanto aveva già recuperato la calma. Non trattenne più la sua Energia Misteriosa, creò un vortice nero iin rapida crescita.


Muyi smise di parlare e sbuffò di nuovo: "Non importa, non dovrò preoccuparmi nemmeno per Guhu."


"Molto bene." I capelli di Tian Guhu danzarono nell'aria e  fulmini viola brillarono nelle sue pupille. Innumerevoli coltivatori si sentirono schiacciati dalla sua aura. "Non ho mai visto una tecnica di movimento così strana. Sembra che ti abbia sottovalutato, mi hai perfino fatto fare una brutta figura per un momento."


"Ma se puoi contare solo su quella tecnica di movimento..." Tian Guhu si accigliò lievemente. "Allora devo dire che sono proprio deluso."


<em>Crack!</em>


Il cielo rimbombò e tutti alzarono lo sguardo. Fu solo quando si resero conto che si stava scatenando una tempesta ampia decine di chilometri.


Senza dare a Yun Che la possibilità di scappare o anche di reagire, Tian Guhu stese un dito e fece precipitare dei fulmini per il palco. La metà della Torre Imperiale Celeste fu sommersa da un mare di saette.


Era chiaro che il fallimento iniziale di Tian Guhu aveva provocato la sua rabbia. Stavolta non si stava trattenendo minimamente.


Non importava quanto fosse formidabile la tecnica di movimento di Yun Che, era impossibile che potesse sfuggire alla tempesta. E non si mosse nemmeno. Si lasciò avvolgere dai fulmini senza reagire, come se si fosse rassegnato al suo fato.


Ad essere sinceri, questa tempesta superava di gran lunga il limite di un Divine Sovereign di settimo livello. Era un potere che terrorizzò e scoraggiò perfino dei Divine Sovereign di decimo livello.


"Sembra che questa sia la fine." Huo Tianxing disse: "C'è stato un breve lampo di sorpresa, ma la fine è tediosa come prev..."


Smise all'improvviso di parlare e si riempì di shock. Anche Tian Muyi e il saggio della grande vipera reagirono allo stesso modo.


Perché l'aura di Yun Che non era scomparsa come credevano, anzi, non era cambiata minimamente e "Ling Yun" non si era neanche mosso dal suo posto.


Puntarono gli occhi su di lui e guardarono oltre i fulmini neri. Videro che Yun Che era al centro del mare di saette, completamente illeso.


"Come ha...?!"


Tian Guhu era il più vicino a Yun Che ed era nel suo dominio. Naturalmente aveva notato che c'era qualcosa di strano e le sue pupille si rimpicciolirono.


"Guhu!" Tian Muyi ringhiò: "Uccidilo!"


Era stato Tian Guhu a prendere l'iniziativa di proporre la "scommessa" con Yun Che. Non poteva perdere di fronte a così tante persone.


<em>Clang!</em>


Tian Guhu estrasse la sua spada per poi tracciare un arco a mezz'aria. Fulmini neri iniziarono a vorticare attorno alla punta dell'arma. Poi la lama trapassò la tempesta e apparì di fronte a Yun Che in un istante. La spada brillava, come se stesse segnalando la discesa di un dio, per poi puntare verso la fronte di Yun Che.


Tuttavia...


La lama non riuscì a penetrare la pelle di Yun Che, né a causare un'esplosione di energia. La tempesta impetuosa e il mondo stesso si ammutolirono.


La tempesta nera svanì e rivelò Tian Guhu e Yun Che. La famosa Spada Imperiale Celeste era premuta contro la fronte di Yun Che. Era ancora formidabile, i fulmini serpeggiavano per la lama e la sua luce era abbagliante come sempre. Ma figuriamoci fendere la testa di Yun Che... non era riuscita nemmeno a fargli un graffio.


Mentre le pupille di Tian Guhu si allargavano, Yun Che alzò lo sguardo e alzò un dito. Il suo tono era freddo come sempre: "Credi davvero di essere degno di affrontarmi, Tian Guhu?"


Poi respinse gentilmente la spada con un dito.
                                


                                



