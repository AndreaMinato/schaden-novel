---
weight: 1630
title: Capitolo 163 – Fendente del Lupo Celeste
pubDate: 2024-05-29T09:27:25.202Z
tags:
    - atg
---




E tra un po' arriveranno i capitoli sponsorizzati ;)


Il fragore assordante nella grande sala naturalmente allarmò le guardie all'esterno. Si sentirono dei passi affrettati e diverse decine di soldati dall'armatura argentata entrarono in fila nella stanza, chiedendo preoccupati: “Principessa, state bene?”


“Sto bene, potete andare.” disse Lan Xueruo guardandoli con la coda dell'occhio.


“Ma...” il capo delle guardie fissò con espressione allarmata il pavimento frantumato e i due contendenti.


“ANDATEVENE!” la voce di Lan Xueruo si fece improvvisamente più autoritaria: “Senza un mio ordine non potrete entrare, non importa quanta confusione ci sarà tra poco.”


“Certamente!” il capo delle guardie si inchinò frettolosamente e portò i suoi uomini fuori dalla stanza.


“Come c'era da aspettarsi dallo spadone che secondo le voci pesa millenovecentocinquanta chili, sia la sua potenza che la sua aura imponente sono sbalorditive.” Ling Yun lodò sinceramente Yun Che. Il primo attacco di Ling Jie sembrava essere stato semplicissimo, ma sapeva bene quanta forza c'era in quel singolo colpo. Per qualcuno al terzo livello del True Profound Realm, bloccare quel fendente poteva essere considerato praticamente un miracolo.


“Umpf, in effetti è un po' più forte di quanto immaginassi... ma soltanto un poco.” Ling Jie sbuffò e nel suo sguardo apparve un po' di sdegno. “Per la mia mossa di prima ho solo agitato distrattamente la mia spada. Per quanto riguarda il mio prossimo attacco, sicuramente... sicuramente... non riuscirai a pararlo!”


Dicendo queste parole, Ling Jie puntò la spada al cielo impugnandola con una mano sola. Dei raggi di luce si sollevarono dalla lama e volarono in alto. Si poteva vedere a occhio nudo l'aura della spada accumularsi e agitare l'aria, emettendo sempre più onde d'urto.


Nel momento in cui Ling Jie mosse la sua arma, l'aura esplose di colpo, creando decine di migliaia di sagome a forma di spada che si sovrapposero e incrociarono fino a formare una marea. Si precipitò verso Yun Che come un uragano. Quell'aura terrificante sembrava avvolgere ogni cosa.


“Formazione di Spade Heaven's Might – Elegant Upheaval!”


“Giovane Yun, fai attenzione!” quando Ling Jie sferrò quell'attacco, Ling Yun corrugò le sopracciglia per un istante e avvertì immediatamente Yun Che.
Ling Jie era in un'età in cui si era particolarmente competitivi, quando il suo primo colpo era stato neutralizzato proprio davanti alla Principessa, era rimasto ferito nell'orgoglio.
Ling Yun aveva previsto che suo fratello si sarebbe impegnato sul serio per il secondo attacco, ma non si sarebbe mai aspettato che avrebbe usato subito la Formazione di Spade Heaven's Might.
Perfino un avversario dello stesso livello avrebbe trovato difficile parare questa tecnica direttamente, figurarsi Yun Che che era solo al True Profound Realm.


Un grande numero di spade d'aura si sparpagliarono a mezz'aria e coprirono il pavimento sovrapponendosi l'un l'altra. Yun Che si sentì come se fosse stato trascinato in un inferno fatto di lame e, indipendentemente da dove si spostasse, veniva subito risucchiato da quell'attacco mortale. Di conseguenza, si limitò a ignorare gli attacchi di energia e scagliò un fendente esplosivo con il suo spadone.


“Falling... Moon... Sinking... Star!!”


La sua arma portava con sé una forza devastante e si scontrò direttamente contro l'attacco sferrato da Ling Jie.


Boom!!


Come se un'onda mostruosa si fosse schiantata contro una scogliera millenari, ci fu un boato assordante che fece sparpagliare le piastrelle del pavimento in un raggio di dieci passi dai due contendenti. In un istante le innumerevoli e splendenti sagome a forma di spada si dissolsero come fiocchi di neve al sole.
Dopo aver attraversato la prima onda di spade d'aura la Spada Colossale del Signore Supremo avanzò con ferocia, rafforzata da Falling Moon Sinking Star, spezzando le restanti spade d'energia, poi si scontrò in pieno contro l'arma di Ling Jie.


“Co... cosa!” Ling Jie e Ling Yun rimasero entrambi scioccati; la terza forma della Formazione di Spade Heaven's Might, “Elegant Upheavel”, era stata davvero aperta in due da Yun Che con un singolo colpo!


“Falling Moon Sinking Star”, la prima delle sette forme del Dio Malvagio, era un'Abilità Profound incredibilmente semplice. Senza nessun effetto maestoso o spettacolare, né metodi di attivazione complicati, la sua potenza derivava dal comprimere di colpo la Profound Energy nel proprio corpo, per poi farla esplodere verso l'esterno dieci volte più forte. Era strettamente legata alle proprietà “Berserk” delle Arti del Dio Malvagio – era semplicemente una forza esplosiva.


Dopo che la Spada Colossale del Signore Supremo aveva tranciato in due l'enorme onda d'aura, anche la sua potenza era praticamente giunta al limite. Quando urtò contro la spada di Ling Jie, lo slancio era quasi esaurito, ma la spinta comportata solamente dal suo peso di millenovecentocinquanta chili non era affatto da sottovalutare. Ling Jie arretrò di sette o otto passi a causa dell'impatto e quasi cadde direttamente col sedere per terra.


Rimase lì stordito e guardò Yun Che con gli occhi spalancati, come se stesse fissando un mostro.


“Incredibile.” mormorò a bassa voce Ling Yun, tra sé e sé: “Sembrerebbe che le voci secondo cui ha sconfitto un avversario di sette livelli in più di lui non fossero affatto esagerate. Nonostante la differenza di un intero Realm, l'ha davvero affrontato direttamente... se fossero stati allo stesso livello, quel suo colpo sarebbe stato totalmente schiacciante!”


Per quel colpo, Yun Che aveva usato tutta la sua forza e non aveva osato trattenersi nemmeno un po'. Anche se la sua attuale Profound Strength non era quella che aveva in passato, quando un solo utilizzo di Falling Moon Sinking Star era sufficiente a esaurirla del tutto, doveva ancora usare parecchia Profound Energy e di conseguenza il suo sangue e la sua Profound Energy avevano iniziato ad agitarsi. Gli servirono sette o otto secondi per riuscire a calmarli, riportandoli in condizioni accettabili, poi osservò Ling Jie con un'espressione tranquilla.


“Quindi... sei davvero così straordinario?” questa volta, Ling Jie era davvero sbalordito. Infatti in quell'attacco non aveva solo usato il settanta percento della sua forza, ma aveva anche usato la Formazione di Spade Heaven's Might. Non si aspettava che Yun Che riuscisse a parare anche questo colpo... e lui era stato persino respinto indietro dall'impatto, quindi in quello scontro era stato sconfitto.


Se l'avversario fosse stato al suo stesso livello, o avesse avuto una Profound Strength inferiore di uno o due livelli, ma pur sempre allo Spirit Profound Realm avrebbe potuto accettarlo. Ma non solo il suo avversario era al True Profound Realm, era ancora ai primi livelli!


“Bene, ora sferra il tuo ultimo attacco. Se riuscirò a resistere anche a questo, perderai. Faresti meglio a non dimenticare che se perdi dovrai chiamarmi Boss!” disse Yun Che rafforzando la sua aura.


“Perdere? Io?” facendo scattare la spada nella sua mano come una frusta, lo sguardo scioccato di Ling Jie svanì gradualmente e fu sostituito dalla stessa espressione sdegnata di prima: “Temevo che la tua sconfitta sarebbe stata troppo devastante, quindi per i primi due colpi mi sono trattenuto. Vediamo come pari questo!”


Mentre Ling Jie parlava, la spada che impugnava scattò improvvisamente in avanti; tutta la Profound Energy che aveva in corpo eruppe come se fosse stata aperta una diga e si riversò nella spada. La spada iniziò a tremare e iniziò a vorticare del vento intorno all'arma. Subito dopo, quell'enorme aura si condensò e si avvolse intorno alla lama della spada, facendo sembrare due volte più spessa.


L'aria circostante scattò all'improvviso e Yun Che avvertì un'aura incredibilmente soffocante dirigersi verso di lui, facendogli venire brividi in tutto il corpo. La spada lunga tra le mani di Ling Jie lo faceva chiaramente sentire come se fosse già appoggiata al suo collo, pronta a tagliargli la gola di netto da un momento all'altro, uccidendolo.


Si potevano intravedere delle correnti d'aria intorno a Ling Jie, incredibilmente sembravano delle linee perfettamente dritte, proprio come innumerevoli lame trasparenti apparse dal nulla.


L'aura della sua spada è davvero potente... lo stupore di Yun Che cominciò a crescere sempre più. Grazie all'avvertimento Jasmine aveva pensato di aver compreso le capacità di quel ragazzino di quindici anni, eppure quando avvertì quell'onda straordinaria di Profound Energy, realizzò che in realtà lo aveva sottovalutato.


Ling Yun aggrottò la fronte vedendo cosa stava facendo Ling Jie. Quando realizzò cosa stava cercando di fare, disse con un tono molto serio: “Piccolo Jie! Cosa stai facendo! Fermati subito; stai cercando di ucciderlo!!”


“Ehi fratellone, non sono così incapace come credi. Mi sono già allenato con questa mossa al punta da saperla controllare liberamente. Ovviamente mi tratterrò.” Ling Jie rise, poi tornò a puntare lo sguardo su Yun Che: “Umpf, siccome hai osato offendere la mia dignità, io, il Giovane Maestro Ling Jie, ti farò sperimentare fino in fondo quanto sono straordinario...”


“Prova a resistere a questo... Formazione di Spade Heaven's Might – Sun Piercer!”


La spada tra le mani di Ling Jie fu avvolta da una densa aura e sembrava essere grande quanto lo spadone di Yun Che.


Gridò a squarciagola e scagliò un affondo diretto verso il petto di Yun Che.


L'aria circostante fu sconvolta da violenti cicloni. I capelli e i vestiti di Yun Che furono scossi dall'incombente onda di vento furioso. Nel punto in cui si fermò la punta della spada, si intravide brevemente una piccola frattura nello spazio, nera come la notte.


Stavolta non c'erano decina di migliaia di spade di Profound Energy, ma una singola lama! Era un colpo finale definitivo che racchiudeva in sé tutta l'aura della spada di Ling Jie.


Yun Che si ritrasse all'improvviso e sollevò di nuovo il suo spadone. La Profound Energy in tutto il suo corpo si irrigidì istantaneamente, si raccolse nello spadone che aveva tra le mani e sferrò un'altra Falling Moon Sinking Star a piena potenza.


Boom!!


La Spada Colossale del Signore Supremo si schiantò una terza volta contro la spada di Ling Jie. Tuttavia, questa volta quando si scontrarono Yun Che sentì di aver impattato contro una possente montagna.


In un istante la Spada Colossale del Signore Supremo, spessa quattro pollici, sotto quella forza tremenda si piegò fino a raggiungere la forma di una luna calante.


Piegare uno spadone dal peso di millenovecentocinquanta chili, che razza di forza terribile serviva per farlo? L'intero corpo di Yun Che tremò violentemente; se non avesse compreso lo stadio fondamentale del Tomo del Dio della Prigione Sirius, avrebbe già perso la presa sull'elsa.


E nonostante tutto, la forza del colpo di Ling Jie non era diminuita affatto; con una potenza terrificante, continuò a spingere in avanti respingendo Yun Che fino alle porte del palazzo.


Le pupille di Yun Che si contrassero leggermente. La piega nello spadone si stava allargando sempre più, diventando gradualmente simile a una mezzaluna. Venne rapidamente costretto a indietreggiare dalla grande forza del colpo; i suoi due piedi formarono due lunghi solchi nel pavimento e il suo corpo fu danneggiato dal continuo contatto diretto con l'aura della spada all'attacco.


“Piccolo Jie, ritrai subito la tua spada!” urlò immediatamente Ling Yun. Sapeva molto bene quanto fosse forte quella mossa, se Ling Jie non avesse interrotto subito l'attacco, la distruzione dello spadone sarebbe stata solo un problema secondario, perché Yun Che stesso sarebbe sicuramente rimasto gravemente ferito e avrebbe persino potuto perdere la vita.


“Lo so!” Ling Jie aveva sempre mantenuto il braccio disteso di fronte a sé. Anche se aveva lasciato la presa sulla spada, non ne aveva perso il controllo. Vedendo Yun Che, sul punto di essere scagliato fuori dal palazzo, rise compiaciuto: “Eheh, ora sai quanto io, Ling Jie, sono formidabile! Sei ancora lontano dall'essere in grado di competere con me.”


Disse con arroganza, ma proprio quando stava per ritrarre la spada le sue orecchie furono raggiunte da un ruggito assordante.


“Huuuaaaaaaaaaaah!!”


Nel mezzo del ruggito, Yun Che attivò Ombra del Dio Stellare e indietreggiò immediatamente di dieci passi. Senza aspettare nemmeno un secondo per riprendere il respiro, strinse i denti e il suo sguardo si fece feroce. La Spada Colossale del Signore Supremo si alzò subito in alto, poi si schiantò verso il basso contro la “Sun Piercer” che stava per raggiungerla.


“Fendente... del Lupo… Celeste!”


Durante il grido selvaggio di Yun Che, dalla punta della Spada Colossale del Signore Supremo si riversò un'aura maestosa. Istantaneamente, lo spazio circostante fu scosso freneticamente e l'aria fu lacerata. Nel breve momento in cui lo spadone colpì, l'illusione di un lupo blu che ululava al cielo apparve per un istante alle spalle di Yun Che.


Boom!!!!


Lo spadone, accompagnato dalla forza del Dio della Prigione Sirius, si scontrò brutalmente contro il colpo finale di Ling Jie. Esplose improvvisamente una tempesta di vento che si alzò al cielo, polverizzando all'improvviso le piastrelle e le tegole della sala principale. Persino lo spazio sembrava essere stato squarciato.





