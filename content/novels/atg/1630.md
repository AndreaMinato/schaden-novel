---
weight: 16300
title: Capitolo 1630 - []
pubDate: 2025-03-10T08:57:10.478Z
tags:
    - atg
---


Capitolo sponsorizzato, ringraziamo Federico!
4 in coda, 0/10 donazione,
<em>-Schadenfreude</em>


<em>Ding!</em>


Risuonò un tintinnio debole come il ronzio di una zanzara. La luce nera attorno alla spada si sgretolò e la saetta feroce si ritrasse come un serpente colpito nel suo punto debole. Poi svanì in un batter d'occhio.


Non solo, il braccio con cui Tian Guhu teneva la spada esplose.


<em>Crack!</em>


Le ossa di Tian Guhu si ruppero. Non solo l'energia aveva fatto a pezzi il suo braccio, ma lo riempì di ferite e si riversò nel resto del suo corpo. Così il suo petto, i suoi arti, dalla testa ai piedi... si spaccarono in decine di pezzi in un istante.


"Ah!!!"


Un urlo terribile squarciò l'aria, ma Tian Guhu non si ritirò, né lasciò la presa sulla sua Spada Imperiale Celeste. Crollò semplicemente a terra come se non gli fosse rimasto un solo osso intatto.


Il grido durò solo per metà secondo prima che Tian Guhu lo reprimesse grazie alla sua grande determinazione. Il suo viso era mortalmente pallido e completamente sfigurato dal dolore. Il suo corpo stava tremando violentemente e i sangue e il sudore presto formarono una pozza sotto il suo corpo.


In realtà la sua espressione dominante non era di dolore, ma di incredulità e paura.


Un silenzio sbalordito riempì l'intera Torre Imperiale Celeste. Il pubblico si era alzato e aveva la sensazione che qualcuno avesse dato loro un pugno dritto nel cuore.


"Ling Yun" aveva scatenato il suo potere solo per un breve momento e non c'erano dubbi che fosse un Divine Sovereign di settimo livello. Tuttavia la sua forza era così esplosiva che perfino i Divine Master provavano trepidazione.


Nessuno nella Divina Regione Settentrionale non aveva sentito parlare di Tian Guhu, il capo dei Sovrani Celesti. Era un talento miracoloso che poteva distruggere qualsiasi altro coltivatore al suo livello. Eppure Yun Che... lo aveva sconfitto e ferito gravemente con un solo dito!


"..." Tian Muyi era a dir poco scioccato. Stordito, aveva la sensazione che qualcuno avesse inchiodato la sua anima. Era il più potente Realm King della Divina Regione Settentrionale ed era all'ottavo livello del Divine Master Realm, ma non poteva credere a ciò che stava accadendo di fronte ai suoi occhi.


La sua mancanza di reazione durò per diversi secondi per poi ringhiare tremante: "Gu... hu!"


Il ringhio destò la gente dal suo stato di stordimento e la folla iniziò a gridare confusa.


"C-c-cosa..."


"Ah... il signor Cigno Solitario è..."


"Guhu..." Mormorò Tian Muhe, poi il suo sguardo divenne tagliente e si precipitò su Yun Che come un falco urlando con rabbia: "Muori demonio!"


Dopo aver visto la scioccante pioggia di sangue e il rumore spaventoso delle ossa che si rompevano, non ci voleva un genio per capire quanto erano gravi le ferite di Tian Guhu. Il Regno Imperiale Celeste non avrebbe mai lasciato che un estraneo torcesse anche solo un capello a Tian Guhu, il loro orgoglio, figuriamoci ridurlo in queste condizioni.


La furia di Tian Muyi non era meno intensa di quella di Tian Muhe, ma gridò frettolosamente: "Fermo!"


Ma era troppo tardi. Tian Muhe si era già avvicinato al campo di battaglia e stava stendendo un braccio verso Yun Che. Aveva abbandonato ogni ritegno e chiaramente voleva uccidere Yun Che sul posto.


Nessuno fu sorpreso che il Regno Imperiale Celeste perdesse il controllo e attaccasse Yun Che. Tian Muhe, il Grande Anziano, poteva non essere forte quanto Tian Muyi, ma era comunque un potente Divine Master. La sua aura vasta come un mare attaccò "Ling Yun" per la rabbia.


Yun Che non mosse un muscolo. Agli occhi di un estraneo, sembrava che fosse immobilizzato dalla pressione di un Divine Master, ma in realtà una persona dallo sguardo più attento avrebbe notato che non era minimamente influenzato dal pericolo in avvicinamento. Il potere di Tian Muhe non aveva nemmeno scompigliato i suoi vestiti.


L'attacco avvenne in un batter d'occhio e la maggior parte delle persone non si erano ancora riprese dallo shock. Ormai Tian Muhe era già arrivato al centro del campo di battaglia e pareva che avrebbe ucciso Yun Che un istante dopo. All'improvviso però il mondo fu avvolto dall'oscurità e una farfalla per un attimo nel campo visivo del Grande Anziano.


<em>Pu!</em>


Il vecchio ebbe la sensazione che il suo potere si fosse scontrato con un muro d'aria invisibile. Era un ostacolo che sembrava avere una consistenza morbida e ventosa, ma in qualche modo fece apparire delle crepe per tutti i suoi organi interni.


<em>Bzzz!</em>


CI fu uno strano rumore e Tian Muhe fu scaraventato tra i posti del Regno Imperiale Celeste ad una velocità di gran lunga superiore rispetto allo scatto che aveva fatto prima per raggiungere Yun Che.


Anche la sua energia era stata riflessa contro di lui ed esplose.


<em>Boom!!</em>


Tian Muyi reagì immediatamente, ma non riuscì a sopprimere completamente il potere del Grande Anziano. Centinaia di membri del Regno Imperiale Celeste furono scaraventati via, urlando e sanguinando.


Intervennero anche Huo Tianxing e il saggio della grande vipera, e alla fine soffocarono l'esplosione.


Tian Muhe si inginocchiò debolmente a terra e vomitò sangue più e più volte. Invece di esaminare le sue ferite, si girò e guardò la strega.


Nessuno si era accorto che Yao Die si era alzata, stava ritirando le tre dita che aveva steso mentre diceva freddamente: "Ho detto che nessuno deve interferire con questa scommessa. setta Imperiale Celeste, osi sfidarmi?"


"N-non lo faremmo mai!" Tian Muyi strinse con forza i pugni mentre si riempiva di paura, non osò nemmeno guardare Tian Guhu.


Era il Realm King Imperiale Celeste. Doveva controllarsi e non poteva offendere una strega, nemmeno in una situazione come questa.


"Mia signora, Muhe ha perso il controllo perché Guhu è rimasto ferito. Ha meritato la sua punizione." Disse frettolosamente Tian Muyi per poi inchinarsi: "Ora che la scommessa è finita, per favore mi permetta di esaminare le condizioni di Guhu."


Nonostante Yao Die stesse portando una maschera, Tian Muyi percepì la sua calma e all'improvviso capì che il risultato di questo scontro non l'aveva sorpresa. Questo lo fece sussultare.


In confronto alla sua tranquillità, il re dei fantasmi Yama Yan Sangeng si era alzato in piedi e stava fissando Yun Che con fare scioccato. Il suo sguardo sembrava ancora quello di un cadavere, ma questo faceva solo risaltare la sua reazione insolita.


Probabilmente nemmeno i cittadini del regno Yama lo avevano mai visto così sbalordito.


Il principe della Luna Ardente era ancora più sconvolto. Prima il suo atteggiamento rilassato mostrava chiaramente che fosse qui solo per divertirsi e godersi lo spettacolo, ma ora sembrava non essersi accorto affatto di essere seduto in modo innaturale e che i suoi occhi erano strabuzzanti, come se avesse visto un fantasma o un dio.


"Finita?" Disse con serenità Yao Die. "Tian Guhu ha detto che Ling Yun vincerà se non potrà sconfiggerlo in tre mosse. Dato che è un'affermazione ridicola, possiamo dimenticarcene."


L'espressione già contrita di Tian Muyi diventò ancora più cupa quando sentì questa provocazione.


"Ma Ling Yun ha detto che Tian Guhu vincerà se potrà resistere a tre mosse." Si girò e guardò Tian Guhu. "Ci si baserà sulle parole di Ling Yun per la scommessa. Questo perché il debole non ha il diritto di stabilire le regole."


"Tian Guhu. Questo significa che vincerai se potrai rimanere in piedi ora."


Il debole non aveva il diritto di stabilire le regole... Detto da una strega, questa frase noncurante era l'insulto più grande che Tian Guhu avesse mai sentito in tutta la sua vita.


"Questo significa che vincerai se potrai rimanere in piedi ora"... sembrava un atto di compassione.


"Ugh... Ah..." Finora Tian Guhu si era rifiutato anche solo di emettere un gemito di dolore. Ma dopo aver sentito le parole della strega, iniziò a gridare di nuovo. Nessuno sapeva se fosse per il dolore o la vergogna.


Tian Guhu cercò di rialzarsi, ma era impossibile. I suoi arti erano stati distrutti crudelmente e la sua Energia Misteriosa era nel caos completo. Si sentiva come un verme strisciante sotto lo sguardo altero di Yun Che e ogni momento che trascorreva a terra era una dose di umiliazione senza precedenti.


Tutti fissarono storditi il centro del campo di battaglia. Gli arroganti Sovrani Celesti prima infuriati si irrigidirono come statue, non si sarebbero mai aspettati un risultato del genere.


I membri della setta Imperiale Celeste erano raggelati. A tutti loro si erano rizzati i capelli dalla paura. Tian Muyi normalmente sarebbe andato subito ad aiutare suo figlio, ma c'era la strega Yao Die accanto a lui, l'ombra della Regina Diabolica! Il suo atteggiamento prepotente di prima e la sua dichiarazione adesso incombevano su di lui, impedendo a lui e atutti gli altri di intervenire senza permesso.


"Mi arrendo per conto di Guhu." Disse Tian Muyi.


"Ho già detto che sono la testimone di questa scommessa. Questo significa che nessuno ha il permesso di interferire prima che si risolva, nemmeno il Realm King Imperiale Celeste potrà intervenire!" Yao Die non ammise repliche. "Dev'essere Guhu ad arrendersi... e chissà, forse ha abbastanza energia da alzarsi?"


Tian Muyi aveva la sensazione che i suoi organi interni stessero per scoppiare per la furia, ma non osò mostrare la minima rabbia. Si girò di scatto e disse piano: "Guhu, hai perso... ora arrenditi!"


Tian Muyi aveva superato innumerevoli tribolazioni per diventare il Realm King Imperiale Celeste, ma riuscì a stento a dire "arrenditi".


Perché sapeva che suo figlio non aveva mai perso un combattimento fino ad ora, figuriamoci arrendersi.


<em>Crack!</em>


Guhu aveva stretto i denti così forte da romperli. Il sangue colò all'istante dalle sue labbra. Nonostante sembrasse in condizioni misere, non aveva mai rinunciato a cercare di rialzarsi... Arrendersi? Non poteva dirlo. Non avrebbe mai potuto arrendersi perché era Tian Guhu!


"Tian Guhu." Yun Che lo guardò con indifferenza dall'alto. "Prima hai detto che, non intervenendo quando erano in pericolo, è come se li avessi uccisi con le mie mani."


"Ho il potere di ucciderti, ma ho scelto di non farlo. Secondo la tua logica non significa che ti ho salvato la vita? Sono sicuro che una persona gentile e retta come te capisce cosa significa avere gratitudine, figuriamoci per un favore come questo."


"Così dimmi, come dovresti ripagare il tuo benefattore?"


Tian Guhu aveva la sensazione che questo mormorio provenisse da un sogno, anzi ad essere più accurati da un incubo.


Era famoso in tutta la Divina Regione Settentrionale. Era sempre stato lui a surclassare i suoi coetanei, così come poteva accettare di arrendersi quando qualcuno gli avrebbe concesso la vittoria se avesse potuto resistere a tre mosse... no, non erano nemmeno tre mosse, solo una. Una mossa ed era crollato a terra come un cane morente. Come poteva tollerare un'umiliazione del genere?


Alzò la testa e incontrò lo sguardo di Yun Che. All'improvviso smise di lottare.


Questo perché non vide nessuna gioia, né soddisfazione nell'espressione di Yun Che, era completamente impassibile. C'era solo indifferenza e forse un po' di derisione nascosta perché trovava indegno mostrarla.


Esatto, la reazione di Yun Che dopo aver sbalordito tutti quanti era indifferenza e noia. Pareva quasi... che avesse calpestato una formica per strada.


Spalancò gli occhi e all'improvviso il suo orgoglio, la sua riluttanza, il suo shock, la sua vergogna e la sua rabbia... tutto eccetto sottomissione e amarezza svanirono nel nulla.


Pensava che "Ling Yun" fosse un buffone folle, ma ora si era reso conto di essere lui il pagliaccio.


Non importava quanto lottasse, quanto provasse a resistere, poteva solo dimenarsi a terra. Non aveva nemmeno il diritto essere disprezzato dal suo avversario.


"Mi... arrendo..."


Disse e fu più facile di quanto avesse immaginato.


Smise di lottare e si accasciò a terra. Nonostante non avesse perso i sensi, sembrava aver perso tutta la sua energia. Non voleva nemmeno alzare un dito.


Queste parole avrebbero dovuto riempirlo di umiliazione, ma Tian Muyi provò sollievo. Presse Tian Guhu tra le braccia e lo avvolse con la sua Energia Misteriosa. Poi gridò: "Presto! Portate la Polvere Celeste Diabolica!"


Tutti i membri della setta Imperiale Celeste accorsero. Correnti di Energia Misteriosa si inserirono frettolosamente, ma con attenzione nel suo corpo per tenere sotto controllo le sue ferite. Tuttavia Tian Guhu rimase a fissare con sguardo spento il cielo, come se si fosse perso d'animo.


Il resto del pubblico era mortalmente silenzioso. Fissavano Yun Che e memorizzarono bene il nome "Ling Yun"... I due contendenti erano entrambi al settimo livello del Divine Sovereign, ma Ling Yun aveva ferito gravemente Tian Guhu in un solo colpo. Non ci voleva un genio a capire che stava per accadere qualcosa di importante nella Divina Regione Settentrionale.


"Tutto qui?" Yun Che si girò e sogghignò: "Sovrani Celesti, ahah. Chiamarvi rifiuti sarebbe già un complimento."


I Sovrani Celesti tremarono di nuovo per la rabbia... ma stavolta nessuno disse una parola, né mostrò disprezzo o derisione.


Era un Divine Sovereign che aveva sconfitto Tian Guhu in una mossa. Aveva... davvero il diritto di umiliarli tutti. 


"Questo raduno si è rivelato così ridicolo. Che spreco di tempo." Disse Yun Che con un disprezzo che nemmeno gli imperatori divini avrebbero usato di fronte a questi esperti. "Qianying, andiamo."


Qianye Ying'er si alzò e lo seguì.


"Aspettate."


Risuonò una voce spenta che sembrava mortalmente gelida. Era Sangeng.
"Chi siete e da dove provenite?"


Si ammutolirono tutti sentendo il re dei fantasmi Yama che parlava. In questo momento nessuno voleva attirare la sua attenzione.


Allo stesso tempo, un'aura invisibile avvolse Yun Che e Qianye Ying'er.


Ma, sorprendendo tutti, i due non reagirono minimamente, i loro movimenti nemmeno rallentarono.


Lo stavano ignorando!


La Torre Imperiale Celeste era nel silenzio più totale, la gente stava perfino trattenendo il respiro.


Quello era Yan Sangeng, il capo dei trentasei fantasmi Yama! Chi avrebbe osato ignorare le sue domande?!


Yan Sangeng si accigliò lievemente. Questo piccolo movimento fece gelare l'atmosfera dell'intera torre.


Proprio quando tutti pensavano che Yan Sangeng stesse per esplodere di rabbia, risuonò una voce:


"Aspettate per favore."


In un lampo, una figura simile ad una farfalla apparì di fronte a Yun Che. Era proprio la strega Yao Die.


Anche Yan Sangeng si fermò.


Yun Che le scoccò un'occhiata e disse: "Cosa c'è?"


Il suo tono era freddo e arrogante come sempre anche se si trovava di fronte ad una strega. Tutti sussultarono.


Ma Yao Die non sembrava offesa minimamente dal suo atteggiamento. Disse: "Vorrei invitarvi nel regno delle Anime Rubate per conto della Strega."


In netto contrasto a come si era rivolta a Tian Muyi prima, ora la sua voce ora era gentile come una brezza. Le sue parole scioccarono tutti, perfino Yan Sangeng e Fen Jieran.


Yan Sangeng era il re dei fantasmi Yama e Fen Jieran era il principe della Luna Ardente. Sapevano meglio di chiunque altro il significato dietro l'invito di Yao Die.


Quante persone al mondo avevano l'onore di ricevere un invito da una strega?


Ma prima che avessero il tempo di ricomporsi, la risposta di Yun Che li stravolse...


"Vuole che visiti il regno delle Anime Rubate? Accettabile." Rispose Yun Che per poi dare un'occhiata a Yao Die, ma solo una volta. Poi distolse lo sguardo. "Ma non è degna di invitarmi, torni dalla sua maestra, Chi Wuyao, e le dica di invitarmi di persona."



