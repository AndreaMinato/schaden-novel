---
weight: 16330
title: Capitolo 1633 – Fuggire Dopo la Sconfitta
pubDate: 2025-03-10T08:57:10.479Z
tags:
    - atg
---


Capitolo Sponsorizzato! Grazie mille Federico! 1 in coda, 0/10 donazione


-Alstor






Senza “l’aiuto” di Yun Che, Qianye Ying’er rimase di nuovo bloccata in uno stallo con Yao Die. Le esplosioni di Energia Misteriosa dei loro attacchi colpivano continuamente la barriera eretta dai vari Realm King, indebolendola e facendola restringere.


Tuttavia, anche se non avessero avuto il cervello, tutti gli spettatori avrebbero comunque capito che una catastrofe ancora più terribile di un disastro naturale stava per abbattersi sul Regno Imperiale Celeste.


L’obiettivo di Yao Die era Yun Che, e inizialmente non avrebbe permesso a nessuno di intromettersi nella sua battaglia contro Qianye Ying’er. Tuttavia, a causa della sua forza semplicemente inaspettata e di quella strana interferenza, probabilmente legata a Yun Che, aveva deciso di lasciare che Yan Sangeng la aiutasse. Ma ancora una volta, aveva assistito a una scena oltre ogni sua immaginazione.


Yun Che aveva schivato per due volte gli attacchi di Yan Sangeng, ma adesso era chiaro che quelle due schivate erano state solo delle finte per preparare quel fulmine attacco con lo spadone. Del resto, questo era il modo in cui Yun Che combatteva di solito.


Non era affatto una strategia geniale, né una vera e propria tattica. Era semplicemente uno scherzo, agli occhi di qualsiasi potenti individuo che fosse sopravvissuto a molte battaglie. Eppure, Yun Che riusciva sempre a cogliere alla sprovvista i suoi avversari in questo modo. Persino Yan Sangeng, un Divine Master di settimo livello con decine di migliaia di anni di esperienza nella via del mistero, era caduto in quel tranello.


Yun Che non continuava ad avere successo con quella tattica perché la padroneggiava alla perfezione. Al contrario, ci riusciva perché la natura della sua Energia Misteriosa era semplicemente fin troppo ingannevole e inusuale. In effetti, si poteva dire che volta dopo volta andasse sempre contro ogni logica di qualsiasi praticante del mistero. Per fare un paragone, non importava quanto una formica diventasse potente, non avrebbe mai e poi mai attirato l’attenzione di una belva gigantesca, figurarsi spingerla ad usare tutta la sua forza.


Per di più, adesso quella formica era stata completamente immobilizzata.


D’altro canto, non importava quanto Yan Sangeng fosse distratto o avventato mentre attaccava Yun Che, perché era pur sempre un Divine Master di settimo livello! Quando una persona raggiungeva quel livello, la forza del suo corpo e della sua Energia Misteriosa difensiva superava di gran lunga l’immaginazione delle persone comuni.


Eppure, era stato… trapassato da parte a parte dallo spadone di Yun Che!? Con un solo attacco!?


RUMBLE!


Una gigantesca esplosione scosse il cielo, e sia l’aura sia le nubi nere che lo oscuravano si squarciarono. Fu come se una crepa terrificante si fosse aperta nel cielo stesso. Qianye Ying’er volteggiò, avvolta dal bagliore della sua Energia Misteriosa, e giunse accanto a Yun Che. Anche la Strega Yao Die smise di attaccare. Anziché scattare in avanti, fissò Yun Che e Yan Sangeng, mentre nei suoi occhi compariva un bagliore che era estremamente raro vedervi.


Quando Yun Che aveva rilasciato la sua Energia Misteriosa per un solo istante, la sua aura era rimasta quella di un Divine Sovereign di settimo livello. Tuttavia, era andata in berserk, ed era stato come se innumerevoli Divine Sovereign di settimo livello avessero attaccato simultaneamente. La sua Energia Misteriosa era diventata così potente da sembrare allo stesso livello di quella di Yan Sangeng, un Divine Master di settimo livello!


E ancora più incredibile era il fatto che… anche se la forza di Yun Che aveva davvero raggiunto il livello di quella di Yan Sangeng, quest’ultimo non avrebbe dovuto essere trafitto così facilmente dalla sua spada, sebbene fosse impreparato.


Lo sguardo di Yao Die si posò sull’enorme ferita nel petto di Yan Sangeng. Il bagliore cremisi che brillava sui bordi della ferita era così luminoso da abbagliarla. L’immagine della Spada Colpo Celeste Nemesi dei Diavoli era rimasta impressa nella sua mente, e non sembrava voler scomparire.


Quella scena assurda aveva fatto cadere la Torre Imperiale Celeste in un silenzio spaventoso. Tutti stavano fissando Yan Sangeng con gli occhi così spalancati da sembrare sul punto di scoppiare. Riuscivano a malapena a credere a ciò che stavano vedendo.


Per di più, Yan Sangeng stesso sembrava completamente scioccato da quel colpo di scena. Un secondo… due secondi… cinque secondi… continuò a rimanere immobile, coi piedi piantati per terra, fissando con lo sguardo perso nel vuoto il buco nel suo petto.


Alla fine, le sue labbra tremarono, e riuscì a malapena a pronunciare una sola parola: “Tu…”


Dopo aver mormorato quella singola parola, tremò leggermente, poi cominciò a cadere verso terra. Atterrò all’interno della barriera sotto di lui, e i suoi piedi sprofondarono nel terreno. Dopodiché, rimase di nuovo immobile.


“On… Onorevole Re dei Fantasmi?”


I Realm King più vicini a lui scattarono in avanti, prendendo dai propri anelli spaziale tutte le migliori medicine che avevano, senza neppure guardarsi l’un l’altro. Anche se era il Re dei Fantasmi Yama, che normalmente non avrebbe degnato quei medicinali neppure di uno sguardo, se loro fossero riusciti a guadagnarsi anche solo un minuscolo briciolo del suo favore, in futuro ne avrebbero tratto vantaggi inimmaginabili.


Tuttavia, dopo qualche passo, tutti loro rimasero paralizzati.


Tian Muyi, Huo Tianxing e i loro uomini stavano anch’essi accorrendo verso Yan Sangeng, ma anche loro si fermarono all’improvviso. Avevano espressioni incredule e terrorizzate, come se avessero visto un dio o un fantasma.


l'Energia Misteriosa e l’energia vitale di Yan Sangeng stavano scomparendo. Inoltre, la sua energia vitale non si stava dissipando solo perché il suo corpo era stato indebolito dalle ferite. Piuttosto, sembrava che qualcosa la stesse risucchiando… stava scomparendo a una velocità terrificante, come aria da un palloncino bucato.


Nell’arco di pochi secondi, la sua aura divenne orribilmente debole. Dopodiché, il corpo di Yan Sangeng, rannicchiato, si afflosciò a terra, come del fango bagnato.


Quando la sua testa si scontrò con il terreno, le sue pupille dilatate si contrassero lentamente, per poi smettere per sempre di muoversi.


L’energia vitale di Yan Sangeng era scomparsa del tutto. Neppure Yao Die riusciva a percepirne un solo rivolo rimasto.


Silenzio, calò un silenzio terrificante come non mai.


In alto nel cielo, gli occhi di Yao Die stavano tremando.


Era una Strega, e un’utilizzatrice dell'Energia Misteriosa Oscura, perciò aveva dimenticato ormai da tempo il significato della parola “freddo”. Ma in quell’istante, si sentì come se innumerevoli raffiche di vento gelido l’avessero travolta dalla testa ai piedi. Aveva la pelle d’oca, e ogni suo capello le si stava rizzando in testa.


Yan Sangeng…


Era… morto…


In quanto Divine Master di nono livello, Yao Die naturalmente era migliore di Yan Sangeng sotto ogni aspetto, dato che lui era solo al settimo. Tuttavia, anche per lei sarebbe stato incredibilmente difficile ucciderlo.


Quando si raggiungeva la fase finale del Divine Master Realm, diventava incredibilmente difficile morire.


Nel Regno Yama, agli ordini diretti dell’Imperatore Yama c’erano i Diavoli Yama, e sotto di loro c’erano i Fantasmi Yama. Yan Sangeng era il più potente dei Fantasmi Yama, e in tutto il Regno Yama era considerando un individuo straordinario, dal potere e dal prestigio inferiori solo a quelli dell’Imperatore e dei Diavoli.


Di conseguenza, se anche Yao Die fosse stata in grado di ucciderlo senza fatica, non avrebbe comunque mai osato farlo.


In effetti, non riusciva a credere che qualcuno, lì nella Regione Settentrionale, fosse riuscito a… e avesse davvero avuto il coraggio di uccidere il Re dei Fantasmi Yama!


Tuttavia, c’era qualcosa di ancora più inspiegabile! Come aveva fatto a ucciderlo, esattamente!?


I Divine Master erano così forti che la loro energia vitale e le loro capacità rigenerative trascendevano le capacità dei mortali. Potevano persino ricreare perfettamente i propri arti, se li perdevano. Venir trafitto da una spada non poteva neppure essere considerato una ferita grave, per un Divine Master. Quindi, era impossibile che un attacco come quello fosse fatale.


Eppure, Yun Che aveva davvero ucciso Yan Sangeng con un solo colpo!


Quegli occhi grigiastri ormai erano completamente privi di vita, erano la prova che quell’evento impossibile si era davvero verificato… dopotutto, la prova che fosse tutto reale era proprio di fronte a loro.


Il bagliore cremisi che brillava sui bordi della sua ferita, alla fine, cominciò lentamente a svanire. Non appena scomparve del tutto, dei rivoli di fumo nero come l’inchiostro cominciarono a esalare dallo squarcio.


Tutti i presenti avevano coltivato l'Energia Misteriosa Oscura per la loro intera vita. Inoltre, c’erano molti Divine Master e Divine Sovereign, eppure nessuno di loro riuscì a percepire alcuna Energia Misteriosa in quel fumo nero. Era come se quei rivoli di fumo fossero semplicemente del normale fumo e della normale cenere.


“Questo… questo è…”


Tian Muyi distese una mano, che si bloccò a mezz’aria. Non riuscì né a ritrarla né ad abbassarla. Era il più potente Realm King della Regione Settentrionale, un Divine Master di ottavo livello, perciò sapeva estremamente bene quanto fossero forti i Divine Master di settimo livello. Perciò, lo shock e l’incredulità che provò di fronte a quella scena furono ancora maggiori di quelli di tutti gli altri.


Il Re dei Fantasmi Yama era morto. Quello era l’evento più assurdo ed eclatante che si fosse verificato negli ultimi diecimila anni… anzi, dalla morte dell’Imperatore del Cielo Limpido.


“Avrebbe potuto fare finta di niente, ma ha voluto intromettersi e firmare la sua condanna a morte.”


Una voce fredda e distaccata riecheggiò nel silenzio tombale. Era esattamente identica a prima, ma stavolta, quando la sentirono, tutti ebbero la sensazione che delle lame di ghiaccio li avessero pugnalati in profondità, fino alle ossa, e tremarono dalla testa ai piedi.


“Ci sono davvero un sacco di idioti nella Regione Settentrionale.” Sbuffò freddamente Yun Che: “Non mi sorprende che tutti voi siate intrappolati qui da tutto questo tempo, come delle bestie in gabbia.”


“…” la Strega Yao Die si voltò lentamente verso Yun Che. Poi, gli chiese con un tono profondo: “Sai… chi era?”


Soltanto dopo aver parlato notò, con sua grande sorpresa, quanto le tremasse senza controllo la voce.


“Yan Sangeg, il capo dei Trentasei Fantasmi del Regno Yama.” Disse languidamente Qianye Ying’er: “Era davvero famoso, ma è un vero peccato che avesse qualche problema al cervello. Avrebbe potuto essere ancora vivo e vegeto, senza alcun graffio, ma ha voluto scegliere di morire.”


Lo sguardo di Yao Die rimase fisso su Yun Che. Gli occhi dell’uomo che aveva appena ucciso il Re dei Fantasmi Yama erano ancora tranquilli e indifferenti come prima. Non riusciva a vedervi alcun segno di entusiasmo, soddisfazione, arroganza né preoccupazione… erano semplicemente distaccati, come quando aveva sconfitto Tian Guhu. Era come se avesse soltanto schiacciato un insetto!


Quello era il Re dei Fantasmi Yama!


Davvero non era in grado di provare nessuna emozione?


“Come… come l’hai… ucciso?” chiese Yao Die a denti stretti. Sembrava che dovesse sforzarsi per pronunciare ogni parola.


Né Yun Che né Qianye Ying’er si degnarono di risponderle. Nei loro occhi comparve uno sguardo sprezzante, come se le stessero dicendo: “Sei cieca? È ovvio che è morto con un singolo affondo.”


Il Re dei Fantasmi Yama era morto con un singolo affondo… Hehe, che barzelletta ridicola.


Yao Die non indagò ulteriormente. Lanciò un’ultima occhiata al cadavere del Re dei Fantasmi Yama e mormorò a bassa voce: “Non mi sorprende che…”


Si voltò, e delle farfalle nere cominciarono a danzare intorno a lei. Volò via e scomparve all’orizzonte velato dal crepuscolo, in un batter d’occhio.


“Non la fermiamo?” domandò Qianye Ying’er: “Hai detto che le avresti fatto rimpiangere di averci sfidato.”


“Non serve,” rispose Yun Che: “Lasciandola andare, abbiamo guadagnato un’altra pedina di scambio.”


Qianye Ying’er rimase in silenzio per un istante, poi capì cosa Yun Che intendesse dire.


Yun Che sollevò una mano, e un piccolo vortice di oscurità cominciò a roteare lentamente sul suo palmo. Nell’istante in cui la Spada Colpo Celeste Nemesi dei Diavoli aveva trafitto il corpo di Yan Sangeng, Yun Che aveva riversato violentemente al suo interno il potere della Calamità dell’Oscurità Eterna, attraverso la lama.


La arte misteriosa oscura dell’Imperatrice Diabolica aveva infuriato brutalmente all’interno del corpo di Yan Sangeng, come un Diavolo primordiale, distruggendo tutta l’oscurità che si trovava dentro di esso.


Chiudendo lentamente le dita, Yun Che espirò piano. La Calamità dell’Oscurità Eterna era in grado di schiacciare ogni altro tipo di Oscurità, ma nient’altro. Sarebbe stato meraviglioso se avesse avuto lo stesso effetto anche sui praticanti del mistero delle altre Regioni.


Yao Die se n’era andata. In effetti, si poteva dire che fosse fuggita dopo essere stata sconfitta. L’unica persona al mondo in grado di scioccare così terribilmente una Strega era quel mostro di Yun Che.


La battaglia si era conclusa, ma la barriera che aveva protetto gran parte della Torre Imperiale Celeste non era ancora stata abbassata. Molti occhi stavano tremando senza sosta, puntati su Yun Che. Quel giorno, aveva completamente infranto le regole che loro credevano governassero il mondo.


“Si può sapere chi siete?” disse Tian Muyi. Aveva i pugni stretti, e ogni suo muscolo era teso come una molla.


Un uomo che aveva avuto il coraggio di uccidere il Re dei Fantasmi Yama. Persino la parola “folle” non era più sufficiente a descriverlo.


Aveva ucciso un Divine Master di settimo livello con un solo colpo della sua spada, e Tian Muyi per la prima volta in vita sua era stato sopraffatto dall’orrore più totale.


“Andiamocene.” Yun Che non degnò nessuno di un altro sguardo. Si limitò a voltarsi, pronto ad andare via. Si era recato lì solo perché voleva gettare deliberatamente nel caos l’Assemblea dei Sovereign Celesti. Non aveva previsto l’arrivo di una Strega, ma era stata una piacevole sorpresa.


Ma ora, Yun Che sembrava volersene andare. Tutti si sentirono improvvisamente come se un fardello fosse stato sollevato dalla loro schiena e tirarono sospiri di sollievo. Anche i muscoli irrigiditi di Tian Muyi cominciarono a rilassarsi. Tuttavia, non osò fare il minimo rumore, temendo di attirare l’attenzione di Yun Che.


Prima, non avrebbe mai e poi mai permesso a quelle due persone di andarsene vive da lì. Ma ora, poteva solo pregare che decidessero di andarsene subito, senza farsi mai più vedere. Non osò neppure domandare di nuovo chi fossero realmente.


Inoltre, l’omicidio di Yan Sangeng aveva sancito che il Regno Yama avrebbe dato loro la caccia con ogni mezzo a sua disposizione. Perché la sua spada non aveva trafitto solo il corpo di Yan Sangeng, ma anche l’orgoglio e la dignità del Regno Yama.


“Per favore, aspettate un momento!”


Quell’improvviso grido fece battere il cuore all’impazzata a tutti. Avrebbero voluto uccidere la persona che aveva parlato con un singolo schiaffo, ma quando videro di chi si trattava, poterono solamente stringere i denti e sopportare.


Sorprendentemente, a parlare era stato Fen Jieran. Mentre fissava la schiena di Yun Che, gli chiese: “Il suo cognome è Yun?”


Yun Che non rispose alla domanda. Al contrario, volò via rapidamente. Stava chiaramente ignorando Fen Jieran.


Fen Jieran digrignò i denti in silenzio, ma non osò ripetere quella domanda.


Tuttavia, Yun Che si fermò all’improvviso. Proprio quando tutti credevano che stesse per rispondere a Fen Jieran, disse lentamente e pesando le parole: “Tian Guhu, quel cosiddetto Re dei Fantasmi è stato punito con la morte per avermi sfidato. Eppure, tu sei ancora vivo. Sai perché?”


Le ferite di Tian Guhu erano piuttosto gravi, ma tutto ciò che era successo era rimasto impresso nella sua mente. Dopo aver sentito la domanda di Yun Che, sollevò lo sguardo con una certa difficoltà. Mentre osservava la schiena di quell’uomo, ormai già distante, nel proprio cuore poté provare solo vergogna e un senso d’inferiorità.


Il suo comportamento di poco prima era stato comico e ridicolo… semplicemente fin troppo ridicolo.


“Signore, lei… non si è abbassato ad uccidermi.” Rispose Tian Guhu. Anche se la sua voce era debole e spenta, era chiaro che fosse ancora abbastanza lucido.


Aveva chiamato Yun Che “Signore”, ma non avrebbe mai e poi mai immaginato che in realtà Yun Che non avesse neppure un decimo della sua età.


“Heh!” Yun Che si lasciò sfuggire una risatina, poi disse: “Molte persone vorrebbero fuggire da questa gabbia che è la Regione Settentrionale. Perché per loro, è semplicemente fin troppo difficile sopravvivere in questa gabbia. Tuttavia, in molti non hanno mai neppure pensato di provare a fuggire. Perché sono potenti, e ricoprono posizioni prestigiose. Sono i sovrani della Regione Settentrionale, quindi non devono preoccuparsi della lotta per la sopravvivenza. Al contrario, possiedono cose che tutti gli altri non potrebbero sognarsi neppure se avessero dieci vite a disposizione.”


“Cambiare? Fuggire? Queste parole, per loro, sono solo delle sciocchezze. Possono avere tutto ciò che desiderano, quindi perché dovrebbero correre il rischio di cambiare tutto? Perché dovrebbero affrontare un simile pericolo? La Regione Settentrionale non svanirà certo prima della loro morte, e il futuro dei loro discendenti… heh, è per caso un problema loro?”


“!!” Tian Guhu sollevò di scatto lo sguardo, e i suoi occhi fino a quel momento spenti e opachi cominciarono a tremare violentemente.


“Gli individui più potenti, coloro che avrebbero dovuto essere in prima linea in questa battaglia contro il destino, non hanno mai pensato neppure una volta di combattere. È raro che fra queste persone compaia una persona eccentrica come te. Ma è un vero peccato…” disse Yun Che, ridendo con freddezza: “Che tu sia così infantile e ridicolo! Le tue azioni sono praticamente… ancora più ridicole di quelle del me stesso di alcuni anni fa!”


Si voltò, e osservò Tian Guhu: “Compassione? Giustizia? Hahaha… cosa significano queste parole? Se vuoi cambiare il mondo, devi essere spietato come non mai, devi essere pronto a versare abbastanza sangue da inondare l’intera Regione Settentrionale. Capisci!?”


Tian Guhu tremò violentemente, come se fosse stato colpito da un fulmine. Guardò Yun Che negli occhi, mentre i suoi cominciavano a brillare sempre più intensamente… All’improvviso, cominciò con fatica a tentare di rialzarsi in piedi. Sopportò il dolore delle sue ferite che si riaprivano, e cadde pesantemente in ginocchio.


“Guhu, cosa stai facendo?” Tian Muyi era incredulo. In effetti, tutti i presenti erano stati sorpresi dal gesto di Tian Guhu.


Bang!


La sua fronte colpì violentemente il terreno, mentre si prostrava a Yun Che. Si era prostrato con tutte le sue forze, senza neppure proteggersi con dell'Energia Misteriosa. Così, tutte le sue ferite che si erano sigillate si riaprirono. Il suo sangue sgorgò liberamente dalla sua fronte, e quando sollevò lo sguardo, il suo volto non era solo ricoperto dal sangue, ma anche rigato dalle lacrime: “La imploro, mio Signore… mi accetti come suo discepolo. Guhu… è disposto a seguirla ovunque a diventare suo servo. Farò tutto ciò che lei mi ordinerà… la imploro solo di soddisfare il mio desiderio, mio Signore!”


Le parole di Tian Guhu scioccarono terribilmente Tian Muyi e tutti gli altri spettatori. Tian Muyi praticamente balzò accanto a lui, afferrandolo per le spalle e dicendo: “Guhu, si può sapere cosa stai dicendo!?”


Si voltò immediatamente verso Yun Che e gli disse: “Si… Signor Ling Yun, le ferite del mio disonorevole figlio sono troppo gravi. È evidente che la sua mente sia offuscata, quindi ora sta dicendo un mucchio di sciocchezze. Spero che non l’abbia offesa.”


Nessuno conosceva le origini di Yun Che, ed era folle e spietato. Anche senza tenere conto di tutto questo, aveva comunque appena ucciso il Re dei Fantasmi Yama, quindi il Regno Yama gli avrebbe dato la caccia con ogni mezzo a sua disposizione. Come poteva lasciare che Tian Guhu si lasciasse coinvolgere nella questione, dopo tutto questo?


Tian Guhu normalmente non avrebbe mai contraddetto suo padre, ma stavolta i suoi occhi rimasero puntati su Yun Che e disse con la voce roca, ma determinata: “Onorevole Padre, suo figlio è più lucido ora di quanto non sia mai stato in vita sua.”


Tian Muyi era semplicemente senza parole.


Non aveva mai visto Tian Guhu con quello sguardo. In quel momento, nel suo cuore comparve per un istante del freddo dolore, e nella sua mente si fece strada una realizzazione chiara come non mai… in quel momento, comprese di non aver mai capito il figlio di cui andava così fiero.


Guhu… era davvero sempre stato solo. Era un uomo solitario, che aveva tenuto distante da sé persino lui, il suo stesso padre.


“Accettarti come mio discepolo?” Yun Che gli diede di nuovo le spalle: “Al momento, sei ancora ben lontano dall’esserne degno. Tuttavia, in futuro potresti ancora essermi utile. E quel giorno… non sarà molto lontano.”


La sua voce riecheggiò nelle orecchie di tutti, ma Yun Che era già scomparso in lontananza. Solamente Tian Guhu rimase con lo sguardo alto verso il cielo, completamente spiazzato.
                                


                                



