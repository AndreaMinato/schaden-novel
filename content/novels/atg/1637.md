---
weight: 16370
title: Capitolo 1637 – Le Parole della Regina Diabolica
pubDate: 2025-03-10T08:57:10.479Z
tags:
    - atg
---


Capitolo regolare, 0 in coda, 0/10 donazione


-Alstor






Quando Yun Che e Qianye Ying’er erano sfuggiti a Nanhuang Chanyi, erano riusciti anche a tenderle un attacco a sorpresa. In effetti, avevano fatto entrambe le cose con incredibile facilità.


Per di più, nonostante la loro forza misteriosa insignificante, non avevano mai percepito da lei alcun tipo di pressione né di essere chiaramente in pericolo, sebbene fosse una Strega. Quindi, dopo averla colta alla sprovvista ed essere riusciti a fuggire, ovviamente avevano pensato cose come: “Oh, quindi le Streghe non sono niente di che.”


Tuttavia, chiunque diventasse una Strega, una delle Ombre della Regina Diabolica, si trovava in vetta alla completa gerarchia della Regione Settentrionale. Ogni Strega era estremamente terrificante. Questo si poteva capire facilmente dal rispetto con cui tutti i Realm King, e persino Yan Sangeng e il Principe Ereditario del Regno della Luna Ardente avevano trattato la Strega Yao Die, alla Torre Imperiale Celeste.


Per essere scelta come Strega di Chi Wuyao, bisognava possedere ben più che forza e talento. Bisognava anche possedere un carattere e una bellezza che solo una donna su un milione possedeva. Quindi, Nanhuang Chanyi, una Strega, naturalmente non era benevolente come sembrava in apparenza. In effetti, a ripensarci con attenzione, aveva fatto e detto loro solo e soltanto ciò che la Regina Diabolica le aveva ordinato specificatamente.


Tuttavia, ormai tutto questo non aveva più alcuna importanza. Yun Che disse, in tono grave: “Cosa le ha detto l’Imperatrice Diabolica Colpo Celeste Nemesi dei Diavoli!?”


L’Imperatrice Diabolica Colpo Celeste Nemesi dei Diavoli… se avesse saputo di aver sacrificato sé stessa e i membri del suo Clan per quell’esito, come avrebbe reagito? Sarebbe stata scioccata? Addolorata? Avrebbe rimpianto la sua decisione… o forse, quell’esito era fra quelli che aveva previsto già tempo prima?


“Questa è una mia faccenda privata, non sono obbligata a dirvelo.” Rispose Chi Wuyao, accennando un sorriso.


Non era affatto strano che l’Imperatrice Diabolica Colpo Celeste Nemesi dei Diavoli avesse deciso di visitare la Regione Occidentale. Del resto, a conti fatti era pur sempre un Imperatrice dei Diavoli. La Regione Settentrionale poteva semplicemente essere considerata ciò che restava della sua patria, da cui era rimasta separata per un milione di anni. Per quale motivo non avrebbe dovuto visitarla?


Inoltre, per lei era un luogo pieno di nostalgia, un luogo dove non le sarebbe dispiaciuto trattenersi.


“Il motivo per cui l’Imperatrice Diabolica Colpo Celeste Nemesi dei Diavoli l’ha visitata dev’essere perché lei possiede un’Anima Diabolica unica nel suo genere, vero?” chiese Qianye Ying’er.


Quelle parole fecero nascere un sospetto nel cuore di Yun Che.


Considerata la forza dell’Imperatrice Diabolica Colpo Celeste Nemesi dei Diavoli, in confronto a lei tutti gli abitanti dell’universo non erano altro che insetti. Per lei, non c’era molta differenza fra un mortale che aveva appena intrapreso la via del mistero e gli Imperatori Divini. Al suo ritorno, non aveva degnato di uno sguardo neppure l’Imperatore del Drago, l’uomo più potente dell’universo, che quel giorno emanava l’aura più forte di tutte.


Quindi, perché aveva scelto di incontrare Chi Wuyao?


“Quando l’Imperatore del Cielo Limpido morì all’improvviso, tutti quegli anni fa, l’evento non scosse solo i Reami Sovrani della Regione Settentrionale. Anzi, tutti i Reami Sovrani della Regione Orientale, di quella Occidentale e di quella Meridionale rimasero stupiti. Inoltre, Qianye Fantian, che aveva scambiato solo qualche colpo con lei, non è mai riuscito a dimenticare il suo nome, Chi Wuyao. Secondo lui, in quanto a sola forza misteriosa, all’epoca lei era più debole di lui, ma la sua anima era incredibilmente strana e inquietante. Quindi, esaminò tutti i registri storici e i frammenti di memoria del Regno del Brahma e del Regno dell’Eternità, senza però trovare nessun indizio.”


“L’unico motivo per cui il Regno del Cielo Limpido era riuscito a diventare un Reame Sovrano, era che possedeva una fonte indistruttibile di Eredità Diaboliche. Inoltre, sono proprio Eredità Indistruttibili come quella a rappresentare il cuore del potere dei Reami Sovrani, permettendo loro di regnare sul resto del mondo. Ognuna di queste Eredità Indistruttibili venne lasciata ai posteri da un Vero Dio, sono le più grandi fonti di potere dell’universo. Si tratta di Eredità trasmesse di generazione in generazione. Sono come fiamme celesti, in grado di ardere per sempre. Non si spegneranno mai, e nessuno può interferire con esse.”


“Eppure, lei riuscì a trasformare l’Eredità Indistruttibile del Regno del Cielo Limpido in una diversa Eredità Indistruttibile, che ora hanno ricevuto le sue Streghe.” Qianye Ying’er abbassò la voce: “Questa è un’impresa che nell’intera storia del Regno degli Dei soltanto lei, Chi Wuyao, è mai riuscita a compiere.”


“Sono davvero curiosa di sapere un segreto. In effetti, sono certa che tutti i Reami Sovrani siano curiosi quanto me. Di preciso, che poteri possiede, Chi Wuyao?”


Negli occhi di Chi Wuyao lampeggiò uno strano bagliore, ma rispose allegramente: “Prima di chiedere a qualcun altro i suoi segreti, non bisognerebbe rivelargli i propri in modo che lo scambio sia equo?”


Qianye Ying’er aggrottò la fronte. Fin dal principio, non si aspettava una risposta del genere. Se davvero fosse bastato chiedere, allora non si sarebbe certo trattato di un segreto.


“Per quel che ne sapete, il motivo per cui Sua Maestà l’Imperatrice Diabolica ha deciso di incontrarmi potrebbe essere che, in realtà, io sono una sua vecchia compagna di Clan sopravvissuta fino al giorno d’oggi.” La voce diabolica di Chi Wuyao era allettante e suadente come un sogno, e il suo tono scherzoso celava tutto il suo fascino.


“Umpf.” Qianye Ying’er rispose sbuffando con freddezza.


A quel punto, il sorriso di Chi Wuyao scomparve improvvisamente e la foschia nera che la avvolgeva si fermò del tutto per un istante. Quando parlò di nuovo, il suo tono era diventato estremamente freddo e distaccato.


“L’energia Yin continua a svanire dal Caos Primordiale, e neppure io riesco a comprenderne la causa. Quest’ultimo territorio rimasto ai Diavoli continua a restringersi e, se non ci saranno cambiamenti drastici, prima o poi scomparirà completamente. A quel punto, anche se bruciaste dal desiderio di combattere, sareste comunque del tutto inermi di fronte alla forza combinata delle altre tre Regioni Divine.”


“A meno che, un giorno un uomo di nome Yun Che venga in quest’ultima fortezza dei Diavoli, con nient’altro che vendetta e oscurità nel cuore.”


Yun Che e Qianye Ying’er divennero scuri in volto, mentre fissavano Chi Wuyao, la cui aura era cambiata notevolmente.


Quando finì di parlare, la foschia nera intorno a lei sembrò riprendere vita e cominciò di nuovo a vorticare lentamente. Anche la sua voce tornò seducente e melodiosa quanto prima: “Questo è ciò che mi ha detto Sua Maestà l’Imperatrice Diabolica. Intrigante, non trovate?”


“…” Yun Che sembrava pietrificato, e strinse con forza i pugni.


“Non oserei dimenticare neppure una delle parole che mi ha detto Sua Maestà l’Imperatrice Diabolica. Quando mi ha parlato, chiaramente non si aspettava che sarebbe successo realmente, quindi neppure io ho mai avuto delle vere e proprie aspettative.”


“Ma chi avrebbe mai immaginato che Yun Che si sarebbe davvero fatto vivo, e così presto per di più. E persino con il cuore pieno di vendetta e oscurità, heeheeheehee.”


Era chiaro che, quando aveva deciso di andarsene, l’Imperatrice Diabolica avesse valutato quella possibilità.


Conosceva fin troppo bene la natura degli esseri umani… anzi, sarebbe meglio dire che aveva una concezione anche eccessivamente pessimista della natura degli esseri umani. Dopotutto, persino lei, un’Imperatrice dei Diavoli, era stata ingannata crudelmente dall’Imperatore Divino Heaven Punishing, Mo E, colui che tutti ritenevano il Dio più onorevole dell’universo, famoso per il suo disprezzo verso i complotti e le menzogne.


“Ciò che vi ho appena detto era solo un test,” disse Chi Wuyao: “Dopotutto, non ho mai incontrato nessuno di voi due, prima di oggi. Ma da quel che ho visto, siete ancora più interessanti di quanto dicano le voci.”


“Interessanti?” rispose bruscamente Qianye Ying’er. Non le piaceva affatto essere descritta con quella parola.


“Certo.” Chi Wuyao li squadrò con attenzione, poi disse con un largo sorriso: “Le voci che ho sentito sul giovane Yun Che della Regione Meridionale affermavano che fosse ubbidiente e misericordioso, davvero un bravo ragazzo. Per salvare il mondo, non ha esitato ad accorrere dall’Imperatrice Diabolica col suo fragile corpicino, nella speranza di farle cambiare idea. Che ragazzo bravo e generoso. Semplicemente sentendo questa storia, il mio cuore si è riempito di pietà e tenerezza.”


“Eppure, lo Yun Che di fronte a me ha lo sguardo tagliente come un pugnale insanguinato. E ogni volta che qualcuno nomina il Regno degli Dei, quello sguardo terrificante diventa ancora più minaccioso… sembra quasi impazzire dalla voglia di massacrare tutto ciò che vive.”


Yun Che: “…”


“Riguardo alla leggendaria Dea del Brahma, invece, si dice che la sua bellezza sarebbe sufficiente a scatenare una guerra lunga un’era, e che è così orgogliosa da disprezzare il mondo intero. Soprattutto gli uomini. In passato non ha mai degnato alcun uomo neppure di uno sguardo. Eppure, la Dea del Brahma che vedo coi miei occhi si sta appoggiando interamente a un uomo, e sembra persino fiera di essere diventata il suo giocattolo… Quindi, come potreste non essere interessanti?”


Qianye Ying’er rise, socchiudendo gli occhi. Poi, disse: “Devo ammettere che tutto questo è interessante, ma ciò che sta per accadere nella Regione Settentrionale lo sarà ancora di più.”


“Nella Regione Settentrionale ci sono tre Imperatori Divini, eppure voi avete scelto immediatamente me, quindi sono sinceramente felice della vostra intelligenza e astuzia.” Chi Wuyao distese una mano, giocherellando con la punta di un dito coi suoi capelli che danzavano nell’aria: “Non rimpiangerete questa scelta. Anche se non so molto di voi, in quanto Diavolo, non posso certo dubitare delle parole di Sua Maestà l’Imperatrice Diabolica. In effetti, sono davvero impaziente di sapere come collaboreremo.”


“Non rimarrà delusa.” Disse Yun Che, gelido: “Ci dica dove si trova il Regno delle Anime Rubate, e lo raggiungeremo da soli.”


“Oh?” Chi Wuyao si voltò verso di lui. Poi, sorrise con dolcezza e disse con quella voce diabolica che avrebbe potuto far ribollire il sangue nelle vene a chiunque: “Oh, capisco. Dato che ha sempre la Dea del Brahma al suo fianco, deve sentirsi in ogni istante sul punto di cadere in estasi. Se una vecchia demone come me vi accompagnasse, in effetti rovinerebbe la vista, heeheehee.”


Distese un dito, e un bagliore oscuro che conteneva le coordinate del Regno delle Anime Rubate raggiunse la fronte di Yun Che.


“Andiamo.” Yun Che non disse altro. Si limitò a voltarsi, pronto a spiccare il volo.


Ma subito dopo, si fermò all’improvviso. Continuò a dare le spalle a Chi Wuyao, e le disse con freddezza: “Chi Wuyao, questa nostra alleanza si basa esclusivamente su degli interessi comuni. Non siamo nemici, né amici. So molto poco di lei, ma ho comunque sentito dire che le sue capacità di seduttrice sono senza pari in tutto l’universo. Persino un Imperatore Divino è stato disposto a morire sotto la sua gonna. La ammiro sinceramente per questo.”


“Tuttavia, le do un consiglio.” Yun Che si voltò lentamente a lato, e nella coda dei suoi occhi comparve un’ombra minacciosa: “Non deve mai provare a impadronirsi della mia mente o della mia anima. Se lo facesse, le conseguenze sarebbero molto più terrificanti di quanto lei possa immaginare.”


“Farà molto meglio a non provarci mai, neanche solo per curiosità. Perché tentare di farlo è molto pericoloso.”


Prima che Chi Wuyao potesse rispondere, Yun Che era già lontano nel cielo.


“Le mie capacità di seduttrice sono senza pari, huh…” Chi Wuyao ripeté a bassa voce quelle parole, ridendo mentalmente. Dopodiché, disse fra sé e sé: “Sentirmelo dire da te, mi fa sentire davvero lusingata.”


Ding…


Un debolissimo tintinnio riecheggiò nell’aria. Sembrava il suono della pioggia che cade su delle giovani foglie verdi. Alle spalle di Chi Wuyao lampeggiò una luce colorata, e una donna avvolta da quel bagliore multicolore comparve dal nulla.


“Maestra,” disse la donna, inginocchiandosi dietro Chi Wuyao. La luce color arcobaleno che avvolgeva il suo corpo non scomparve né si dissipò neppure quando fu comparsa del tutto.


Se Yun Che o Qianye Ying’er fossero stati ancora lì, l’avrebbero riconosciuta immediatamente.


Perché quella era la donna che avevano visto quando avevano rubato il Divino Midollo Indomato. Era la Strega che si era presentata alla setta delle Mille Devastazioni, la Settima Strega – Hua Jin.


“Quindi, cosa ne pensi di loro?” Chi Wuyao si voltò e distese le mani, appoggiandole delicatamente sulle spalle di Hua Jin e aiutandola a rialzarsi.


“Maestra, se proprio devo risponderle…” Hua Jin sembrò esitare. Tuttavia, subito dopo corrugò la fronte e rispose: “Nessuno ha mai osato essere così irrispettoso e scortese con lei, Maestra! Io… faccio fatica a comprendere le sue intenzioni, Maestra.”


“Quando torneremo nel Regno delle Anime Rubate, capirai.” Disse gentilmente Chi Wuyao: “Ricordi ancora la Calamità dell’Oscurità Eterna di cui ti parlai anni fa?”


Hua Jin ci pensò per qualche secondo, poi rispose: “Quindi intende dire che Yun Che ha coltivato la Calamità dell’Oscurità Eterna, Maestra. Ma lei mi disse anche che la Calamità dell’Oscurità Eterna era la arte misteriosa Diabolica dell’Imperatrice Diabolica Colpo Celeste Nemesi dei Diavoli, che neppure gli altri Imperatori dei Diavoli erano in grado di coltivare. Com’è possibile che Yun Che…”


“In effetti, per chiunque altro sarebbe impossibile, ma non puoi giudicare Yun Che basandoti sul buonsenso.” Le labbra di Chi Wuyao si incurvarono a malapena, ma il suo tono cominciò a cambiare: “Qianye Ying’er è stata privata del Potere Divino del Brahma che aveva ereditato e coltivato per la sua intera vita, eppure in meno di tre anni ha acquisito un controllo sull'Energia Misteriosa Oscura per nulla inferiore a quello di Yao Die. L’unica spiegazione possibile è che abbia ricevuto e raffinato con successo una goccia del Sangue che l’Imperatrice Diabolica Colpo Celeste Nemesi dei Diavoli ha lasciato a Yun Che.”


“Inoltre, anche la descrizione che Yao Die ci ha dato dello strano fenomeno che l’ha colpita alla Torre Imperiale Celeste mi ha fatto pensare alla Calamità dell’Oscurità Eterna.” Il bagliore diabolico negli occhi di Chi Wuyao lampeggiò debolmente: “A quanto pare, l’Imperatrice Diabolica Colpo Celeste Nemesi dei Diavoli ha lasciato a Yun Che un’ancora di salvezza, prima di lasciare il Caos Primordiale. Così, anche se si fosse ritrovato nella più tetra e disperata delle situazioni, avrebbe comunque potuto contrattaccare, conquistando questa regione oscura.”


“Ovviamente, si trova in circostanze tragiche e miserabili, ma lo invidio comunque un po’.”


Hua Jin sollevò lo sguardo e fissò Chi Wuyao, molto seriamente. Le Streghe erano le persone più vicine alla Regina Diabolica, quindi erano anche quelle che la conoscevano meglio. Questa era la prima volta che Hua Jin vedeva la sua Maestra mostrare un atteggiamento simile nei confronti di qualcun altro. Quindi, decise di indagare più a fondo: “Maestra, crede davvero a tutto ciò che Yun Che le ha detto?”


“Sì, ci credo.” Rispose Chi Wuyao.


Sul volto di Hua Jin comparve un’espressione incredula: “Anche se ci sono molte voci sul suo conto, lei l’ha incontrato oggi per la prima volta, Maestra. Anche tralasciando per un momento la sua insolenza, si è vantato così tanto che persino il cielo e la terra riderebbero di lui. Per di più, ha detto cose senza alcun senso. E come se non bastasse, se possedesse davvero un potere simile, come si sarebbe ritrovato nelle condizioni in cui è ora?”


Hua Jin scosse la testa, continuando con assoluta certezza: “So che lei nutre grande rispetto per l’Imperatrice Diabolica Colpo Celeste Nemesi dei Diavoli, Maestra. Ma… io sono diventata la persona che sono grazie a lei, e la accompagno ormai da molti anni, Maestra, dunque so che lei non si fiderebbe mai così ciecamente di qualcuno solo per la garanzia di una terza persona, sebbene a parlarle di lui sia stata l’Imperatrice Diabolica Colpo Celeste Nemesi dei Diavoli stessa.”


Chi Wuyao lanciò un’occhiata a Hua Jin, e le sue labbra sembrarono arricciarsi graziosamente: “E tu come fai a sapere che questa è la prima volta che lo incontro?”


Hua Jin rimase stupita da quella risposta. Ma subito dopo, sembrò realizzare qualcosa e rispose immediatamente: “Possibile che li stesse osservando di nascosto fin dal momento stesso in cui hanno messo piede nella Regione Settentrionale, Maestra?”


Chi Wuyao non confermò né negò. Si limitò a dire a bassa voce: “Lo conosco molto meglio di quanto tu creda… in effetti, forse lo conosco persino meglio di Qianye Ying’er.”


“…” Hua Jin era scioccata. Non aveva capito molto bene il significato di quell’affermazione, ma rispose: “Non oserei mai oppormi al suo volere, né tantomeno dubitare delle sue parole, Maestra. Però, la prego di essere estremamente cauta con Yun Che e Qianye Ying’er. Del resto, si è già sbagliata su di loro, Maestra.”


“Oh?” Chi Wuyao lanciò un’occhiata a Hua Jin, poi capì finalmente cosa intendesse dire.


“Lei è l’unica persona in grado di vedere oltre la tecnica che uso per camuffarmi e nascondermi, Maestra. Eppure, aveva detto che Yun Che mi avrebbe sicuramente scoperta. Ma sono rimasta proprio accanto a lui per tutto il tempo, senza che lui ne avesse la minima idea. Già solo per questo suo errore, Maestra… credo che lei lo stia davvero sopravvalutando.”


Hua Jin era al settimo posto fra le Nove Streghe, ma il potere unico nel suo genere che aveva ereditato le aveva concesso una tecnica straordinaria con cui nascondersi o alterare il suo aspetto. Era così incredibile da non avere rivali nell’intera Regione Settentrionale.


Era in grado di alterare o nascondere il suo aspetto, la sua voce e persino la sua aura, in modo assolutamente perfetto. Secondo le voci, nell’intera Regione settentrionale l’unica persona in grado di scoprirla era colei che le aveva donato la sua Eredità di Strega, ovvero Chi Wuyao.


Chi Wuyao inarcò delicatamente le sopracciglia, poi le parole che Yun Che le aveva rivolto prima di andarsene riecheggiarono nella sua mente:


“Farà molto meglio a non provarci mai, neanche solo per curiosità. Perché tentare di farlo è molto pericoloso.”


“Hua Jin,” disse improvvisamente Chi Wuyao: “Hai sputato la pillola medicina che ti ha dato?”


“Certo che no,” rispose Hua Jin: Mi ha dato una pillola di livello molto basso. Se l’avessi sputata, la sua aura si sarebbe diffusa dappertutto, e lui se ne sarebbe accorto subito. Quindi, perché mai avrei dovuto…”


Tuttavia, si interruppe bruscamente a metà frase e il suo intero corpo si irrigidì. I suoi occhi, che fino a un istante prima brillavano con una luce multicolore, si spalancarono subito, e al loro interno comparve una strana e minacciosa sfumatura verde smeraldo.
                                
                                



