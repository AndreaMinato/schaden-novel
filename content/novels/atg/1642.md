---
weight: 1642
title: Capitolo 1642 – "Compenso"
pubDate: 2025-03-10T08:57:10.480Z
tags:
    - atg
---


Capitolo regolare,
0 in coda, 0/10 donazione,
<em>-Schadenfreude</em>


Se le streghe non si erano arrabbiate prima, ora erano proprio infuriate. Un'aura oscura e silenziosa si diffuse dalle sei, i loro capelli svolazzavano con fare minaccioso.


Chi Wuyao aveva ordinato loro di non ferire Yun Che, ma non aveva menzionato nulla riguardo a Qianye Ying'er.


La loro compostezza era incredibile, ma Qianye Ying'er aveva passato il limite. A questo punto, avrebbero iniziato ad attaccare Qianye Ying'er se si fosse ancora rifiutata di consegnare la Pietra dell'Immagine Profound.


Yun Che all'improvviso disse: "Qianying, dagliela."


Le sue parole attirarono l'attenzione delle streghe. L'atmosfera divenne un po' meno tesa.


Ma Qianye Ying'er non si mosse minimamente. Disse con freddezza: "Gliel'avrei data se avessero implorato nel modo giusto, ma queste cosiddette streghe non si rendono conto della loro posizione..."


"Dagliela!" Ripeté l'ordine Yun Che con un tono ancora più duro.


Qianye Ying'er alzò le sopracciglia, ma smise di attaccare. Poi sorprese le streghe tirando fuori una pietra dell'immagine profound dall'aspetto e lanciandola a Chanyi con un dito.


Chanyi prese l'oggetto e lo sondò. Un secondo dopo, la Pietra dell'Immagine Profound fu ridotto in polvere nera e svanì da questo mondo.


Tutte le streghe iniziarono a ritirare le loro aure. Inavvertitamente iniziarono a fissare Yun Che per un momento.


Vivevano nel regno delle Anime Rubate, ma avevano sentito parlare anche loro della dea del Monarca del Brahma, una donna quasi alla pari con gli imperatori divini e in passato era l'erede che avrebbe dovuto dominare il territorio del Monarca del Brahma.


Si poteva dire che fosse ancora superiore agli imperatori divini. Dopotutto c'erano decine di grandi guerrieri al mondo, ma solo una dea.


Aveva perso la sua coltivazione dopo l'incidente, ma nemmeno le streghe potevano negare che avesse i requisiti per sdegnarle. Il suo temperamento era feroce come suggerivano le dicerie.


Quindi perché era così "ubbidiente" di fronte a Yun Che?


Quando le sei streghe, le creature più potenti del regno delle Anime Rubate, avevano cercato di fare cedere la dea, avevano ricevuto solo arroganza e sdegno in risposta. Ma quando Yun Che le aveva dato un ordine... aveva ubbidito.


Le streghe erano informate sulla dea grazie alla Regina Diabolica. Secondo Chi Wuyao, uno degli aspetti chiave di Qianye Ying'er era che disprezzava assolutamente gli uomini.


Ora la donna di fronte a loro non corrispondeva affatto a questa descrizione.


"Ce n'è solo una." Disse Yun Che: "Non l'ho mai guardata, né mostrata ad un'altra persona. Potete stare tranquille."


Non stava mentendo. Non aveva mai guardato il contenuto della pietra. Per quanto riguardava il corpo nudo di Chanyi... quella era una storia diversa.


"Stare tranquille?" La terza strega Ye Li si avvicinò lentamente a Yun Che. Ora era il capo del gruppo, così era il suo dovere difendere l'onore delle streghe: "Mi fiderò Yun Che. Ma non è un'ostilità che si può risolvere cedendo il materiali con cui ci hai ricattato! Se fosse accaduta una cosa del genere ad una delle tue donne?!"


Ye Li smise di camminare non appena finì di parlare. La foschia nera la nascondeva, ma le sue pupille stavano tremando lievemente.


Pressione spirituale... non aveva niente a che fare con il livello di coltivazione o l'aura. Era un'aura naturale e invisibile che si sentiva di fronte ad una creatura superiore.


Le streghe si erano sentite sotto pressione solo di fronte a tre persone nell'intera Divina Regione Settentrionale, all'imperatore divino Yama, a quello della Luna Ardente e alla Regina Diabolica in persona.


Ma ogni volta che Ye Li guardava Yun Che, si sentiva soffocare, come un suddito di fronte ad un monarca; un tipo di pressione, paura e rispetto irrazionali.


Aveva fatto appena due passi, ma la pressione era diventata molto più intensa rispetto a prima.


Quando le streghe erano vicine, potevano connettere le loro menti ogni volta che volevano. Per questo Ye Li non fu la sola a sentire questa pressione.


Le streghe non avevano affatto paura di Qianye Ying'er, ma ogni volta che si trovavano di fronte a Yun Che, non potevano che provare un po' di esitazione.... L'ordine della Regina Diabolica sicuramente non era il solo motivo per cui si comportavano con meno arroganza di fronte a lui.


"Giusto!" Disse con rabbia Yu Wu. "Siete stati voi ad essere stati così imprudenti da farvi scoprire! Cos'ha a che fare con Chanyi? Non solo non vi ha mai dato problemi, vi ha anche aiutato! Ma l'avete ripagata con un ricatto! Non permetteremo che finisca così!"


"Eheh." Qianye Ying'er rispose solo con un sogghigno.


"Ne parleremo dopo che la nostra maestra sarà tornata." Disse alla fine Lan Ting, la sua voce gentile allentò la pressione. "La nostra maestra tiene sopratutto al nostro onore. Non lascerà che vada impunito. È stata lei ad invitare la dea del Monarca del Brahma, così deve avere qualche piano."


"No." Ma Qiang Ying rifiutò il suo suggerimento mostrando uno sguardo freddo: "Non dovremmo disturbare la nostra maestra per qualcosa che possiamo gestire noi. Inoltre..."


Il suo tono si ammorbidì e sembrava quasi che stesse mandando una trasmissione del suono alle sue compagne. In realtà non lo stava facendo e non le importava se Yun Che e Qianye Ying'er avrebbero sentito la sua minaccia: "La maestra non si è mostrata, quindi probabilmente desidera che gestiamo noi la questione. Ricordate, ha solo invitato Yun Che, non la dea del Monarca del Brahma... Dovremmo occuparcene noi."


Le parole di Qiang Ying fecero tremare le streghe.


"Oh?" Lo sguardo di Qianye Ying'er divenne velato e il suo tono più pigro: "Cosa avete intenzione di fare allora?"


"Dipende da te, no?" Disse freddamente Ye Li. "O ci darai qualcosa che ci soddisferà tutte... o vi obbligheremo a darci un compenso con la forza!"


"Ahahahah!" Qianye Ying'er rise come una pazza per poi fare un cenno di fronte a sé ed evocare delle stelle nere tra le dita. I suoi capelli dorati danzavano nell'aria come un sole. "Sono stata ferita, ingannata e hanno cercato di uccidermi innumerevoli volte, ma nessuno è mai riuscito ad obbligarmi a compensare qualcuno!"


"Voi misere streghe pensate di poter essere le prime a farlo!?"


Se entrambe le parti avessero fatto un passo indietro e avessero usato l'invito della Strega Diabolica per risolvere la questione pacificamente, allora avrebbero potuto evitare di scontrarsi.


Ma chi era Qianye Ying'er? Era arrogante fino all'osso. Anche se la sua coltivazione era stata distrutta, non avrebbe mai permesso che un'altra persona la sdegnasse.


Le sue parole furono come una secchiata d'olio sul fuoco. Anche la strega più gentile, Lan Ting, diventò più severa e fredda.


"Avete ragione. La colpa è nostra."


Una voce indifferente le interruppe. Era stato proprio Yun Che a parlare.


Sorprese dall'interruzione, le streghe non lo fermarono. "Quando siamo scappati nella Divina Regione Settentrionale, non ci aspettavamo di incontrare una strega in un regno stellare intermedio, figuriamoci essere riconosciuti."


"Siamo a stento sopravvissuti, così non ci potevamo fidare di nessuno, né lasciare che fossero gli altri a decidere del nostro fato. Per questo ci siamo approfittati della gentilezza di Chanyi per proteggerci."


Yun Che fissò Chanyi: "Oggi siamo qui per cooperare con il regno delle Anime Rubate. Dato che questa è una cooperazione, sarebbe poco saggio lasciare in sospeso questo risentimento. Perciò sono disposto a dare un compenso per la tua perdita di dignità."


Tutte le streghe furono colte alla sprovvista. Sembravano essere in difficoltà con questa persona dall'aura spirituale bizzarra, una persona che poteva perfino sottomettere la dea del Monarca del Brahma.


Qianye Ying'er si accigliò per poi sogghignare: "Ieri hai ucciso Yan Sangeng senza nemmeno farlo parlare, ma ora compenserai queste persone? Il tuo favoritismo nei confronti delle donne non è mai cambiato fin da quanto ti conosco!"


Sembrava che Qianye Ying'er stesse esprimendo il suo disprezzo, ma in realtà stava ricordando a queste sciocche che Yun Che aveva ucciso il re dei fantasmi Yama per capriccio.


E in un solo colpo!


Uno strano silenzio aleggiò nel Cielo Spirituale. Tre secondi dopo, l'ottava strega Yu Wu fu la prima a rompere il silenzio. Gridò con rabbia e aggressività: "Compensare? Come ci compenserai? Nessuno... nessuno sa se non hai sbirciato! Questo non riguarda più solo l'onore di Chanyi, lo sapete! È importante per tutti noi!"


"E l'atteggiamento della dea del Monarca del Brahma è pessimo! Non ve la lasceremo passare liscia!"


"Il mio nome è Yun Qianying!" Lo sguardo e il tono di voce di Qianye Ying'er si gelarono: "Chiamami di nuovo in modo sbagliato e non mi tratterrò più!"


Un tempo era il titolo della donna più potente al mondo, ma tutto ciò che Qianye Ying'er provava quando sentiva questo nome era ironia... e vergogna.


"Il mio compenso naturalmente vi soddisferà tutte." Disse con indifferenza mentre scorgeva con lo sguardo Yun Che. "Le nove streghe sono valutate in base alla loro forza?"


Nanhuang Chanyi non era sicura del perché volesse saperlo, ma rispose: "A volte. Ma vale per la nostra generazione."


"Significa che sei più debole dell'ottava strega?" Chiese Yun Che.


Sia la nona strega Chanyi che l'ottava strega Yu Wu erano Divine Master di ottavo livello, ma l'aura di Yu Wu era chiaramente più potente.


"Esatto." Rispose senza esitazione Chanyi, spingendo Yu Wu ad intervenire: "Non è passato troppo tempo da quando Chanyi ha ereditato i suoi poteri divini. Sono sicura che tra mille anni al massimo mi supererà."


"Mille anni? Eheh." Yun Che ridacchiò, ma non stava sorridendo affatto. "In dieci secondi posso aumentare il tuo potere in modo da farti superare completamente l'ottava strega. Questo compenso potrà soddisfarti?"


La dichiarazione di Yun Che gelò l'atmosfera per un secondo. Tutti eccetto Qianye Ying'er rimasero esterrefatti.


Ma il loro shock durò solo un istante prima che l'atmosfera tornasse di nuovo strana... Era lo scherzo più misero che le streghe avessero mai sentito in tutta la loro vita.


Le loro aspettative di prima le fecero infuriare.


"Credi che sia uno scherzo?!" Disse con durezza Qiang Ying.


Al Divine Master Realm, qualsiasi divario tra due coltivatori, anche due allo stesso livello, era quasi impossibile da attraversare. Chanyi e Yu Wu erano entrambe all'ottavo livello del Divine Master realm, ma le streghe sapevano meglio di chiunque altro quanto fosse vasto il divario che c'era tra di loro. Così, quando Yu Wu aveva detto che Chanyi avrebbe potuto superarla entro mille anni, era più un incoraggiamento da sorella maggiore che una vera e propria aspettativa.


Poi Yun Che aveva detto che avrebbe potuto renderla più potente di Yu Wu in dieci secondi. Completamente.


Cos'altro poteva essere se non una battuta?


Anche la leggendaria pillola del Mondo Indomato richiedeva diversi anni per essere raffinata, se non di più.


"Siete entrambi pessimi!" Ye Li era assolutamente infuriata. "Il vostro vero obiettivo è di provocare il regno delle Anime Rubate?!"


"Questo è troppo!" Yu Wu era ugualmente arrabbiata: "E pensare che sono stata abbastanza stupida da provare compassione per il tuo errore!"


Ma Yun Che le ignorò entrambe e fissò direttamente Chanyi: "Vuoi questo compenso o no?"


A differenza delle cinque streghe, Chanyi non aveva la sensazione che fosse una menzogna. Perché aveva visto la forza e le capacità di Yun Che e di Qianye Ying'er con i suoi occhi.


Due anni fa erano solo al Divine Sovereign. Oggi uno di loro aveva ucciso Yan Sangeng e l'altra aveva ferito Yao Die.


"Cosa farai?" Chiese piano Chanyi. Chiaramente non stava rifiutando la proposta.


"È molto semplice." Disse Yun Che: "Abbassa tutte le tue difese e permettimi di iniettarti energia dell'oscurità. Non tentare di rifiutarla o di isolare il mio potere."


"Come osi?!" Farfalle iniziarono ad apparire dietro Yao Die. Era chiaro che stesse perdendo la pazienza.


Guardò Chanyi abbassare le difese e lasciare che la sua aura entrasse in lei?! Questo era l'uomo che aveva ucciso Yan Sangeng! Era come essere alla sua mercé.


Anche Chanyi era agitata. Stava per rifiutare l’offerta quando sentì una voce tenue nel suo spirito: “Coopera con lui.”


Chanyi rabbrividì per lo shock e spalancò gli occhi… era la voce spirituale della Regina Diabolica!


“Va bene.” Cambiò idea e annuì. “Non c’è motivo per me di rifiutare.”


“Chanyi?!” Tutte le altre rimasero scioccate. Ye Li disse frettolosamente: “Nemmeno gli antichi dei e diavoli oserebbero fare una dichiarazione così assurda! Non ti starai davvero fidando di lui?”


“Sono d’accordo con te su tutti i fronti, ma è l’uomo che ha ottenuto la fiducia della nostra maestra. Perciò lo farò anche io.” Disse lentamente Chanyi.


Allo stesso tempo, si inchinò e mandò una trasmissione del suono alle altre streghe: “è un ordine della nostra maestra.”


“...” Le cinque streghe si fermarono una volta che sentirono queste parole.


“Va bene…” Ye Li represse la rabbia. In quanto strega, non avrebbe mai disubbidito all’ordine della Regina Diabolica. Tuttavia non riusciva ancora a capire perché la loro maestra avrebbe riposto la sua fiducia in una cosa così assurda e avrebbe lasciato una strega alla sua mercé.


Era una reazione naturale. Nessuno avrebbe potuto capirlo.


“Se lo desideri, allora possiamo solo ubbidire.” Disse Ye Li. Poi apparì accanto a Chanyi e disse: “Tuttavia rimarrò a guardare da vicino. Interverrò se oserà fare qualche brutto scherzo.”


“Non preoccuparti, mi fido di lui.” Chanyi sorrise e si girò lievemente. In un istante ritirò la sua Energia Misteriosa e la sua luce.


Prima di diventare una strega, Nanhuang Chanyi era già diventata la donna più bella dei cinque Regni Infernali. Dopo aver ereditato i poteri della strega, era diventata ancora più splendida.


Yun Che non parlò, né si avvicinò a Chanyi. Spostò il palmo in avanti e rilasciò una sfera di energia cupa, che si precipitò verso Chanyi.


Le cinque streghe accanto a Chanyi guardarono con attenzione la sfera. Tese e pronte ad intervenire in ogni momento, videro l’energia oscura di Yun Che entrare in Chanyi senza incontrare nessuna resistenza.


Se avessero percepito ostilità da parte di Yun Che, sarebbero intervenute immediatamente e avrebbero troncato il collegamento.


Ma, con loro sorpresa, l’energia oscura che Yun Che aveva iniettato in Chanyi era incredibilmente debole. Così tenue che non avrebbe potuto ferire Chanyi in nessun modo… anche senza la protezione della sua Energia Misteriosa, Chanyi era comunque una Divine Master.


Questo non era tutto. Il flusso di energia era sia debole che di basso livello. Era come la creazione di un bambino appena introdotto nel mondo della coltivazione. Era così terribile che non poteva nemmeno essere definito debole.
                                


                                



