---
weight: 16440
title: Capitolo 1644 – Calamità e Tragedia
pubDate: 2025-03-10T08:57:10.480Z
tags:
    - atg
---


Capitolo regolare, 0 in coda, 0/10 donazione


-Alstor


“Hehehehe…”


Una risatina capace di penetrare nel cuore di chiunque li raggiunse improvvisamente dall’alto. Le nuvole oscure si aprirono, e la Regina Diabolica Chi Wuyao scese lentamente a terra.


Dietro di lei, c’erano due donne vestite di bianco.


“Ho fatto bene a sceglierti, Yun Che. Ti è bastato questo piccolo spettacolo, e le mie dolci bambine sono rimaste così stupite da accettare di ubbidirti.”


I suoi piedi toccarono lievemente il pavimento. Il sorriso oltre la foschia oscura era tanto affascinante quanto diabolico.


Le sei Streghe si inchinarono con rispetto verso la Regina Diabolica, quando arrivò.


Nel frattempo, Yun Che osservò le due donne vestite di bianco alle spalle della Regina Diabolica.


Erano molto più maestose di tutte le altre sei Streghe, la loro aura mise subito in allerta Qianye Ying’er, e i loro volti erano perfettamente identici. Non avevano detto neppure una parola, ma la loro solo presenza era sufficiente a rivelare la loro identità.


Erano due Divine Master di decimo livello!


Erano le più forti fra le Nove Streghe, Jie Xin e Jie Ling, la Grande Strega!


Le Streghe non mostravano mai a nessuno il loro viso. O almeno, tutte le Streghe che Yun Che e Qianye Ying’er avevano incontrato finora avevano sempre mascherato il loro volto, in un modo o nell’altro.


Tuttavia, sembrava che quella regola non valesse per le due Streghe alle spalle di Chi Wuyao.


La Grande Strega indossava delle semplici vesti bianche. I loro abiti non avevano alcuna decorazione, e non indossavano alcun gioiello. Tuttavia, erano così belle che semplicemente restando ferme e indifferenti, avevano trasformato quell’angolo di mondo in un dipinto meraviglioso.


I loro occhi non contenevano alcuna emozione, ma non era il tipo di freddezza che rifiuta ogni genere di contatto umano. Era un’indifferenza verso ogni singola cosa al mondo.


Chi Wuyao era l’unica eccezione. Era come se fosse l’unica persona in tutto l’universo ad avere importanza ai loro occhi e nel loro cuore.


I gemelli non erano rari, ma per quanto fossero simili, c’era sempre qualche differenza. Normalmente, un praticante del mistero abbastanza potente sarebbe stato capace di notarle all’istante, grazie alla sua percezione spirituale.


Inoltre, anche se due gemelli fossero stati identici nell’aspetto, naturalmente le loro forza misteriosa e le loro auree avrebbero sviluppato qualche differenza col passare del tempo. Quindi, chiunque fosse stato in grado di percepire le loro auree sarebbe riuscito a distinguerli senza fatica.


Eppure, Jie Xin e Jie Ling, oltre a indossare gli stessi abiti, non erano assolutamente identiche solo nell’aspetto e nello sguardo, ma anche nell’aura e nell’energia vitale!


Persino i loro passi e il loro respiro erano perfettamente sincronizzati.


Era come se fossero l’una il riflesso vivente dell’altra.


Qianye Ying’er le osservò a lungo, visibilmente accigliata. Aveva incontrato molti gemelli e molte gemelle in vita sua, e fino a quell’istante aveva creduto che le voci sulle due “Streghe impossibili da distinguere” non fossero altro che sciocchezze. Eppure, stavolta sembrava essersi sbagliata.


Yun Che distolse lo sguardo da Jie Xine e Jie Ling, e chiese a Chi Wuyao sbuffando con freddezza: “Dovevi davvero aspettare fino ad adesso per farti viva?”


Qianye Ying’er socchiuse gli occhi. Anche le sei Streghe sembravano sorprese. Il significato delle parole di Yun Che era chiaro: sapeva che Chi Wuyao era rimasta lì vicino per tutto il tempo, a osservarli.


Chi Wuyao sorrise. Non era per nulla sorpresa dal fatto che Yun Che fosse riuscito a percepire la sua presenza: “Noi donne siamo curiose per natura. Neppure io faccio eccezione.”


“Non intendo sprecare fiato.” Yun Che evitò il suo sguardo e fece del suo meglio per allontanare quella voce diabolica dalla sua anima: “Sai perché sono qui, quindi smettila di farmi perdere tempo e andiamo dritti al punto. Ti avverto, la mia pazienza è molto più corta di quanto credi!”


L’ostilità di Yun Che turbò e fece arrabbiare leggermente le Streghe.


Nessuno aveva mai osato rivolgersi in quel modo alla Regina Diabolica… nessuno!


Ma Chi Wuyao si limitò a guardarlo e ridacchiare: “Hehehe, quanto sei impaziente.”


La rabbia delle Streghe si tramutò in stupore.


Chi Wuyao non aveva soltanto ignorato il terribile atteggiamento di Yun Che come se non avesse importanza, ma nonostante la foschia che copriva il suo volto, tutte loro percepirono l’emozione nella sua voce e nel suo sorriso. Era quasi come se stesse cercando di…


Sedurlo??


Per un istante, le Streghe si sentirono come se la terra stesse tremando sotto ai loro piedi.


Tuttavia, alla fine il sorriso di Chi Wuyao si trasformò in un’invisibile e maestosa aura. Tornò a sembrare il Diavolo senza pari che tutto il mondo la credeva.


Yun Che desiderava la sua vendetta disperatamente e ardentemente, dunque Chi Wuyao decise di non tirare ulteriormente la corda. Disse seriamente: “Tu vuoi inondare di sangue le tre Regioni Divine, e io voglio sottometterle. Tu possiedi un potere in grado di rovesciare le leggi della natura, e io possiedo gli strumenti perfetti per fartelo sfruttare al massimo. Nessuno di noi due potrebbe desiderare un alleato migliore.”


Le Streghe si voltarono allarmante verso la loro Regina, quando sentirono quella dichiarazione.


Potevano già prevedere quali oscure tempeste si sarebbero scatenate nell’immediato futuro.


“La Regione Settentrionale è governata da tre Reami Sovrani, ma tra questi, il Regno Yama e il Regno della Luna Ardente non hanno alcun interesse a cambiare la situazione in cui ci troviamo. Se io attaccassi le tre Regioni Divine, loro non solo non mi offrirebbero il loro supporto, ma farebbero persino del loro meglio per ostacolarmi e avere salva la pelle.”


“Quindi, se io e te vogliamo avere a disposizione tutta la forza della Regione Settentrionale, per prima cosa dobbiamo unificarla, conquistando il Regno della Luna Ardente e il Regno Yama.”


Anche se le Streghe conoscevano ormai da tempo il grande desiderio della Regina Diabolica, le sue parole le scioccarono comunque.


Ye Li e Yao Die si voltarono, creando all’istante una gigantesca barriera d’isolamento.


Quello era il Cielo dell’Anima, un piccolo mondo indipendente a cui nessuno osava avvicinarsi senza permesso. Ma era meglio esagerare con le precauzioni che correre rischi inutili, considerando che quello sarebbe stato solo l’inizio delle sconvolgenti affermazioni della Regina Diabolica.


“Ovviamente, prima di agire è necessario che il Regno delle Anime Rubate diventi abbastanza potente da schiacciare gli altri due Reami Sovrani.” Chi Wuyao sorrise di nuovo, osservando Yun Che: “Del resto, hai dimostrato che sei in grado di soddisfare questa condizione, e per di più molto facilmente… la Calamità dell’Oscurità Eterna dell’Imperatrice Diabolica è davvero degna della sua fama.”


“…” Yun Che non era troppo sorpreso dal fatto che Chi Wuyao conoscesse il nome di quella arte misteriosa.


“La Calamità… dell’Oscurità Eterna?” sussurrò Yu Wu. Quel nome le sembrava incredibilmente familiare, ma per qualche motivo non riusciva a ricordare dove lo avesse sentito… e non si stava sbagliando. Il suo subconscio si rifiutava di farla arrivare a quella risposta impossibile.


“Un momento!” esclamò Ye Li, scioccata e incredula: “Maestra, si riferisce alla arte misteriosa Diabolica di cui ci ha parlato, quella che solo l’Imperatrice Diabolica Colpo Celeste Nemesi dei Diavoli era in grado di usare… la vera Calamità dell’Oscurità Eterna?”


“Oh? Perché sei così sorpresa?” Chi Wuyao si voltò verso di lei e sorrise leggermente: “Non avete appena visto coi vostri occhi di cosa è capace? Eccetto la Calamità dell’Oscurità Eterna, la arte misteriosa dell’Imperatrice Diabolica Colpo Celeste Nemesi dei Diavoli, cos’altro potrebbe mai trasformare così miracolosamente Chanyi in pochi secondi?”


“Ah!” tutte e sei le Streghe si lasciarono sfuggire un grido.


Chi Wuyao continuò: “Inoltre, Yun Che è riuscito a uccidere Yan Sangeng in un solo colpo sebbene sia un Divine Sovereign di settimo livello. Sarà anche l’Erede del Dio Malvagio, ma senza i poteri e le Vene Misterioses che gli ha donato l’Imperatrice Diabolica Colpo Celeste Nemesi dei Diavoli – con il suo Sangue dell’Origine il suo Potere dell’Origine, per di più – non ci sarebbe mai e poi mai riuscito… che invidia.”


I quattro Imperatori dei Diavoli, fin dalla nascita del Caos Primordiale, erano stati gli individui più potenti della stirpe dei Diavoli. Anche se ormai sopravvivevano solo nelle leggende e negli annali storici, nella Regione Settentrionale erano venerati religiosamente.


Non c’era da stupirsi che le Streghe avessero avuto quella reazione, quando avevano scoperto che il leggendario Yun Che, l’Erede del Dio Malvagio, era diventato anche l’Erede dell’Imperatrice Diabolica Colpo Celeste Nemesi dei Diavoli.


Finalmente, capirono come avesse potuto far rinascere miracolosamente Chanyi in pochi istanti… aveva usato la arte misteriosa dell’Imperatrice Diabolica!


“Donerò a tutte loro il perfetto controllo dell'Energia Misteriosa Oscura.” Disse con indifferenza Yun Che.


“Non solo a loro.” Chi Wuyao riprese non appena lui finì la frase: “Il cuore del Regno delle Anime Rubate sono le Nove Streghe, i Ventisette Spiriti Diabolici e i Trecento Ventisei Cavalieri Spirituali. Come minimo, devi ‘trasformare’ tutti loro, prima della nostra prossima mossa.”


Stavolta, anche Jie Xin e Jie Ling sembrarono particolarmente stupite.


Agli occhi delle Streghe, la trasformazione di Chanyi era semplicemente un miracolo.


Ma la Regina Diabolica aveva davvero intenzione di trasformare tutte le Streghe, tutti gli Spiriti Diabolici e persino tutti i Cavalieri Spirituali!


Quel miracolo surreale… poteva davvero essere replicato più di trecento volte!?


“Accettabile.” Con loro immenso stupore, Yun Che annuì quasi senza esitare. Sembrava quasi che stesse discutendo di un dettaglio insignificante.


“Tu conosci la Regione Settentrionale molto meglio di me, quindi sotto questo punto di vista farò del mio meglio per collaborare. Tuttavia…” il tono di Yun Che mutò improvvisamente: “Sarò io a decidere quando divorare il Regno della Luna Ardente e il Regno Yama!”


“Dimmi fra quanto,” rispose Chi Wuyao.


Yun Che corrugò la fronte, poi sollevò tre dita.


“Tre… tremila anni?” mormorò involontariamente Yu Wu.


Il Regno della Luna Ardente e il Regno Yama erano delle superpotenze che regnavano incontrastate sulla Regione Settentrionale da centinaia di migliaia di anni. Era già abbastanza scioccante e surreale affermare di poterle sottomettere, figurarsi di poterlo fare entro tremila anni. Anche se tutti i loro membri più potenti fossero stati trasformati completamente, sarebbe davvero stato possibile compiere un’impresa del genere in soli tremila anni?


“D’accordo.” Chi Wuyao annuì e accettò la proposta senza esitazione: “Tre anni dovrebbero bastare.”


“Tre… tre anni!?”


Ye Li, Yao Die, Qing Ying, Lan Ting, Yu Wu, Chanyi e persino Jie Xin e Jie Ling non potevano credere alle loro orecchie.


Stavano parlando del Regno della Luna Ardente e del Regno Yama!


Nessuno stava mettendo in dubbio la forza della Calamità dell’Oscurità Eterna. Con abbastanza tempo a disposizione, l’aumento della loro velocità di coltivazione della forza misteriosa e della loro potenza complessiva avrebbe permesso al Regno delle Anime Rubate di schiacciare gli altri due Reami Sovrani.


Tuttavia, questo avrebbe comunque richiesto qualche migliaio di anni.


Tre anni? Quell’affermazione non era altro che un sogno a occhi aperti.


Ma anziché dare spiegazioni alle Streghe, Chi Wuyao cambiò improvvisamente argomento: “Leggendo gli annali antichi, ho scoperto una cosa piuttosto interessante. L’Imperatrice Diabolica Colpo Celeste Nemesi dei Diavoli non era sicuramente la più forte dei quattro grandi Imperatori dei Diavoli. Ma, sorprendentemente, era la più rispettata… Esatto, in molte fonti ho trovato più e più volte il termine ‘rispettata’, per indicare l’opinione che gli altri Imperatori dei Diavoli avevano di lei. Tutti e tre gli altri Imperatori dei Diavoli rispettavano l’Imperatrice Diabolica Colpo Celeste Nemesi dei Diavoli.”


“Dopo che l’Imperatrice Diabolica Colpo Celeste Nemesi dei Diavoli cadde vittima del complotto degli Dei e scomparve, gli altri tre Imperatori dei Diavoli, anzi, l’intera razza dei Diavoli venne accecata dall’ira. Fu una delle principali cause della grande guerra fra Dei e Diavoli.”


Yun Che: “…”


“I Diavoli del Clan Colpo Celeste Nemesi dei Diavoli possedevano la strana capacità di trasformarsi nelle Spade Devil God. Ma eccetto questo, la loro forza complessiva in realtà era molto inferiore a quella dei Clan degli altri Imperatori dei Diavoli.”


“Quando non erano al fianco dell’Imperatrice Diabolica Colpo Celeste Nemesi dei Diavoli, per di più, non erano neppure molto più forti dei Diavoli comuni.”


“Ma, esattamente al contrario, quando l’Imperatrice Diabolica Colpo Celeste Nemesi dei Diavoli era con loro, erano così potenti che avrebbero potuto massacrare i Diavoli dei Clan degli altri Imperatori senza alcuna fatica.”


“Secondo le leggende, questo era dovuto a un’Abilità Misteriose unica nel suo genere, chiamata Calamità e Tragedia.”


La voce di Chi Wuyao divenne stranamente dolce e suadente, mentre fissava Yun Che: “Mi chiedo se questi racconti siano veri… o falsi?”


Yun Che aggrottò leggermente la fronte, mentre nei suoi occhi lampeggiava un bagliore oscuro. Quella donna era molto più spaventosa di quanto lui immaginasse all’inizio.


Per fortuna, era un’alleata e non una nemica… almeno per il momento.


Rispose, seriamente: “Non mi sarei fatto vivo così presto, se non avessi avuto qualche asso nella manica.”


“Molto bene.” Il sorriso di Chi Wuyao si allargò ancora di più, ora che aveva avuto la risposta che desiderava: “A quanto pare, la nostra collaborazione sarà molto piacevole.”


Qianye Ying’er si accigliò. Non aveva mai sentito parlare di quella ‘Calamità e Tragedia’, e Yun Che non le aveva mai detto nulla a riguardo.


Tuttavia, quando aveva sentito quel nome inquietante, aveva risposto con implicito assenso!


“A quanto pare, sai molto più di quanto lasci credere!” commentò freddamente Qianye Ying’er, lanciando di nascosto un’occhiata a Yun Che.


“Questa è la Regione Settentrionale. È naturale che abbiamo molti più annali e leggende sugli antichi Diavoli delle tre Regioni Divine, non trovi?” Chi Wuyao stava sorridendo allegramente, ma all’improvviso si voltò verso sud-ovest: “Oh? Sembra che abbiamo degli ospiti.”
                                


                                



