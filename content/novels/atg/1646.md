---
weight: 1646
title: Capitolo 1646 – La "Crisi" di Qianye
pubDate: 2025-03-10T08:57:10.480Z
tags:
    - atg
---


<em>Capitolo regolare,
0 in coda, 0/10 donazione
-Schadenfreude</em>


"Inoltre, dalla mia prospettiva, se quel Zhou Xuzi dà davvero così tanto valore a Zhou Qingchen, non lancerà un assalto a tutta forza contro la Divina Regione Settentrionale."


"Perché la morte di Zhou Qingchen non solo lo farà impazzire di rabbia, ma gli farà provare vergogna! Dato che è già morto, l'ultima cosa che potrà fare per suo figlio sarà fare del suo meglio per proteggere la sua reputazione. Zhou Xuzi non permetterà agli altri di scoprire di come suo figlio si è trasformato in un 'diavolo'."


"Lanciare un assalto per la rabbia gli permetterebbe di sfogare la sua ira, ma danneggerebbe anche il Regno dell'Eternità, probabilmente rivelerebbe anche il fatto che Zhou Qingchen si è trasformato, che è stato lui ad infrangere il tabù e a fare un patto con me. Risulterebbe anche in molte conseguenze imprevedibili."


"Ma se reprimerà la rabbia e sceglierà di non agire nonostante la rabbia, potrà preservare l'ultimo briciolo di dignità di Zhou Qingchen e non dovrà esporsi."


Chi Wuyao si avvicinò ancora di più a Qianye Ying'er: "Capisci sicuramente molto meglio di me quanto il Regno dell'Eternità è disgustato dai diavoli e quanto sarebbe umiliante diventare uno di loro."


"Così cosa credi che farà?"


"Oh giusto." Chi Wuyao disse all'improvviso senza aspettare la risposta di Qianye Ying'er: "Ti aiuterò a ricordarti di una cosa... L'età, l'esperienza e il tempo per cui ha governato superano di gran lunga perfino quelli di Qianye Fantian."


"Inoltre, durante il suo regno, nel suo territorio... no, in tutte le tre divine regioni, è sempre stato l'imperatore divino più rispettato."


Qianye Ying'er: "..."


"Quanto è probabile per una persona del genere perdere il controllo per l'ira?"


Qianye Ying'er strinse le mani. Anche se era piena di rabbia, non era il tipo di persona che avrebbe attaccato imprudentemente. Inoltre adesso era senza parole.


Quando aveva descritto il suo piano a Yun Che, aveva spiegato quanto era speciale Zhou Qingchen per Zhou Xuzi e che era il sessanta per cento sicura che Zhou Xuzi sarebbe impazzito di rabbia se fosse morto. Tuttavia non aveva avuto abbastanza tempo per assicurarsi che il suo piano filasse liscio.


Anche se non voleva riconoscere che Chi Wuyao aveva ragione, si rese conto che il suo piano aveva solo il dieci per cento di possibilità di funzionare, forse ancora meno.


Era molto familiare con il rapporto passato di Zhou Xuzi con sua moglie. Di conseguenza era pienamente convinta che Zhou Qingchen fosse il più grande e forse unico punto debole dell'Imperatore Divino. Eppure aveva trascurato un punto così importante... e che la reputazione e la dignità di Zhou Qingchen sarebbero esistite anche dopo la sua morte.


Tuttavia, dopo che aveva dato a Chi Wuyao una semplice spiegazione del suo piano, la regina diabolica aveva capito questa enorme "falla" nel suo piano, dopo solo mezza giornata.


Questa donna...


"In tal caso, perché hai fatto sapere in giro dov'è Yun Che e hai permesso che queste informazioni si diffondessero nella Divina Regione Orientale?" Chiese Qianye Ying'er.


"Naturalmente è per prendere in prestito il tuo 'suggerimento' e attirarlo qui." Disse Chi Wuyao.


"Ora?"


"Naturalmente."


Qianye Ying'er non si infiammò immediatamente. Rifletté sulle parole di Chi Wuyao e disse con tono profondo: "Non menzioniamo nemmeno unire i tre regni sovrani. Se faremo infuriare il Regno dell'Eternità senza nemmeno completare la prima fase dei nostri piani, sarebbe come sprecare la migliore occasione che abbiamo ora."


"E se impazzirà davvero dalla rabbia e lancerà un attacco a tutta forza contro la Divina Regione Settentrionale, sarebbe in un momento in cui non siamo nemmeno stabili. Anche solo proporre di sfruttare questa occasione per lanciare un contrattacco non sarebbe altro che uno scherzo."


"No." Chi Wuyao ridacchiò. "Anche se lo farà, non importa. Se questa terra dell'oscurità fosse così facile da conquistare, come potrebbe essere sopravvissuta fino ad ora?"


"Allora cosa intendi fare?" Qianye Ying'er pensò a diverse possibilità, ma nessuna di esse aveva senso per lei."


"È molto semplice. Finché verrà qui, sarà sufficiente." Questa fu la risposta di Chi Wuyao.


Yun Che all'improvviso disse: "Cosa intendi con questo?"


"C'è un proverbio espressivo che credo che abbiate già sentito." Le sopracciglia di Chi Wuyao si inarcuarono lievemente mentre sussurrava: "Se i tuoi pantaloni sono macchiati di fango giallastro, verrà trattato come sterco anche se non lo è."


Ci fu un lungo periodo di silenzio dopo che disse queste parole.


Quando alzò di nuovo la testa, Qianye Ying'er aveva capito le intenzioni di Chi Wuyao. Rise di cuore: "Quando si tratta di essere spregevoli e subdoli, sono davvero inferiore a te."


Queste parole erano piene di derisione e amarezza.


Chi Wuyao continuò a sorridere e il suo tono divenne caloroso: "Se devo scegliere se contare su un'occasione che mi viene data o su un piano che ho ideato personalmente, preferisco l'opzione attiva. Dopotutto manipolare qualcuno è completamente diverso dal sopportare passivamente ciò che accade. Non sei d'accordo Yun Qianying?"


Le sopracciglia di Qianye Ying'er fremettero e si voltò. Tuttavia ormai era già stata convinta in parte.


Il sorriso di Chi Wuyao divenne più riservato, poi si girò e disse qualcosa di piuttosto misterioso: "Ho sempre provato sdegno nei confronti di questo tipo di trucchi miserabili. Ma se parliamo di Zhou Xuzi... allora è una storia completamente diversa."


Disse le ultime parole con una profonda malizia.


"Yun Che, coopererai con me, vero?" Disse Chi Wuyao. Ma sapeva già quale sarebbe stata la risposta, perché Yun Che non vedeva l'ora di vendicarsi.


"Quando?" Disse Yun Che.


Nemmeno Qianye Ying'er obiettò.


Chi Wuyao ridacchiò e disse: "Dato quanto la regione settentrionale è lontana da quella orientale, potrebbe volerci fino ad un mese prima che Zhou Xuzi scoprirà che sei caduto nelle mie mani. Dovremmo anche includere alcune dicerie incomplete di come mi hai fatto arrabbiare in diverse occasioni. Allora sicuramente mi manderà una trasmissione del suono e chiederà di incontrarmi."


"Per quanto riguarda l'incontro, non potrà svolgersi troppo presto, né troppo tardi."


"Se sarà troppo tardi, esaurirà la sua pazienza e un lungo ritardo naturalmente ostacolerebbe il piano."


"Se sarà troppo presto... se non colgo l'opportunità per fargli enormi richieste e cercherò di stabilire una data non appena possibile, desterà i suoi sospetti."


"Come vi sembrano cento giorni?" Scorse con lo sguardo sia Yun Che sia Qianye Ying'er. Con sua sorpresa, scoprì che le loro aure emanarono strane fluttuazioni, un turbamento che non ci sarebbe dovuto essere.


"Oh?" Strinse lievemente i suoi occhi. "La quantità di tempo che ho proposto non è di vostro gradimento?"


"No." Yun Che disse con tono impassibile: "Trovò questa quantità di tempo... davvero di mio gradimento."


Chi Wuyao: "...?"


Qianye Ying'er gettò un'occhiata verso Yun Che e si rimangiò ciò che stava per dire.


In quel momento, una brezza gentile soffiò su di loro e una donna coperta da una luce multicolore fluttuò verso di loro. Era la settima strega Hua Jin.


Dopo il suo arrivo, ora c'erano tutte e nove le streghe del Regno delle Anime Rubate.


"Maestra." Hua Jin porse i suoi saluti a Chi Wuyao: "Le stanze del giovane maestro Yun sono state preparate."


"Mnn." Rispose piano Chi Wuyao. Si girò verso Yun Che con un sorriso splendido e dolce. "Yun Che, sei stato costretto a vivere come un fuggitivo negli ultimi anni. Dato che sei già qui, perché non ti riposi per un giorno. Da domani sarà difficile trovare un momento per rilassarti anche se lo volessi."


"Chanyi, scorta Yun Che e Yun Qianying nelle loro stanze. Oggi servirai fuori dal palazzo. Se desiderano girare per la regione sacra, sarai tu a guidarli."


"Sì." Rispose Chanyi. Anche se le era stato affidato il ruolo di assistente, non provava troppa repulsione nei confronti di questo ruolo. Dopotutto sarebbe stato impossibile per lei ripagare davvero Yun Che.


Yun Che annuì con molto disinteresse.


Chi Wuyao si girò e scorse con lo sguardo ognuna delle nove streghe. "Jie Xin, Jie Ling, Ye Li, Yao Die, Qing Ying, Lan Ting, Hua Jin, Yu Wu, Chanyi."


Recitò tutti i loro nomi con un tono gentile riservato solo a loro: "Vi ho descritto il mio sogno riguardo al futuro molte volte. In passato sarebbe sembrato sempre un'illusione, una speranza stravagante. Tuttavia... è arrivato il giorno che ho aspettato a lungo."


"Non posso nemmeno immaginare cosa ci riserverà il futuro, così sarà ancora impossibile per me promettervi qualcosa. In effetti potrebbe esserci il rischio che non possa proteggervi. Così..."


"Maestra, non deve dire altro." Disse Jie Xin. "La sua vita e i suoi sogni sono i motivi della nostra stessa esistenza."


Le altre otto streghe non dissero nulla, ma i loro sguardi stavano comunicando la stessa cosa.


"Bene." Chi Wuyao annuì con un lieve sorriso. In effetti non c'era bisogno di parole inutili tra di loro. "Allora potete andare tutte."


Le streghe radunate si dispersero. Da questo giorno in avanti il loro fato e il mondo stesso in cui vivevano sarebbero cambiati enormemente.


Tutto questo a causa dell'arrivo di Yun Che.


"Giovane maestro Yun, prego."


Chanyi arrivò a fianco di Yun Che, ora mostrava del rispetto deferente.


Quando ripensava al loro incontro nelle rovine infernali centrali, si riempiva di amarezza.


Yun Che gettò un'occhiata verso Chi Wuyao, ma non disse nulla. Si girò e la seguì.


Tuttavia Qianye Ying'er si fermò all'improvviso, si rivolse verso Chi Wuyao e le disse con tono freddo: "Sai proprio come scegliere una data."


"Cosa c'è di sbagliato con la data che ho scelto?" Chiese Chi Wuyao.


Qianye Ying'er mostrò un'espressione piena di emozioni contrastanti e sospirò: "Tra cento giorni ci sarebbe stato il diciottesimo compleanno di sua figlia."


"..." Chi Wuyao rimase sbalordita da questa rivelazione.


"Inoltre ricorda bene queste parole." Il tono di Qianye Ying'er divenne incredibilmente gelido: "Ammetto di esserti inferiore sotto certi aspetti."


"Oh?" Chi Wuyao alzò le sopracciglia mentre mostrava un'espressione divertita.


"Tuttavia è solo perché sono molto più giovane di te. Se fossimo alla stessa età, sicuramente sarei di gran lunga superiore a te!"


Chi Wuyao rise e rispose con voce morbida: "Sei sicura che sia per una differenza d'età?"


Qianye Ying'er si accigliò lievemente.


"Ogni persona nella Divina Regione Settentrionale ti conosce." Disse con tono languido Chi Wuyao. "La leggendaria dea del monarca del Brahma ha un talento eccezionale ed eccelle su tutto. Non c'è nulla che tu non possa ottenere, nessuno che tu non possa ingannare."


"Tuttavia tutti questi risultati sono a causa della tua eccellenza e dei tuoi piani crudeli o perché... il regno del Monarca del Brahma ti sosteneva ogni volta e nessuno avrebbe osato provocarlo?"


"Allora che dire di te?" Rispose con sarcasmo Qianye Ying'er: "La regina diabolica Chi Wuyao. Una donna che è passata da un regno stellare intermedio ad uno superiore per poi diventare un'imperatrice divina, ma che l'ha fatto cavalcando un uomo dopo l'altro. Quanto sei stata saggia e brillante!"


"Ahahahah." Chi Wuyao scoppiò a ridere, ma nessuno in questo universo avrebbe capito il significato dietro la sua risata. Alzò lo sguardo al cielo e disse con tono spensierato: "Più degli uomini sono eccellenti e meno ci saranno donne capaci di attirare la loro attenzione. In tal caso, allora perché una donna non potrebbe considerarli inferiori e usarli come strumenti?"


Qianye Ying'er: "..."


"Ero una comune donna mortale, ma ho sfruttato queste pedine che hanno offerto personalmente. Che fossero il loro setta, le loro vite, le loro famiglie o anche i loro... regni sovrani!"


"Nessun uomo in questo universo osa sottovalutarmi minimamente."


"Così tu, una persona nata nel lusso e che è sempre rimasta al picco dell'universo, sei la persona che è meno degna di sottovalutarmi."


"..." Qianye Ying'er rimase ferma sul posto e non riuscì a ribattere.


"Tuttavia..." Il tono di Chi Wuyao cambiò all'improvviso e ora era pieno di derisione. Le sue emozioni sembravano cambiare continuamente e nessuno poteva prevedere cosa avrebbe fatto dopo. "Non c'è davvero bisogno per te di essermi così ostile e ancora meno di sentirti in pericolo. Dopotutto sei stata tu a rimanergli acanto nei suoi anni più cupi. È qualcosa che nessuno può cambiare."


"E vale lo stesso anche per te."


"...Cosa intendi con questo?" Qianye Ying'er alzò di scatto la testa.


"Bella domanda." Chi Wuyao sorrise mentre stava attraversando i confini del Cielo Spirituale. "Questa è una domanda che devi fare a te stessa, solo tu puoi risponderle con esattezza. Sto solo dicendo assurdità."


Con una risata seducente e attraente al punto da penetrare nelle ossa, Chi Wuyao si allontanò volando mentre Qianye Ying'er rimaneva pensosa nel Cielo Spirituale.
                                


                                



