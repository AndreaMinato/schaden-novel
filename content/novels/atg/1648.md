---
weight: 1648
title: Capitolo 1648 – Giorno dell'Incontro
pubDate: 2025-03-10T08:57:10.481Z
tags:
    - atg
---


<em>Capitolo regolare,
0 in coda, 0/10 donazione
-Schadenfreude</em>


Divina Regione Settentrionale, regno delle Anime Rubate.


Yun Che rimase al centro della regione sacra. Stese un braccio, il suo palmo era rivolto ad un uomo dall'aspetto bellissimo che era seduto a terra con gli occhi chiusi.


Questo era uno dei ventisette Lord Spirituali del regno delle Anime Rubate, Sheng Shiyan.


Poche decine di persone stavano a guardare in silenzio. Se qualcuno le avesse viste, sarebbe rimasto completamente esterrefatto.


La regina diabolica Chi Wuyao, le nove streghe e i ventisette Spiriti Diabolici!


Tutti e trentasette i membri principali del regno erano radunati qui, inclusa la regina diabolica in persona! C'erano tutti.


I ventisette Spiriti Diabolici erano ognuno al comando della loro regione stellare e le nove streghe di rado si trovavano nel regno. Era già incredibilmente raro che fossero radunate tutte in un posto solo, in effetti era un evento che non sarebbe accaduto nemmeno una volta ogni mille anni.


Yun Che ritirò il braccio e dopo che la luce nera scomparì, aveva finito completamente la raffinazione dell'energia.


Sheng Shiyan aprì gli occhi e iniziò a fare circolare la sua Energia Misteriosa. Anche se aveva assistito da tempo alla rinascita di ogni Spirito Diabolico, si riempì di entusiasmo quando percepì il cambiamento sconvolgente avvenuto nel suo corpo.


Non si alzò, anzi, si inginocchiò di fronte a Yun Che e disse con grande emozione: "Ringrazio il giovane maestro Yun per questa benedizione... Non mi rendevo conto di chi avevo davanti e l'ho offesa. Il giovane maestro Yun può fare di come ciò che vuole e non mi opporrò minimamente."


Aveva raggiunto una compatibilità perfetta con l'Energia Misteriosa dell'oscurità nel suo corpo. Questo era un livello che nessuno dei precedenti imperatori divini della regione aveva mai raggiunto.


Anche la parola "benedizione" non era sufficiente a descrivere un dono simile.


Questo era un vero e proprio miracolo, eppure sembrava che Yun Che ci riuscisse con facilità... In effetti lo aveva compiuto ripetutamente!


I presenti si resero conto che l'emozione che provavano di più non era ammirazione o riverenza... era una paura così intensa da farli tremare.


Oggi, nessuno di loro si stupiva più dell'atteggiamento della regina diabolica nei confronti di Yun Che.


Se il regno della Luna Ardente o quello di Yama avessero saputo della sua abilità, sarebbero tornati qui in ginocchio.


Yun Che rimase impassibile mentre si girava.


Per lui tutto il regno delle Anime Rubate non era altro che uno strumento. Li avrebbe usati e loro avrebbero usato lui. Era un rapporto molto semplice e non provava nessun attaccamento nei loro confronti. Tutti gli sforzi che stava facendo oggi erano per il suo tornaconto... In effetti si aspettava un guadagno di gran lunga superiore rispetto all'investimento che aveva fatto.


Ora le nove streghe e i ventisette spiriti diabolici erano rinati.


In altre parole, solo adesso erano diventati veri diavoli.


"I tremilaseicento Cavalieri Spirituali sono i prossimi." Disse con tono annoiato Yun Che. Sembrava che stesse parlando di una semplice faccenda quotidiana.


Ma queste parole furono così scioccanti che tutti e ventisette gli Spiriti Diabolici quasi caddero in ginocchio.


Perfino per loro ottenere questa benedizione era soltanto un sogno, ma ora... voleva dare questo dono a tutti i Cavalieri Spirituali?!


Questa era una follia... vero?


Che sorta di mostro era questo Yun Che?! Era la reincarnazione di uno dei Diavoli primordiali?!


Chi Wuyao disse: "Hanno già iniziato a radunarsi. Potrai iniziare domani."


"Maestra," disse all'improvviso Qing Ying. "Sono tremilaseicento dopotutto. Se li radunassimo tutti in un posto solo, è possibile che ci scopriranno."


"Non sarebbe meglio?" Disse Chi Wuyao mostrando un lieve sorriso.


"Ah?" Qing Ying non capì e la sua espressione divenne perplessa.


"Tuttavia," Chi Wuyao continuò mentre il suo tono cambiava: "Prima di sistemare quella questione, in effetti è meglio nasconderlo per il momento. Solo per impedire complicazioni inutili."


"Prima di incontrare l'Imperatore dell'Eternità, tutti i Cavalieri Spirituali saranno confinati nella regione sacra, quindi non dovete preoccuparvi." Lo disse principalmente per Yun Che e Qianye Ying'er, ma allo stesso tempo, stava avvertendo i ventisette Spiriti Diabolici, le persone che comandavano i cavalieri.


"Regina Diabolica, non si preoccupi." Sheng Shiyan rispose con solennità: "Senza il suo ordine, se anche solo mezza parola trapelasse all'esterno, mi suiciderò per espiare le mie colpe."


"Molto bene." Disse Chi Wuyao. "Da domani, manda cento persone qui ogni giorno. Completeremo la rinascita di tutti i Cavalieri Spirituali in un mese."


"Spostare delle persone è facile, ma sono sicura che sappiate tutti cosa significa... Da questo non dipende solo il fato del nostro regno!"


Il tono di Chi Wuyao non era grave, ma inquietò tutti gli Spiriti Diabolici.


Anche dopo che se ne andarono, un torrente d'emozione imperversò nei loro cuori.


Dopo che tutti e ventisette gli Spiriti Diabolici ricevettero l'ordine e se ne andarono, Ye Li si fece avanti e disse: "Maestra, noi sorelle e il resto degli Spiriti Diabolici abbiamo ottenuto una compatibilità perfetta con l'oscurità. Rimane solo lei."


Proprio mentre finiva di parlare, risuonò una voce fredda e apatica: "Non ne ha bisogno."


"...?" Ye Li rimase sbalordita dalla rivelazione e così anche il resto delle streghe.


Qianye Ying'er lanciò un'occhiata accanto a sé, le sue sopracciglia eleganti si erano aggrottate leggermente.


Chi Wuyao sorrise lievemente, ignorando le reazioni degli altri, e disse: "Yun Che, tre anni sono un periodo troppo breve per i miei adorati bambini. Non potranno crescere in così poco tempo."


"Tuttavia credo che tu abbia un modo per accelerare la loro crescita, no?"


Le sue sopracciglia si inarcuarono mentre scoccava un'occhiata seducente verso Yun Che.


"Naturalmente." Era stata Qianye Ying'er a parlare. Strinse gli occhi mentre diceva: "Lo vuoi sentire?"


Tutte le streghe rivolsero gli sguardi verso di lei con anticipazione. Ormai credevano che Yun Che potesse compiere l'impossibile e realizzare miracoli.


Dopotutto tre anni fa Qianye Ying'er era una Divine Sovereign dalla coltivazione mutilata, ma ora poteva fronteggiare la quarta strega Yao Die.


Tuttavia Chi Wuyao si rese conto quasi istantaneamente del metodo di cui stava parlando. Rise con fare attraente mentre la sua voce diventava morbida: "Meglio di no. È un 'metodo' che appartiene solo a te. Come possono le mie bambine essere così scortese da condividerlo con te?"


"Oh no, in realtà non mi dispiace affatto." Qianye Ying'er mostrò un sorriso ugualmente splendido: "Sarebbe meglio se lo facessero tutte insieme, così potrei ammirare la vera bellezza delle nove streghe del regno delle Anime Rubate. Sarebbe davvero uno spettacolo."


"???" Le nove streghe si scambiarono delle occhiate, ma erano tutte confuse. Sembrava che fossero state attirate in un labirinto nebbioso.


Chi Wuyao strinse i suoi splendidi occhi e sembrava sia intrigata che stupita dalla reazione di Qianye Ying'er. Tuttavia sembrò rendersi conto di qualcosa e mostrò un sorriso seducente: "Oh, allora è così. Divertente... davvero divertente. Una dea dalle ali tarpate. Come può tollerare di vedere altre persone sfoggiare le loro splendide ali intatte?"


"Di cosa sta parlando la maestra?" Wu Yu mandò una trasmissione del suono con cautela.


"Non lo so." Chanyi scosse la testa: "Probabilmente... stanno parlando di come la forza misteriosa di Yun Qianyin è stata mutilata prima. Così la maestra starà parlando di un suo punto dolente."


"Ah?" Yu Wu divenne ancora più confusa.


"..." Qianye Ying'er si agitò e strinse i denti. Non disse nulla, ma rivolse uno sguardo pericolosamente gelido a Chi Wuyao.


"Dì a tutte loro di seguirmi." Disse all'improvviso Yun Che.


Il duello silenzioso di Chi Wuyao e Qianye Ying'er fu interrotto da queste parole. La regina diabolica si rivolse verso Yun Che, le sue labbra si aprirono lievemente. Mostrò un'espressione di stupore esagerato: "Non le aiuterai davvero tutte... ad aumentare... la loro coltivazione... no?"


"Se le prenderai tutte in una volta, non temi... che non riuscirai a resistere?"


Yun Che le lanciò un'occhiataccia: "Ho un metodo per aiutarle ad aumentare velocemente la loro forza, ma non lo farò qui, né ora."


"Oh?" Lo sguardo di Chi Wuyao divenne pensoso.


"Non sei interessata alla 'Calamità e Tragedia'?" Disse lentamente Yun Che, ogni sua parola era cupa e pesante: "Così per la prima volta, lascerò che siano un tramite per questa oscurità!"


Questa non era una domanda, ma una dichiarazione.


La formazione Calamità e Tragedia, la formazione registrata nella parte intermedia della Calamità dell'Oscurità Eterna. Tuttavia, fino ad ora, Yun Che non aveva avuto la sicurezza di poterla controllare. Di conseguenza non aveva mai cercato di usarla su Qianye Ying'er visto che non poteva garantirne la sicurezza.


Questa era la prima volta che aveva deciso di usarla e l'avrebbe messa alla prova usando le nove streghe.


Le arti del Dio Malvagio potenziavano il fisico, permettendo di superare i propri limiti senza nessuna restrizione e facendogli mostrare un potere indescrivibile.


La Calamità dell'Oscurità Eterna invece si concentrava principalmente nel controllare gli altri... e questo includeva ogni forma di oscurità.


In quanto potere dello stesso livello, in un mondo privo di Veri Dei, era davvero impareggiabile.


Dalla risposta di Qianye Ying'er, era chiaro che nemmeno lei sapesse dell'esistenza di 'Calamità e Tragedia'. Era ovvio che Yun Che non l'avesse mai usato su di lei. Data l'astuzia di Chi Wuyao, come poteva non rendersi conto che Yun Che voleva usare le nove streghe... le persone più importanti al suo fianco, per condurre un esperimento.


Ma non rifiuto, invece una strana luce nera brillò nei suoi occhi. A parte Yun Che, era la sola al mondo che capiva davvero cosa significava Calamità e Tragedia.


Il potere miracoloso che aveva perfezionato la compatibilità delle streghe con l'oscurità era solo uno dei poteri elementari della Calamità dell'Oscurità Eterna.


Calamità e Tragedia era una delle sue abilità intermedie, quindi ci si poteva immaginare quanto fosse formidabile.


"Bene." Disse con tono allegro Chi Wuyao. "Dato che hai mostrato un interesse del genere, come posso rifiutare."


Si girò verso le nove streghe e disse: "D'oggi in avanti, le parole di Yun Che avranno lo stesso valore delle mie. Dovete tutte ubbidirgli come fate con me."


Tutti, incluso Yun Che, rimasero scioccati.


Anche se l'aveva detto con semplicità, indubbiamente aveva dato il controllo dell'intero regno a Yun Che.


Capire una persona era estremamente difficile e fidarsi era ancora più arduo. Sia Yun Che, oltraggiato dall'Imperatore Divino dell'Eternità, sia Qianye Ying'er, abbandonata da suo padre, erano ben consapevoli di questo.


L'indescrivibile ed enigmatica Chi Wuyao era sempre in guardia con gli altri.


Era l'ultima persona da cui ci si poteva aspettare una decisione così audace da sembrare quasi folle.


"Oh? Avete qualche domanda?" Chiese con un lieve sorriso Chi Wuyao.


"No, ubbidiremo agli ordini della maestra." Jie Xin e Jie Ling furono le prime a parlare.


"Ma... cos'è esattamente questa 'Calamità e Tragedia'?" Chiese Ye Li con un'espressione grave.


"Lo scoprirete molto presto." Disse Chi Wuyao con un sorriso misterioso. "Il giorno in cui potrete controllare liberamente quel potere sarà anche il giorno... in cui potrete entrare nei regni della Luna Ardente e dello Yama."


Le parole di Chi Wuyao dissiparono ogni dubbio nei cuori delle streghe, lasciando solo determinazione.


.....


Il tempo passò velocemente e trascorsero cento giorni in un batter d'occhio.


Nessuno sapeva com'erano andate le trattative tra Chi Wuyao e Zhou Xuzi, ma alla fine era stata stabilita una data, proprio "cento giorni dopo".


La sua previsione era stata così accurata da fare rabbrividire.


Una volta passata un'ora dopo la mezzanotte, Yun Che si destò dal suo breve riposo. Luci cupe e selvagge tremarono nei suoi occhi e ci vollero diversi secondi per farle scomparire lentamente.


Oggi era il giorno in cui Chi Wuyao e Zhou Xuzi avrebbero fatto il loro accordo.


Se Yun Wuxin fosse stata ancora viva, sarebbe stato il suo diciottesimo compleanno.


"Andiamo." Disse Qianye Ying'er, accanto a lui.


Yun Che si alzò e camminò lentamente. Un'energia oscura fioca si arricciò attorno ai suoi piedi ad ogni passo.


Aprì le porte della sala e trovò Chi Wuyao. Era già qui da un po' di tempo. Quando vide i due, si girò: "Andiamo. Ho aspettato fin troppo tempo. Mi chiedo quanto sia cresciuto quel Zhou Xuzi negli ultimi diecimila anni."


Un'arca misteriosa cupa lunga oltre trecento metri discese a terra. Le grandi streghe Jie Xin e Jie Ling, e la settima strega Huan Jin li stavano già aspettando. Sembrava che li avrebbero accompagnati durante questo viaggio.


L'arca misteriosa salpò e volò verso sud. Era un viaggio estremamente lungo, ma l'imbarcazione era abbastanza veloce. Dopotutto la persona più ansiosa era Zhou Xuzi.


Yun Che era sulla poppa dell'arca misteriosa mentre osservava il vasto e sconfinato mondo oscuro di fronte a sé. Non disse nulla durante il viaggio e aveva tenuto le mani strette.


Imperatore dell'Eternità Zhou Xuzi...


La persona che aveva distrutto tutto ciò che aveva, la persona che l'aveva fatto precipitare in questo incubo crudele e pieno di dolore... L'avrebbe rivisto dopo tre anni.


Era chiaramente troppo presto, non era l'opportunità migliore che poteva cogliere, ma non poteva più trattenersi, non poteva più controllare le sue emozioni!
                                


                                



