---
weight: 1650
title: Capitolo 165 - Assassini
pubDate: 2024-05-29T11:27:25.202Z
tags:
    - atg
---




CAPITOLO SPONSORIZZATO, ringraziamenti a Corvis88 :)




Il mondo era vasto, più persone si incontravano e si ampliavano le proprie vedute. Da Floating Cloud City, a New Moon City, alla Città Imperiale Ventoblu fino all'Heavenly Sword Villa; Yun Che aveva ridefinito più volte il concetto di genio. Oggi senza saperlo era venuto a contatto con il vero numero uno della giovane generazione del Ventoblu Empire. Era colto, raffinato e senza difetti.


Se si provocasse l'ostilità di un uomo del genere, sarebbe senz'altro molto più spaventoso delle persone sprezzanti e prepotenti.


Yun Che trascorse tutto il pomeriggio ad occuparsi delle sue ferite e il cielo si era già oscurato quando uscì dal Palazzo Imperiale. A causa del parassita di Cang Wanhe, Lan Xueruo era incredibilmente preoccupata, quindi Yun Che non le permise di accompagnarlo fuori e se ne andò per conto suo dirigendosi verso il Palazzo Profound Ventoblu.


Era tarda notte e non c'erano molti passanti per strada. Le ferite interne che aveva ricevuto Yun Che non erano lievi e anche se possedeva la Grande Via del Budda non era riuscito a riprendersi completamente in un solo pomeriggio. Così non usò la sua profound energy e camminò normalmente, quando arrivò a metà strada, svoltò all'improvviso e camminò tranquillamente verso est.


Yun Che si fermò solo dopo essere arrivato in uno spiazzo deserto. Fissò in avanti e disse, "Esci fuori."


Dopo un po' di tempo sentì uno sbuffo freddo dietro di sé e dei passi.


Yun Che si girò e vide un giovane vestito di nero. Non era alto e sembrava avere circa vent'anni. Il suo sguardo era impassibile e il modo in cui stava guardando Yun Che era funereo, come se stesse guardando un cadavere.


L'aura della profound energy che proveniva dal suo corpo era molto ricca e sorpassava di gran lunga quella di Yun Che... e perfino quella di Murong Yi, che era al nono livello del True Profound Realm!


Yun Che non mostrò alcuna traccia di paura, incrociò le braccia e rise freddamente, "Ce n'è ancora un altro con te, non è vero? Mostrati anche tu, non hai nemmeno il coraggio di farti vedere dopo avermi seguito per così tanto tempo?"


"Ahahahah!" Non appena Yun Che finì di parlare, si sentì una risata folle. Subito dopo un giovane vestito di bianco uscì fuori dal suo nascondiglio dietro un albero. Era Feng Baiyi.


"Yun Che, stavo avendo problemi a trovare un posto dove ucciderti senza lasciare traccia. Non mi aspettavo che avresti trovato tu stesso un posto così buono per la tua tomba. Sei un idiota o un pazzo?"


"Tomba?" Yun Che sorrise leggermente mentre guardava Feng Baiyi e il giovane vestito di nero. "Vero, questo è un buon posto per una tomba, ma non l'ho trovato per me, piuttosto per voi due."


L'espressione di Feng Baiyi si incupì e rise freddamente, "Sei ad un passo dalla morte eppure continui a fare lo spaccone. Così sia allora. Non c'è bisogno di dire altro ad un uomo morto; Xuelang uccidilo!"


Xuelang? Quando Yun Che sentì questo nome lo richiamò alla memoria istantaneamente... Era uno dei nomi presenti nella Classifica Celeste ed era al settimo posto! La profound strength che possedeva era al picco del decimo livello del True Profound Realm.


Nel momento in cui Feng Baiyi diede l'ordine, Xuelang scagliò in avanti una spada sottile dalla lama rossa. 
Sotto il cielo notturno, un'ombra nera sfrecciò per il campo. L'arma schizzò in avanti come un serpente velenoso, puntando alla gola di Yun Che.


Gli attacchi di Xuelang erano netti e precisi, rapidi come un lampo!


Gli occhi di Yun Che emanarono un forte intento omicida. Attivando Ombra del Dio Stellare, balzò in aria e schivò l'attacco nemico. A mezz'aria Yun Che si irrigidì e un dolore acuto gli percorse il petto.


Usare la sua profound energy gli aveva momentaneamente provocato una fitta.


Devo finire velocemente questa battaglia... Yun Che si afferrò il petto per un attimo. Con un cenno della mano apparì la Spada Colossale del Signore Supremo e le fiamme rosse-dorate della fenice iniziarono ad avvolgere il suo corpo.


Nel momento in cui aveva capito di aver mancato il bersaglio, Xuelang cambiò velocemente direzione. Sollevando la sua spada rossa, fece un affondo verso Yun Che, che stava discendendo dal cielo.


"Muori... Empyrean Dance of the Phoenix Wing!"


Le fiamme della fenice vorticarono attorno al suo corpo e formarono delle ali sulla sua schiena, portando con sé un'ondata di calore spaventosa mentre Yun Che si precipitava su Xuelang.


Il punto forte di Xuelang stava nella rapidità, ma Yun Che era apparso improvvisamente di fronte a lui.
La velocità che aveva mostrato era simile a quella di una meteora cadente. Non riuscì a reagire in tempo e l'impatto fu terrificante.


Subito dopo si sentì un'esplosione. Una grossa palla di fuoco divampò tra Yun Che e Xuelang, disperdendo immediatamente l'immagine residua della spada scarlatta. L'arma di Xuelang si spaccò in tre pezzi, come se fosse un metallo di scarto.
Lo slancio dello spadone di Yun Che non diminuì mentre colpì brutalmente la vita di Xuelang.


Bang!!


La profound energy protettiva di Xuelang si ruppe come un foglio di carta. Mentre urlava le sue costole e le sue vertebre furono fatte a pezzi e volò all'indietro come un sacco rotto. Il sangue e gli organi interni schizzarono via separandosi in due sezioni e cadendo a terra di fronte a Feng Baiyi.


"Co... Cosa?"


Feng Baiyi arretrò di due passi. Guardando il cadavere a terra, perse il suo ghigno orgoglioso e mostrò un'espressione inorridita.


Feng Baiyi aveva pensato che Murong Yi avesse perso contro Yun Che perché aveva sottovalutato il nemico. Aveva anche fornito un'analisi dettagliata dei motivi del suo fallimento. Era ancora più sicuro che avrebbe potuto uccidere Yun Che in dieci mosse... Il motivo per cui aveva portato Xuelang era perché non voleva sporcarsi le mani e lasciare delle prove. Allo stesso tempo era anche per essere certo di poterlo assassinare.


Aveva cercato di prevedere diverse situazioni, pensando ai modi che Yun Che avrebbe potuto usare per scappare. Mai si sarebbe immaginato che Xuelang, che era più forte di Murong Yi, sarebbe stato ucciso da Yun Che in un solo colpo!


"Feng Baiyi, è il tuo turno!" Disse freddamente Yun Che. Puntando la spada verso Feng Baiyi, si avvicinò lentamente. Prima, quando aveva attivato l'Empyrean Dance of the Phoenix Wing, la sua ferita interna si era aggravata leggermente e al momento stava sopportando un dolore incredibile. Tuttavia la sua espressione era calma come sempre...
Nonostante non fosse al pieno delle forze poteva comunque uccidere Feng Baiyi!


"Yun Che, credi... di potermi uccidere!?" Nonostante Feng Baiyi fosse ancora arrogante come prima, il suo volto era impallidito e la sua voce tremava. La posizione di Xuelang nella Classifica Celeste era superiore di trenta livelli rispetto alla sua, ma era stato smembrato in un solo colpo. Come poteva non essere spaventato?


Guardando Yun Che avvicinarsi, Feng Bai gridò all'improvviso. Tirò fuori una lancia lunga di colore verde e una tempesta di vento cominciò a vorticare attorno alla sua lancia mirando verso il collo del suo nemico.


"Blue Dragon Stirring Sea!"


Come Murong Yi, anche Feng Baiyi si allenava nella "Blue Dragon Spear Art".


Di fronte ad un attacco di lancia ancora più forte di quello di Murong Yi, Yun Che sorrise freddamente. Allora il motivo per cui aveva sofferto una ferita da questo attacco era stato principalmente a causa dell'attacco a sorpresa di Murong Yi. Comunque al momento aveva il suo spadone in mano, come poteva avere problemi ad affrontare un colpo simile?


"Fo***ti!"


Senza nemmeno preoccuparsi dell'attacco del suo nemico e senza usare una tecnica profound, Yun Che menò un fendente. Era un attacco orizzontale che portava con sé una forza molto più potente del "Blue Dragon Stirring Sea", che fu disperso con uno scoppio.


Feng Baiyi era spiazzato... Il momento in cui Yun Che aveva usato la sua spada, comprese finalmente quanto era terribile. 
Allo stesso tempo capì perché Murong Yi e Xuelang erano stati sconfitti miserabilmente dal suo spadone. Questo perché l'onda d'urto che l'arma portava con sé era forte come un'onda anomala... Murong Yi o Xuelang non avevano potuto schivare, sotto questa terrificante pressione non potevano quasi muoversi, figuriamoci schivare o contrattaccare.


Gli spadoni davano un'impressione tirannica e piena di furia, ma ogni colpo sarebbe stato lento e avrebbe lasciato dei punti deboli.
Tuttavia Yun Che la maneggiava come se fosse una spada leggera!


L'attacco di Feng Baiyi fu completamente disperso e un'ampia forza lo assalì direttamente, impattando sulla sua lancia, che si piegò istantaneamente e volò via dalle sue mani. Sentì come se il suo corpo fosse stato colpito da una forte mazza mentre una forza lo trapassò, distruggendo decine dei suoi meridiani.


"Aaah!"


Feng Baiyi urlò mentre il suo corpo volò via e urtò violentemente contro l'albero dietro cui si era nascosto prima. Il tronco tremò per un momento e le foglie cominciarono a cadere a terra.


Feng Baiyi si accasciò a terra e sputò due boccate di sangue, non riusciva a rialzarsi.


Le ferite interne di Yun Che si aggravarono ulteriormente e il suo volto impallidì mentre un sottile rivolo di sangue sgocciolò dall'angolo della sua bocca. Non perse tempo e menò un fendente verso il collo di Feng Baiyi. Se il suo attacco fosse andato a segno, sarebbe stato sufficiente per farlo a pezzi.


Mentre la morte si avvicinava, Feng Baiyi cercò di farsi piccolo e allo stesso tempo gridò terrorizzato, "Zio Fang, salvami!"


Nel momento in cui Feng Baiyi urlò, si sentì il ruggito di un vecchio provenire dal cielo,
"Ragazzo! Non osare ferire il mio giovane maestro!"


Dalla voce proveniva una forza imponente come una montagna che premette su Yun Che. Era qualcosa che il ragazzo non poteva sperare di bloccare, se avesse fatto un altro passo sarebbe stato sbriciolato da quella pressione.


Nonostante Yun Che ne fosse rimasto scioccato, non perse tempo e usò velocemente Ombra del Dio Stellare per ritirarsi. Usando tutte le sue forze per fermare quell'assalto frontale, scappò dal raggio di quella forza opprimente, ma ne aveva comunque risentito. Sbuffò freddamente mentre continuava a saltare all'indietro per oltre sessanta metri; solo allora riuscì a sbarazzarsi dell'influenza di quell'energia spaventosa.


Di fronte a Feng Baiyi c'era un vecchio vestito di nero con una barba grigia. La sua comparsa permise a Feng Baiyi di sospirare di sollievo. Poi gridò come un pazzo, "Zio Fang, sbrigati e uccidilo. Uccidilo!"


Le famiglie di Feng Baiyi e Murong Yi erano in buoni rapporti da molte generazioni, quindi naturalmente le sue origini non erano inferiori a quelle di Murong Yi. Con un supporto del genere, in quanto figlio della prima moglie, la sua sicurezza sarebbe stata di vitale importanza, per questo ci sarebbe stato sempre qualcuno di potente a proteggerlo. E questo vecchio Fang era la guardia di Feng Baiyi.
Ma il suo ruolo era solo di proteggerlo di nascosto, non di ricevere ordini da Feng Baiyi; non avrebbe interferito con le sue azioni, sarebbe comparso soltanto quando il ragazzo fosse stato in grave pericolo.


Yun Che si strinse il petto affannato. Nelle profondità della sua mente risuonò la voce di Jasmine, "Terzo livello dell'Earth Profound Realm. Non è qualcuno che puoi affrontare."


Il vecchio squadrò con rabbia Yun Che e disse, "Ragazzo, se avessi voluto risparmiare il giovane maestro dopo averlo ferito, allora non mi sarei intromesso. Ma sei stato davvero così spietato da volergli dare il colpo di grazia, non puoi biasimarmi se ti ucciderò!"


"Eheh!" Yun Che rise con distacco. "Uccidermi? Tu da solo non ne sei degno!"







