---
weight: 16510
title: Capitolo 1651 – Contatto Preliminare
pubDate: 2025-03-10T08:57:10.481Z
tags:
    - atg
---


<em>Capitolo regolare,
0 in coda, 0/10 donazione
-Schadenfreude</em>


Clap! Clap! Clap!


Chi Wuyao applaudì lentamente. "Come previsto, le mie bambine non si possono nascondere da te."


Ma era rimasta un po' sorpresa dalla velocità con cui le aveva scoperte. Dopo che la compatibilità con l'Energia Misteriosa dell'oscurità di Jie Xin e Jie Ling era migliorata, il loro potere era aumentato di molto. Innanzitutto erano molto più abili nel nascondersi, senza menzionare che al momento erano in un ambiente oscuro.


"Se non mi importasse di nascondere le mie tracce e impedire agli altri di rubare il mio bottino, avrei già spostato metà del mio regno con me per incontrarti. Dopotutto sei la figura più sacra delle tre regioni divine e io sono la monarca malvagia dei diavoli, 
Ho consumato tutte le mie energie solo a mantenere la calma e a non farmi venire un attacco di cuore."


Zhou Xuzi non sembrava irritato dalle provocazioni della donna. La sua espressione sembrava rigida e maestosa: "Sai che non avrei potuto fare questo scambio se gli Imperatori Yama o della Luna Ardente si fossero presentati, quindi perché devi dire queste sciocchezze? Un momento di piacere è davvero così importante per te?"


Stava parlando a Chi Wuyao, ma il suo sguardo era incollato al giovane accanto a lei come un magnete. Yun Che non aveva smesso di dimenarsi fin dall'inizio dell'incontro e ogni volta che il giovane lo guardava... sembrava che non vedesse l'ora di ridurlo in mille pezzi.


"Va bene." Chi Wuyao smise di sorridere, come se avesse accettato il monito di Eternità. Un'aura che poteva appartenere solo ad un Imperatore Divino permeò le sue parole: "Ho portato la persona che stai cercando. Hai portato la mia ricompensa?"


Zhou Xuzi stese una mano e aprì il palmo. Una luce viola apparì immediatamente di fronte agli occhi di tutti.


Il bagliore non era particolarmente forte o accecante, ma era più puro delle stelle più brillanti e poteva penetrare l'oscurità attorno, tingendola di viola.


Insieme alla luce, emanava un'aura antica che sembrava capace di contenere il mondo intero.


Era energia primordiale!


Se fosse stata qui, Qianye Ying'er sarebbe rimasta scioccata.


Questo perché Zhou Xuzi aveva portato del Divino Midollo Indomato!


Secondo le antiche note della Divina Regione Orientale, il Divino Midollo Indomato era un oggetto sacro che si era estinto molto tempo fa.


Era già rimasta molto scioccata quando ne aveva trovato uno.


Nessuno nel Regno degli Dei sapeva che l'imperatore divino stesse nascondendo un tesoro simile.


Pensandoci, probabilmente non era così sorprendente. Naturalmente il regno dell'Eternità avrebbe fatto del suo meglio per tenerlo segreto.


Incantata dalla luce viola, Chi Wuyao non distolse lo sguardo dal Divino Midollo Indomato per un bel po' di tempo. La sua avidità e il suo entusiasmo erano palpabili perfino attraverso la foschia nera che copriva il suo viso.


"Così splendido. Anche l'oscurità più bella sembra lieve di fronte alla sua luce." Chi Wuyao sospirò con emozione. Stava ancora fissando il Divino Midollo Indomato come se il suo sguardo si fosse sciolto in quell'oggetto sacro. Non voleva separarsene nemmeno per un momento.


All'improvviso, la luce viola scomparì. Il Divino Midollo Indomato era sparito dalla mano di Zhou Xuzi.


Non c'era niente di più allettante di tesoro a portata di mano e Zhou Xuzi lo sapeva meglio di chiunque altro. Dieci mesi fa, quando aveva mandato Tai Yin e Zhu Liu nel Regno Divino dell'Inizio Assoluto, dando loro anche il Calderone del Grande Vuoto per aumentare le loro possibilità di successo, era per rubare il frutto divino dai draghi e fonderlo con il Divino Midollo Indomato che aveva nascosto dal resto del mondo. Aveva sperato di poter ricreare la mitica pillola Indomata del Mondo.


Non avrebbe badato a spese per Zhou Qingchen.


Ma non solo Tai Yin e Zhu Liu avevano fallito, avevano perso la vita e anche il Calderone del Grande Vuoto. Secondo l'onorabile Qu Hui, entrambi gli oggetti erano caduti nelle mani di Yun Che e questo significava che il Divino Midollo Indomato aveva perso la maggior parte del suo valore.


Ma non oggi. Oggi era la migliore pedina di scambio che possedeva per salvare Zhou Qingchen.


Nessuno al mondo avrebbe potuto resistere a questo tesoro. Nessuno. Specialmente visto che poteva essere l'ultimo del suo genere nell'intero Caos Primordiale.


"Mi hai detto che Yun Che ha il potere di eliminare l'energia dell'oscurità dentro mio figlio." Disse Zhou Xuzi. Non avrebbe mai corso un rischio così enorme altrimenti. "Spero... che non sia solo un inganno."


"Imperatore Divino dell'Eternità, non hai visto personalmente i miei poteri molti anni fa? Mi stai sottovalutando?"


Chi Wuyao afferrò la testa di Yun Che e mandò una terrificante quantità di energia nera nel suo corpo. L'uomo smise di dimenarsi e le sue grida cessarono.


Chi Wuyao sollevò Yun Che come una bambola di pezza, facendolo raddrizzare lentamente, ma le sue braccia si erano afflosciate ai suoi fianchi. L'energia nera che copriva il suo capo si stava dissipando velocemente, ma i suoi occhi non avevano più la loro solita luce.


"Yun Che dimmi." Chiese Chi Wuyao: "Chi merita di morire più di chiunque altro in questo mondo?"


Yun Che rispose con fare rigido e robotico: "Il vecchio... cane... Eternità..."


L'espressione di Zhou Xuzi non cambiò, ma ritirò lievemente le sue dita.


"Sei tu ad aver trasformato Zhou Qingchen in un diavolo?" Chiese di nuovo Chi Wuyao.


"Sì." Rispose Yun Che.


"Significa anche che sai come farlo tornare normale?"


"Sì."


La risposta di Yun Che era roca e robotica, ma era ciò che Zhou Xuzi desiderava sentire perfino nei suoi sogni.


Sorprendentemente, Zhou Qingchen, la vittima che avrebbe dovuto provare più entusiasmo di chiunque altro, reagì a stento sentendo questa rivelazione, come se fosse ancora incantato dalle parole della regina diabolica.


Una volta spariti i suoi dubbi, Zhou Xuzi si rilassò, come se sulle sue spalle si fosse levato un peso di un miliardo di tonnellate. Ogni poro del suo corpo stava tremando di gioia.


L'aura della Regina Diabolica copriva tutto il corpo di Yun Che, così non aveva dubbi che il giovane al momento fosse sotto l'effetto della tecnica dell'Anima Rubata, e questo significava che ciò che stava dicendo poteva essere solo la verità.


Lui e Qianye Fantian avevano combattuto contro Chi Wuyao insieme decine di migliaia di anni fa. "Spaventoso" non era nemmeno sufficiente a descrivere quanto era terribile il suo potere.


Tutti sapevano che Yun Che aveva una potente anima del drago, ma era stato comunque affetto dal Marchio del Suicidio del Brahma di Qianye Ying'er fino a quando Shen Xi non l'aveva rimosso.


Inoltre, Qianye Fantian stesso aveva detto che il potere spirituale di Chi Wuyao era di gran lunga superiore al suo ed era così strano che era impossibile comprenderlo per lui.


Nemmeno l'Imperatore del Cielo Limpido era riuscito a sfuggire ad una "morte improvvisa" decine di migliaia di anni fa. Era fin troppo facile per questa regina diabolica controllare qualcuno al livello di Yun Che.


"Quindi? È abbastanza chiaro per te?" Chiese Chi Wuyao.


Ora Yun Che era davvero sotto il suo controllo. Non era una recita.


Sarebbe stato impossibile ingannare qualcuno al livello di Zhou Xuzi.


Tuttavia... questo non significava che Chi Wuyao aveva tutto il potere.


Il novantanove per cento dell'anima di Yun Che era stata "rubata" da Chi Wu, ma c'era un un per cento che apparteneva ancora a lui ed era tutto ciò di cui aveva bisogno per rompere l'incantesimo se lo avesse desiderato... perché aveva la Calamità dell'Oscurità Eterna!


Quest'arte poteva controllare qualsiasi energia oscura e questo includeva anche le anime!


Dato che era un potere che aveva superato le aspettative perfino dei Veri Dei, era impossibile che Zhou Xuzi potesse smascherarlo.


Il Divino Midollo Indomato riapparì nelle mani dell'Imperatore Eternità, tingendo di nuovo l'oscurità di un viola misterioso. Zhou Xuzi disse con solennità: "Ordina a Yun Che di rimuovere l'oscurità nel corpo di mio figlio. Una volta che il processo sarà completo ti darò l'ultimo Divino Midollo Indomato al mondo!"


Chi Wuyao strinse gli occhi per poi ridacchiare seduttivamente: "Credi che sia una bambina di tre anni Imperatore Divino dell'Eternità? Mi darai davvero il Divino Midollo Indomato una volta che tuo figlio verrà curato?!"


Zhou Xuzi dichiarò con solennità: "Sono l'Impertore Divino dell'Eternità e la mia parola sarà salda come un mandato celeste! Giuro che non mi rimangerò questa processa, anche se sei la regina diabolica!"


Non era una vanteria. Nessuno avrebbe dubitato del suo onore nelle tre Regioni Divine.


Ma Chi Wuyao iniziò a ridere fragorosamente, in modo incontrollabile, come qualcuno che aveva sentito una battuta divertente: "Salda come un mandato celeste? Ahahahah! Sei sicuro di essere così affidabile?"


"Guarda dietro di me. Guardalo e dimmi di nuovo quanto sei affidabile." La rettitudine, la compostezza e l'orgoglio di Zhou Xuzi crollarono quando sentì queste parole. Per molto tempo non riuscì a rispondere.


Yun Che era caduto nelle mani di Chi Wuyao. Avrebbe scoperto tutti i suoi segreti e il ricordo più intenso e pieno d'odio che possedeva Yun Che riguardava a come aveva l'Imperatore Divino aveva infanto la sua promessa. Era impossibile che Chi Wuyao non lo sapesse.


La sua reputazione come Imperatore Divino più morale al mondo, il fatto che la sua promessa equivalesse ad un mandato celeste... non era nient'altro che uno scherzo di fronte alla Regina Diabolica.


"Cosa succede? Il gatto ti ha mangiato la lingua?" Chi Wuyao sogghignò per poi continuare: "Yun Che vi ha salvato tutti quanti e non sto solo parlando delle vostre vite. Senza di lui avreste perso anche le radici sotto i vostri piedi."


"Ma quando ha rivelato l'Energia Misteriosa dell'oscurità, ti sei rivoltato contro di lui e hai finto che non ti avesse mai salvato la pellaccia. Scommetto che hai impedito che si diffondessero notizie di come ha salvato l'universo, vero? Non è tutto. Sei stato tu ad incoraggiare le tre regioni divine a dargli la caccia e sei il motivo per cui non è rimasto nemmeno un briciolo del suo pianeta natale!"


L'espressione del Divino Imperatore dell'Eternità cambiò più volte... ma non era sorpreso. Chi Wuyao aveva rubato l'anima di Yun Che, così era solo naturale che fosse così informata.


"Anche tuo figlio è un portatore di Energia Misteriosa dell'oscurità, ma invece di ucciderlo e ripulire il mondo dall'impurità come il giustiziere che sei, hai nascosto la verità a tutti i costi, sei corso qui e hai portato l'unico Divino Midollo della Divina Regione Orientale per fare un patto con me, un'imperatrice di diavoli... ahimè, ahimè."


"Da un lato, abbiamo un messia che non solo ha salvato le vostre vite, ma l'intero Regno degli Dei. Dall'altra abbiamo un verme che ha consumato innumerevoli risorse e non ha dato nessun contributo a questo mondo. Ma questa discriminazione... Sei sicuro di non aver commesso un errore? Forse li hai confusi? Non potrebbe essere forse perché uno di loro è tuo figlio.... Tuo figlio! Ahahahah! Imperatore dell'Eternità, definirti uno spudorato ipocrita sarebbe troppo gentile e vuoi che credi alla tua cosiddetta 'parola'?"


"La Divina Regione Orientale dev'essere un posto orribile se venera uno spregevole come te."


Zhou Xuzi sapeva che Chi Wuyao stava cercando di metterlo in svantaggio, ma le sue parole lo avevano comunque addolorato. Dovette inspirare profondamente per diverse volte prima di calmarsi un po': "Cosa vuoi regina diabolica?"


Non l'avrebbe assecondata, non voleva nemmeno difendersi. Tutto ciò che desiderava era non sentirne più parlare.


"Oh, è molto semplice." Disse Chi Wuyao. "Potrebbe essere la Divina Regione Settentrionale, ma non mi approfitterò di te. Metteremo entrambi gli oggetti nelle nostre rispettive barriere. Poi le fonderemo. Infine ritireremo la nostra energia allo stesso tempo e otterremo ciò che desideriamo."


"In questo modo la barriera rimarrà anche se uno di noi sta tramando qualcosa e ritiri 'accidentalmentÈ il suo potere in seguito. Nessuno otterrà ciò che desidera a meno che non scioglieremo la barriera insieme. È uno scambio equo, non credi?"


"No... no!" Zhou Xuzi rifiutò subito il suo suggerimento: "Il Divino Midollo Indomato è un oggetto inanimato, ma non Yun Che! Una volta che il Divino Midollo Indomato entrerà in tuo possesso, sarà tuo, ma Yun Che sarà ancora influenzato dal tuo incantesimo!"


"Devi stare scherzando." Chi Wuyao sogghignò lievemente: "Se sciogliessi il mio incantesimo, credi che Yun Che salverà tuo figlio? Preferirebbe morire."


"Ma se non darai l'ordine, mio figlio non verrà salvato e perderei comunque il Divino Midollo Indomato. Non è giusto." Disse Zhou Xuzi. "Puoi non fidarti di me, ma non c'è nemmeno motivo per cui mi debba fidare di te."


"Allora possiamo aspettare. Posso rimanere così per tutto il giorno." Chi Wuyao non era preoccupata minimamente. Si girò verso Yun Che, arricciò lievemente le labbra e gli toccò il volto. Poi iniziò ad accarezzarlo con fare seducente.


"Che bravo ragazzo." Disse con voce mielosa: "Se potrò estrarre il suo potere origin del Dio Malvagio, non mi importerebbe perdere perfino un milione di Divini Midolli Indomati."


"In effetti mi preoccupa proprio che il vecchio lì ti faccia del male o ti uccida perfino una volta che ti consegnerò. Sarebbe davvero brutto, non credi?"


Sospirò piano e la sua voce divenne sempre più bassa. Poi si avvicinò a Yun Che e rivelò i suoi denti color perla e la sua lingua rosa... e gli leccò il collo.
                                


                                



