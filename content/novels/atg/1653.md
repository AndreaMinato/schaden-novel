---
weight: 1653
title: Capitolo 1653 – Dente Per Dente
pubDate: 2025-03-10T08:57:10.482Z
tags:
    - atg
---


Capitolo regolare, 0 in coda, 0/10 donazione


-Alstor






“Qing… Qingchen!”


L’Imperatore dell’Eternità spalancò gli occhi così tanto che sembravano sul punto di esplodere. Dava l’impressione di stare per svenire.


Gli occhi di Yun Che brillavano con un’aura diabolica. I suoi capelli neri fluttuavano alle sue spalle, e la sua Energia Misteriosa ribolliva come una violenta fiamma oscura.


L’odio nel suo sguardo faceva sembrare i suoi occhi due lame diaboliche, immerse nei laghi di sangue dell’inferno. Sembrava impaziente di tagliare l’Imperatore dell’Eternità in tanti, piccoli pezzi, nel metodo più crudele e doloroso che riuscisse a immaginare.


Dell'Energia Misteriosa Oscura sorgeva dalla mano con cui Yun Che stringeva il collo di Zhou Qingchen. In effetti, metà della carne del suo collo era già stata corrosa e carbonizzata.


Sospeso a mezz’aria, il Principe stava tremando violentemente da dolore, con gli occhi rovesciati all’indietro. Tuttavia, la stretta di ferro intorno alla sua gola gli impediva persino di gemere.


“Yun Che, tu…” Zhou Xuzi fece un passo in avanti, ma subito dopo si fermò. Aveva la bocca spalancata, e la sua voce era più roca che mai.


Chi Wuyao giunse tranquillamente accanto a Yun Che e infuse nella sua aura la propria Energia Misteriosa. Un oscuro campo di forza invisibile schiacciò il petto di Zhou Xuzi, impedendogli di avvicinarsi ulteriormente a Yun Che.


Lo shock e la confusione nella mente di Zhou Xuzi erano come un gigantesco tsunami, così grande da coprire il cielo stesso. Tuttavia, non poteva certo fraintendere il gesto di Chi Wuyao. Capì quasi immediatamente cosa fosse successo.


“Tu… Tu…” balbettò Zhou Xuzi. Non poteva immaginare quanto fosse distorta la sua espressione, in quel momento.


Crack!!


Un rumore di ossa spezzate raggiunse subito dopo le orecchie di tutti i presenti, come un tuono. Yun Che aveva stretto la presa intorno al collo di Zhou Qingchen, spezzando alcune delle sue vertebre e facendo irrigidire i suoi muscoli, mentre un rivoltante grido d’agonia riusciva a farsi strada fra la sua trachea come un getto di vapore in un tubo distrutto.


“Fermo!” Zhou Xuzi si sentiva come se i suoi occhi fossero stati trafitti con degli aghi avvelenati. Qualsiasi altra cosa stesse cercando di dire, scomparve in quel grido spaventato. Distese le braccia, come se con quel gesto potesse in qualche modo salvare suo figlio, ma le sue gambe sapevano di non poter fare neppure un passo in avanti: “Non… non ucciderlo… non ucciderlo!”


Normalmente, agli occhi del popolo i sovrani hanno un cuore di pietra, ma Zhou Xuzi teneva più a Zhou Qingchen che alla propria vita.


Qianye Ying’er non aveva scherzato, quando aveva detto che Zhou Qingchen era la più grande e, probabilmente, unica debolezza di Zhou Xuzi.


Aveva rinnegato i suoi princìpi e ideali per nascondere Zhou Qingchen dagli occhi del mondo. Aveva raggiunto la Regione Settentrionale per stringere un accordo con la Regina Diabolica. Le aveva offerto un tesoro dal valore inestimabile, che nel Regno dell’Eternità era secondo solo alla Perla dell’Eternità stessa.


Sembrava che Zhou Xuzi sarebbe impazzito, se a suo figlio fosse successo qualcosa. Nessuno avrebbe mai creduto che fosse davvero un Imperatore Divino, se l’avesse visto in quel momento.


La maggior parte delle persone sarebbe stata commossa dal suo amore per il figlio.


Ma per sua sfortuna, Yun Che e Chi Wuyao non provavano altro che una profonda e crudele ironia.


“Il tuo amore per tuo figlio è davvero commovente, Imperatore dell’Eternità. Persino io riesco a stento a trattenere le lacrime.”


Disse Chi Wuyao, sorridendo, e poi lanciò un’occhiata accanto a sé… Yun Che aveva dovuto attendere a lungo, ma finalmente stava andando tutto come desiderava.


Tecnicamente, il piano di Chi Wuyao aveva avuto successo fin dall’istante stesso in cui Zhou Xuzi aveva portato lì Zhou Qingchen. Tutto ciò che aveva fatto dopo – il bastone, la carota, le provocazioni, eccetera – era stato un preparativo per quel momento.


Il momento in cui Yun Che aveva catturato Zhou Qingchen proprio davanti agli occhi di Zhou Xuzi!


Aver ottenuto il Divino Midollo Indomato era fantastico, certo, ma poteva essere considerato al massimo un ottimo guadagno secondario.


Zhou Xuzi naturalmente non poteva immaginare che l’obiettivo di Chi Wuyao non fosse il Divino Midollo Indomato, ma suo figlio, che non aveva assolutamente alcun legame con lei.


Zhou Xuzi strinse i denti così forte da avere la sensazione che stessero per frantumarsi. Si conficcò le unghie nei palmi delle mani, costringendosi con tutta la sua forza di volontà a mantenere il sangue freddo.


Ma per quanto ci provasse, non riusciva semplicemente a trovare una ragione che potesse aver spinto la Regina Diabolica ad allearsi con Yun Che.


La Regina Diabolica era una donna astuta e spietata, che odiava le tre Regioni Divine più di chiunque altro. Yun Che era un Diavolo nato nella Regione Orientale, e nascondeva innumerevoli segreti e misteri. Inoltre, gli era stato riferito che Yun Che aveva offeso sia il Regno delle Anime Rubate sia il Regno Yama.


Da qualsiasi prospettiva la guardasse, Yun Che poteva essere al massimo una preda per Chi Wuyao. Non avrebbero mai e poi mai dovuto collaborare!


E ancora più misterioso era il fatto che Yun Che fosse riuscito a riprendersi immediatamente, portandogli via Zhou Qingchen. La sua Energia Misteriosa e la sua anima avrebbero dovuto essere sotto il completo controllo della Regina Diabolica…


C’era in gioco la vita di Zhou Qingchen, quindi aveva preparato tutto con la massima cautela. Se qualcuno avesse provato a ingannarlo, se ne sarebbe accorto subito.


Ma ormai, nulla di tutto questo aveva più importanza. Aveva ceduto il Divino Midollo Indomato, eppure Zhou Qingchen non solo era ancora corrotto dall’Oscurità, ma la sua vita era persino fra le mani di Yun Che.


“Regina Diabolica, cosa… cosa significa!? Come… come osi infrangere la tua promessa, dopo che ti ho consegnato il Divino Midollo Indomato! Non hai alcuna vergogna!?”


Il tono di Zhou Xuzi sembrava relativamente tranquillo, ma i suoi occhi lasciavano trapelare le sue vere emozioni. Era terrorizzato a morte dalla possibilità che Yun Che uccidesse Zhou Qingchen senza preavviso.


“Oh? Non capisco cosa intendi dire, Imperatore dell’Eternità.”


Chi Wuyao si spiegò lentamente e pigramente: “Io ti ho consegnato Yun Che per prima, e dopo tu mi hai consegnato il Divino Midollo Indomato, come da accordi. Poi, ho ordinato a Yun Che di curare immediatamente Zhou Qingchen dall'Energia Misteriosa Oscura.”


“Ho seguito alla lettera il nostro accordo, no? Quindi, perché sei così arrabbiato? Dovrei essere io ad infuriarmi! Come osi accusarmi di non aver mantenuto la parola! È così che voi Imperatori Divini della Regione Orientale vi comportate?”


Se la prima metà del discorso di Chi Wuyao era indignata, la seconda era chiaramente furiosa. Era quasi come se l’Imperatore dell’Eternità l’avesse accusata di aver commesso il crimine peggiore al mondo.


“TU!!” Zhou Xuzi perse la calma in meno di cinque secondi.


“Lo ripeto, io ho seguito alla lettera il nostro accordo. Ciò che Yun Che ha deciso di fare in seguito non è affar mio, e, francamente, perché mai dovrebbe importarmene? Non posso mica controllargli la mente.”


“~！@#￥%...” L’Imperatore dell’Eternità si sentì di nuovo sul punto di svenire. Stavolta, anche i suoi organi interni cominciarono a tremare con violenza.


Era passato molto tempo da quando era diventato il grande e prestigioso Imperatore dell’Eternità. Non era mai stato umiliato così orribilmente!


E non poteva neppure reagire, perché la vita di Zhou Qingchen era fra le loro mani.


“Bene… molto bene! Meriti davvero il tuo titolo di Regina Diabolica della Regione Settentrionale!” Zhou Xuzi annuì lentamente: “Ammetto… di aver perso, questa volta!”


“Il Divino Midollo Indomato è tuo. Prometto che… non metterò mai più piede nella Regione Settentrionale, dopo che tornerò nel Regno dell’Eternità con Qingchen.”


Non era così stupido da credere di poter riavere il Divino Midollo Indomato, ormai. Sapendo quando Yun Che lo odiava, probabilmente avrebbe ucciso Zhou Qingchen nell’istante stesso in cui l’avesse chiesto.


Zhou Xuzi aveva due obiettivi quando si era recato nella Regione Settentrionale. Il primo era curare Zhou Qingchen dall’Oscurità.


Il secondo era uccidere Yun Che.


Nei suoi piani, non appena Yun Che avrebbe curato Zhou Qingchen dall’Oscurità, lui avrebbe raccolto tutta la sua Energia Misteriosa e avrebbe attaccato Yun Che… da così vicino, non sarebbe mai riuscito a sopravvivere.


La Profezia secondo cui un “Diavolo” avrebbe seminato devastazione per l’universo non aveva lasciato la mente di Zhou Xuzi neppure per un istante, da quando l’aveva sentita. Yun Che stesso aveva dimostrato di essere una grande minaccia, uccidendo due dei suoi Guardiani, Tai Yin e Zhu Liu, e trasformando suo figlio in un Diavolo.


Quindi, quando aveva contattato la Regina Diabolica, aveva pensato di poter prendere due piccioni con una fava!


Una volta ucciso Yun Che, avrebbe passato Zhou Qingchen, guarito, fra le braccia di Tai Yu, e poi avrebbe fatto del suo meglio per fermare la Regina Diabolica e le sue Streghe.


Dopo essersi assicurato che l’Onorevole Tai Yu e suo figlio avessero lasciato la Regione Settentrionale, si sarebbe ritirato a sua volta.


Se fosse riuscito a uccidere il Diavolo Yun Che, anche se si fosse diffusa la notizia della sua visita alla Regione Settentrionale, non avrebbe più avuto importanza.


Il Divino Midollo Indomato era incredibilmente prezioso, ma se fosse riuscito a raggiungere quei due obiettivi, i suoi guadagni sarebbero valsi almeno quanto una Pillola Indomata del Mondo.


Quando Chi Wuyao gli aveva consegnato Yun Che, sotto il suo controllo, e gli aveva ordinato di curare Zhou Qingchen, Zhou Xuzi aveva pensato che stesse andando tutto secondo i piani. Ma era bastato un secondo per infrangere i suoi sogni.


Ora, sapeva di essere lui ad essere stato ingannato fin dall’inizio… anzi, ancora peggio, nel migliore dei casi adesso sarebbe soltanto riuscito ad andarsene con Zhou Qingchen vivo e vegeto.


Che risultato doloroso.


“Tornare nel Regno dell’Eternità con Qingchen?” Yun Che finalmente parlò, e ogni sua parola conteneva un odio indescrivibile: “Stai ancora sognando, vecchio cane dell’Eternità!”


Le unghie di Zhou Xuzi erano affondate così tanto nella carne dei suoi palmi che stava toccando le ossa delle sue stesse mani. Tutto questo, per riuscire a mantenere la calma in quella situazione terribile. Trattenendo la sua aura così da non sembrare una minaccia, fece del suo meglio per parlare in tono composto: “Yun Che, so che mi odi, ma Qingchen non c’entra niente—”


“E allora, mia figlia!? La mia famiglia!?”


Quel furioso ruggito, identico a quello di una belva disperata, interruppe subito l’Imperatore dell’Eternità. Le dita di Yun Che continuavano a sprofondare sempre di più nel collo di Zhou Qingchen, e metà dei suoi vestiti erano già macchiati di sangue nerastro.


“Vecchio cane dell’Eternità… sai che mia figlia si era trovata a un passo dalla morte, quando era ancora nel ventre di sua madre? Sai che io non ero neppure presente alla sua nascita? Sai che l’ho trovata solo quando aveva già undici anni… e che quindi, per undici lunghi anni non ho adempito ai miei doveri di padre?”


Fissò Zhou Xuzi con rabbia e dolore sconfinati: “E prima ancora che potessi ripagarla per un briciolo dei miei fallimenti… lei ha rinunciato al suo stesso talento per salvarmi! Ha rinunciato a un talento unico al mondo, solo per salvare la mia inutile, insignificante vita!”


“…” Chi Wuyao si voltò e chiuse gli occhi.


“Heh… hehehe…” Yun Che stava ridendo, ma la sua risata era più orribile dei lamenti di uno spettro: “Le dovevo… un debito che non avrei mai potuto ripagare… tenevo a lei… più che alla mia stessa vita! Ma tu… TU!!”


Cominciò a tremare senza controllo. La sua aura era così caotica che riusciva a tenerla a malapena sotto controllo, quasi per miracolo: “Per colpa tua, mia figlia… la mia famiglia… la mia casa… tutto!!”


Crack!


Parecchie delle vertebre di Zhou Qincheng si spezzarono di nuovo. Se Yun Che avesse stretto di nuovo la presa, sarebbe sicuramente morto.


“Fe… fermo! Fermo!” Zhou Xuzi lo implorò: “Non sono stato io a distruggere la Stella Polo Blu e a uccidere tua figlia e la tua famiglia… è stata l’Imperatrice degli Dei Lunari! Io non volevo che accadesse nulla di ciò che è successo!”


“Ucciderò anche lei! Tutti voi meritate di morire!” gridò a squarciagola Yun Che, con gli occhi rossi come il sangue di un demone.


All’improvviso, una voce raggiunse la mente di tutti loro: “Io… pagherò… il… debito… di… mio… padre…”


“Uccidimi…”


Zhou Xuzi spalancò gli occhi e gridò: “Che sciocchezze stai dicendo, Qingchen!? Non sono ancora morto! Non tocca a te pagare i miei debiti!”


“…” Delle fredde lacrime di sangue rigarono le guance di Zhou Qingchen.


“Yun Che, ti prego… ti prego, lascialo andare.” Implorò Zhou Xuzi. Non aveva mai implorato nessuno così pietosamente, neppure l’Imperatrice Diabolica Colpo Celeste Nemesi dei Diavoli in persona: “Sono stato io a commettere quel peccato. Lui non ne sapeva nulla, lui non ha fatto nulla. Lui… lui per te non provava altro che rispetto e ammirazione, e… ed eravate anche amici, giusto?”


Non fece nulla di stupido, come offrire la sua vita in cambio di quella di Zhou Qingchen. Se si fosse suicidato, allora la morte di Zhou Qingchen sarebbe stata sicura.


Non ha senso tagliare un’erbaccia senza estirparne le radici.


“Ai.” All’improvviso, Chi Wuyao sospirò piano e intervenne: “Yun Che, basta. È ora di restituirgli Zhou Qingchen. Se rimarremo qui troppo a lungo, il Regno della Luna Ardente e il Regno Yama ci noteranno.”


Zhou Xuzi venne colto completamente alla sprovvista dalle parole della Regina Diabolica. Gli sembrò di sognare.


Chi Wuyao si voltò verso di lui e sorrise, deridendolo: “Se Yun Che avesse davvero voluto uccidere tuo figlio, l’avrebbe fatto divorare dall’Oscurità subito dopo averlo catturato. Non avresti avuto neppure il tempo di inginocchiarti e supplicarci.”


“Adesso possiederà anche l'Energia Misteriosa Oscura, ma dovresti sapere che è più misericordioso di quasi chiunque altro! Non uccide gli innocenti. Altrimenti, non farebbe altro che sporcarsi le mani e rovinare la sua integrità morale.”


Negli occhi di Zhou Xuzi comparvero delle lacrime. Ricominciò a tremare, non dalla paura o dalla rabbia, ma perché all’improvviso aveva ritrovato una vaga speranza in fondo all’abisso.


Esatto. Conosceva il vecchio Yun Che. Non c’era nessun altro giovane che avesse ammirato, lodato o apprezzato più di lui.


Prima di cadere nell’oscurità, aveva controllato la luce più sacra e luminosa dell’universo.


Anche se si era unito alla Regione Settentrionale, anche se lo odiava ancora con tutto sé stesso, non avrebbe mai e poi mai ucciso un innocente senza una buona ragione.


I suoi occhi erano assetati di sangue, la sua aura era ormai completamente corrotta, e la profezia del Diavolo pendeva ancora sulla sua testa… ma per ora, doveva ignorare tutto questo. Aveva bisogno di ricordare il ragazzo che aveva incoronato personalmente come “Messia” e “Giovane Divino”, prima che attraversasse l’inferno!


Aveva bisogno di credere… doveva credere… che Yun Che non avrebbe mai ucciso Zhou Qingchen.


Non l’avrebbe fatto! Mai e poi mai!


“Esatto… esatto.” Zhou Xuzi annuì ripetutamente, tremando come una foglia. Raccolse tutta la sua forza di volontà e lo implorò di nuovo: “Io, Zhou Xuzi, ho commesso un terribile errore… un errore imperdonabile… Ma Qingchen è innocente. È me che odi, sono io ad aver commesso quegli errori imperdonabili. So che non lo ucciderai… quindi, ti prego, lascialo andare. Se lo farai, ti prometterò qualsiasi cosa… qualsiasi cosa.”


Chi Wuyao si voltò verso Yun Che e disse: “Prima o poi diventerai abbastanza forte da uccidere Zhou Xuzi con le tue stesse mani, è solo questione di tempo. Uccidendo qualcuno che non ha a che fare con la tua vendetta, non farai altro che sporcarti le mani e umiliarti. Forza. Se non andiamo subito, sarà troppo tardi.”


Ma Yun Che non si mosse, né ritrasse minimamente la sua aura omicida: “Vecchio Cane dell’Eternità, inginocchiati e prostrati tre volte! Se lo farai, lo lascerò andare!”


Al mondo non c’erano Veri Dei. Quindi, non c’era nessuno che fosse degno di chiedere all’Imperatore dell’Eternità in persona di prostrarsi.


Zhou Xuzi aprì e chiuse la bocca parecchie volte, continuando a guardare l’aura di Yun Che. Sembrava sul punto di scoppiare da un momento all’altro. Ma alla fine, disse con il tono più rassegnato che avesse mai usato in vita sua: “Pro… promettimelo.”


“Heh.” Yun Che sogghignò: “Non c’è nessuno al mondo che odio più di chi infrange una promessa. Credi… che non manterrei la mia parola, dopo avertela data??”


Bang!


Le ginocchia di Zhou Xuzi colpirono violentemente il terreno. L’orgogliosa testa che non si era chinata neppure di fronte all’Imperatrice Diabolica Colpo Celeste Nemesi dei Diavoli in persona colpì rumorosamente il suolo oscuro ai suoi piedi.


Negli occhi di Chi Wuyao comparve un bagliore crudele e pieno di disprezzo, mentre lo guardava.


Drip… drip… drip…


Il sangue e le lacrime che colavano dal volto di Zhou Qingchen caddero a terra proprio mentre la fronte di Zhou Xuzi colpiva il terreno, con un’ironica sincronia.


Bang!


La testa di Zhou Xuzi colpì la terra per la terza volta, poi sollevò lo sguardo e fissò Zhou Qingchen, in una sorta di trance… si dimenticò persino di rialzarsi.


“Ottimo… davvero ottimo.”


Yun Che sorrise e allentò la presa dal collo di Zhou Qingchen.


Crunch!!


Le pupille di Zhou Xuzi si dilatarono al massimo. Anziché posare Zhou Qingchen a terra, Yun Che aveva trapassato il petto di suo figlio con un braccio, da parte a parte.


BOOM.


Un’esplosione di Energia Misteriosa Oscura di diramò dal braccio insanguinato, riducendo Zhou Qingchen in milioni di pezzi.


Nel mezzo di quella fontana di sangue, Zhou Xuzi non vide altro che il crudele, diabolico ghigno infernale di Yun Che.
                                


                                



