---
weight: 1655
title: Capitolo 1655 – Il suo odio, i suoi pensieri
pubDate: 2025-03-10T08:57:10.482Z
tags:
    - atg
---


<em>Capitolo sponsorizzato, ringraziamo Federico!
9 in coda, 0/10 donazione
-Schadenfreude</em>


L'arca misteriosa superò molti strati oscuri e tornò nel regno delle Anime Rubate. Era molto più rapida rispetto all'andata.


Qianye Ying'er era a lato della nave, il vento cupo faceva svolazzare i suoi capelli dorati. Per qualche motivo l'oscurità nel suo sguardo sembrava un po' diversa rispetto a prima.


Un'ombra nera apparì dietro di lei senza emettere un suono. Era Chi Wuyao.


"Si è svegliato?" Chiese la regina diabolica dopo essersi avvicinata a Qianye Ying'er.


"Sì. Dov'eri?" Rispose con semplicità Qianye Ying'er. Sembrava quasi che avesse appena notato l'arrivo della donna.


"Sono andata a ripulire alcune tracce che non dovevano rimanere." Rispose accigliandosi un po' la regina diabolica. La domanda di Qianye Ying'er le aveva fatto ricordare il segno di un'aura che non riusciva a ritrovare, non importava quanto ci avesse provato.


Era quasi il fenomeno più strano che avesse mai incontrato nella Divina Regione Settentrionale.


Un conto era che l'estranea avesse un'abilità di occultamento così sbalorditiva da non essere mai notata.


Ma la spia aveva fatto un passo falso. E così la regina diabolica avrebbe dovuto catturarla immediatamente. Nemmeno una tecnica potente come il Riflesso Distruttore della Luna avrebbe potuto fare svanire qualcuno così velocemente e completo dopo essere stato individuato.


Se non altro, non conosceva nessuno capace di usare un'abilità del genere.


"Qualcosa ti preoccupa?" Qianye Ying'er le lanciò un'occhiata di sottecchi.


"Naturalmente." Chi Wuyao sorrise. "Sono la regina diabolica della regione settentrionale, la monarca del regno delle Anime Rubate e mi occupo di molto, molti bambini. Sono quasi sempre preoccupata da qualcosa."


Qianye Ying'er sapeva che stava evitando di rispondere alla domanda, ma non fece altre domande e sbuffò... stava pensando ad altro comunque.


Chi Wuyao alzò lo sguardo verso il cielo grigio e disse: "Il giorno terminerà tra quindici minuti."


"Non voglio vederlo ora." Rispose con indifferenza Qianye Ying'er. "Sono giunta alla conclusione che devo riflettere su alcune cose."


"Significa che hai capito ciò che ti ho detto prima?" Chiese con un sorriso pigro Chi Wuyao. "Comunque è meglio non pensare ad alcune cose. Crescerà sempre di più se ci proverai. Dovresti continuare per la tua strada dopo che ne confermerai l'esistenza, o no."


"Cosa dovrei fare se fosse così?" Qianye Ying'er abbassò lo sguardo ai suoi piedi: "Per qualcuno della mia posizione..."


Voleva dei suggerimenti da Chi Wuyao.


Aveva capito finalmente il motivo della sua strana ostilità nei confronti della regina diabolica e anche adesso, questa donna non le piaceva affatto, ma... sembrava la sola abbastanza capace di darle una risposta.


"O lo rimuovi completamente o vai dove ti porta il tuo cuore." Rispose con facilità Chi Wuyao. "Una qualunque di queste scelte è meglio che illudersi, ignorarlo e rimanere bloccati nell'incertezza."


"Detto questo, se solo fosse così facile da rimuovere..." Chi Wuyao scosse la testa e non disse altro.


"Eheh..." Qianye Ying'er sbuffò con amarezza: "Un tempo pensavo che tutti gli uomini fossero indegni. Non credevo che avessero il diritto di avvicinarsi a me, figuriamoci toccarmi anche solo un capello. Chi avrebbe pensato che sarei caduta così in basso... ridicolo... ridicolo..."


"Sentiti libera di deridermi se desideri."


"E perché lo farei?" C'era un po' di amarezza nel tono di Chi Wuyao. "Sono ancora più ridicola di te."


Lo sguardo di Qianye Ying'er era vacuo e non notò la reazione di Chi Wuyao, né prestò troppa attenzione alle sue parole.


Dopotutto Chi Wuyao era una donna che era arrivata a questo punto calpestando quelle emozioni. Aveva il diritto di definirsi "ridicola".


"Non capisco. Lo odiavo e lo trovavo disgustoso. Ho impiantato il Marchio del Suicidio in lui e l'ho torturato così tanto che era sull'orlo del suicidio, e poi ha usato il marchio dello schiavo su di me e ha distrutto il mio onore. La sola cosa che dovremmo avere in comune è un mare di odio inconciliabile..."


"Com'è successo?"


"È davvero una domanda così difficile per te?" Chiese Chi Wuyao. "Ricorda il momento in cui desideravi vederlo morto, il momento in cui lo odiavi più di chiunque altro al mondo. Anche allora, non negherai che è l'uomo più misterioso e speciale che tu abbia mai incontrato, vero?"


"..." Qianye Ying'er non lo negò.


"Non c'è nulla di più pericoloso per una donna dei segreti di un uomo. Dal momento in cui desiderai saperli, sarai già ad un passo dall'arrivare ad un punto di non ritorno. E... quando eri ancora la dea del monarca del Brahma, dubito che ci fossero altri segreti che attirassero di più la tua attenzione."


"..." Qianye Ying'er aprì lievemente la bocca. Era scioccata nello scoprire che, senza rendersene conto, quei ricordi avevano assunto un'altra sfumatura.


"È la persona che ti è venuta in mente quando eri nel profondo della tua disperazione. È stato accanto a te durante il momento più doloroso della tua vita. È stato il solo raggio di luce nell'oscurità e ti ha tenuto per mano quando siete usciti dall'abisso insieme."


"Senza che tu te ne accorgessi, ha iniziato ad occupare così tanto spazio nel tuo cuore da superare il tuo odio che pensavi fosse tutto per te... forse hai cominciato a pensare che la tua vendetta non sia più così importante."


"!!" Le pupille di Qianye Ying'er tremarono violentemente.


Il periodo in cui era stata ridotta ad una schiava sarebbe dovuto essere la fonte della sua più grande umiliazione, ma oggi si era resa conto che la vergogna sembrava essere sparita in qualche modo.


Uccidere Qianye Fantian sarebbe dovuta essere la sua unica ossessione dopo che era stata tradita. Era certamente l'obiettivo che l'aveva portata nella Divina Regione Settentrionale. Per farlo aveva potuto giurare di cedere ogni cosa, inginocchiarsi di fronte a Yun Che e anche implorarlo di impiantarle un marchio dello schiavo nella sua anima.


Voleva ancora vendicarsi, ma...


Se si fosse rivelata un'illusione e avesse potuto solo trascorrere un'eternità di solitudine nella Divina Regione Settentrionale in compagnia di Yun Che... rimase scioccata rendendosi conto che non le sarebbe dispiaciuto.


Sorpresa che desiderasse un po' un futuro del genere.


"Questo... è davvero la cosa più spaventosa al mondo." Mormorò Qianye Ying'er.


Una volta il Dio Stellare Xisu aveva rischiato tutto per lei. Aveva anche sacrificato la vita per lei. Allora Qianye Ying'er aveva ricambiato solo con sdegno.


Oggi... finalmente aveva capito il motivo del suo gesto.


"So che ti sembra incredibile, ma per me è naturale. E non dimentichiamoci che ha ottenuto il tuo corpo prima ancora che ti innamorassi di lui."


Chi Wuyao gettò un'occhiata verso Qianye Ying'er per poi stuzzicarla: "La dea del Monarca del Brahma è incredibilmente splendida e qualsiasi uomo che fosse riuscito a catturarti se la sarebbe spassata con te giorno e notte. Scommetto che il tuo corpo si è adattato completamente al suo, vero? Non sfuggirai mai da lui per tutta la vita."


"Sta... zitta." Qianye Ying'er distolse lo sguardo.


Chi Wuyao fissò il profilo della donna e sorrise lievemente: "Se la te crudele del passato poteva fare infatuare innumerevoli giovani dal talento divino e principi anche quando li trattavi come se fossero dello sporco, allora posso solo immaginare come si sentirebbero se ti vedessero ora."


"Chi Wuyao." Disse all'improvviso Qianye Ying'er: "Hai avuto innumerevoli uomini. Probabilmente li conosci meglio di chiunque altro, vero?"


Chi Wuyao: "..."


"Voglio chiederti una cosa."


Mentre stava parlando, aveva lo sguardo rivolto da un'altra parte, come se stesse mormorando tra sé e sé: "Credi... pensi che lui..."


"Vuoi sapere se Yun Che prova qualcosa per te?" Disse senza giri di parole Chi Wuyao.


Qianye Ying'er si girò ancora di più e annuì quasi impercettibilmente.


"Naturalmente no." Se Chi Wuyao prima era stata franca, non era nulla in confronto alla sua risposta.


"..." Qianye Ying'er chiuse gli occhi per un momento per poi sorridere con amarezza: "Lo sapevo."


"Nello stato in cui è ora non proverebbe un sentimento del genere per nessuno. Non oserebbe." Chi Wuyao spiegò: "Ricorda che ha perso tutto ciò che ha mai amato in un solo momento. Non si lascerebbe 'distrarrÈ da nulla finché non compierà la sua vendetta, e anche allora..."


"È impossibile dire se potrà uscire da quell'incubo..."


"...o se perfino desideri farlo."


Chi Wuyao sospirò piano.


Era sicura che Qianye Ying'er avesse notato il sentimento nascosto dietro il suo odio; il desiderio di morire di Yun Che.


Lo sguardo di Qianye Ying'er divenne distante. Così distratta che non notò nemmeno che Chi Wuyao... conosceva Yun Che un po' troppo.


Qianye Ying'er iniziò a girarsi e ad allontanarsi. Una preoccupazione gravò sulla sua mente.


"Non mi ringrazi?" Chiese Chi Wuyao.


Qianye Ying'er si fermò per un secondo per poi rispondere con tono freddo: "Ti detesto ancora sai."


Chi Wuyao sorrise e non prestò attenzione al suo insulto, invece disse qualcosa che la stupì: "Beh, io invece vorrei ringraziarti personalmente per tutto quello che hai fatto."


"??" Qianye Ying'er si accigliò, ma era abbastanza distratta da decidere di continuare a camminare e a mettere da parte la sua perplessità. Svanì velocemente dalla vista di Chi Wuyao.


Stava andando da Yun Che.


Chi Wuyao sollevò il mento e guardò il cielo. Nemmeno la foschia cupa che copriva il suo volto poteva nascondere la luce attraente nel suo sguardo. Disse tra sé e sé: "Finché l'Imperatore Divino dell'Eternità non avrà perso la ragione, è quasi certo che non rischierà tutto per attaccarci."


"Detto questo, dovrei prepararmi anche per l'eventualità più improbabile."


.....


La stanza al piano più basso dell'arca misteriosa era eccezionalmente silenziosa.


Yun Che si era rannicchiato nell'angolo più stretto della camera. Stava tenendo le tre Gemme del Suono che Yun Wuxin le aveva dato e le stava sfregando più e più volte... Era il suo modo di trascorrere del tempo con sua figlia al suo diciottesimo compleanno.


.....


Wuxin, sapevi che Su Zhizan mi ha chiesto il permesso di promettere suo figlio diciottenne, Su Hanlou, in matrimonio a te al settantesimo compleanno di suo nonno?


Allora ho pensato solo di volergli rompere le gambe e di cacciarlo via di casa.


In quanto tuo padre, non è mio diritto interferire con la tua vita una volta che tu fossi diventata un'adulta, ma quando ho pensato che qualcuno avrebbe potuto portarti via da me, non ho potuto trattenere la paura, il panico e la rabbia...


Molto tempo fa, una ragazza di quindici anni come te ha chiesto di sposarmi e suo padre è uscito fuori dai gangheri. Allora pensavo solo a quanto sembrasse pazzo, affatto regale.


L'ho pensato finché Su Zhizhan non mi ha fatto quella domanda e mi sono reso conto che prima o poi avresti sposato qualcuno e te ne saresti andata per la tua strada un giorno...


Se fosse arrivato un giorno del genere, probabilmente... avrei nascosto la mia tristezza dietro un sorriso come ha fatto suo papà.


Ma... ma io...


Ho lasciato che qualcosa di così prezioso mi sfuggisse, per sempre.


Wuxin, sei la figlia migliore al mondo... non avresti dovuto avere la sfortuna di avere il padre più inutile e indegno in assoluto.


Ora, il mio più grande desiderio è di raggiungere l'altro mondo e di compensarti... anche se dovessi attraversare un mare di spade e nuotare in un fiume di sangue.


Aspettami... non ti farò attendere troppo a lungo.


.....


<em>Bang!</em>


All'improvviso la porta si spalancò bruscamente. Era Qianye Ying'er.


Yun Che alzò lo sguardo e cercò di dire qualcosa, ma lei lo afferrò all'improvviso e lo spinse a terra.


<em>Rip!</em>


L'abito nero di Quanye Ying'er scomparì, rivelando la sua pelle perfetta.


"..." Yun Che si irrigidì per un secondo e poi si riprese: "Non me la sento di coltivare oggi!"


"Nemmeno io."


La maschera di Qianye Ying'er cadde, rivelando il suo splendido aspetto che metteva in ombra il resto del mondo e, per la prima volta, vide uno sguardo così velato e bello da sbalordire perfino lui: "All'improvviso voglio vedere come ci si sente a stare sopra!"


Jie Xin e Jie Long sentirono uno strano rumore e si guardarono a vicenda.


"Maestra, c'è un suono strano." Disse Jie Xin.


"È la voce di Yun Qianying." Aggiunse Jie Ling. "È ferita?"


"Questa voce è..." Hua Jin ascoltò con attenzione e poi arrossì: "Aspetta... credo... credo che sia..."


Chi Wuyao si girò verso le tre streghe e sorrise: "Non tutti possono sentire i dolci gemiti della Dea del Monarca del Brahma in persona mie care, quindi prestate attenzione. Se ve ne perderete anche solo un istante potreste rimpiangerlo per tutta la vita."


"..." Jie Xin, Jie Ling e Hua Jin rimasero a bocca aperta. Ci volle un po' di tempo prima che si riprendessero e poi scapparono via veloci come il vento.
                                



