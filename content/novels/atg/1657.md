---
weight: 16570
title: Capitolo 1657 – Gli Antenati del regno Yama
pubDate: 2025-03-10T08:57:10.482Z
tags:
    - atg
---


<em>Capitolo sponsorizzato, ringraziamo Federico!
7 in coda, 0/10 donazione
-Schadenfreude</em>


"Sembra che tu sia molto interessato al Mare d'Ossa dell'Oscurità Eterna." Disse con un lieve sorriso Chi Wuyao.


"Come mi aspettavo."


Yun Che si alzò lentamente. Quando aveva sentito parlare di quel luogo da Qianye Ying'er, aveva più o meno capito che cos'era.


Un mare di cadaveri di antichi diavoli... Aveva indovinato.


"Conquisteremo il regno Yama prima." Lo sguardo di Yun Che era cupo mentre diceva queste parole sconvolgenti senza mostrare la minima traccia di emozioni.


"Quando intendi farlo?" Chiese Chi Wuyao.


"Tra sedici mesi." Yun Che stabilì con indifferenza un'altra data. "Al massimo."


Anche se la forza principale del regno delle Anime Rubate era rinata, divorare il regno Yama era ancora un obiettivo impossibile.


Ma dato che Yun Che aveva osato dirlo, doveva avere un piano.


Chi Wuyao aveva visto da tempo la forza della formazione della Calamità e Tragedia ed era possibile che fosse solo la punta dell'iceberg.


Tuttavia Chi Wuyao non accettò subito, invece rispose con fare lento e gentile: "Anche se sembra impossibile normalmente, è qualcosa che sono disposta a credere dato che lo dici tu."


"Tuttavia, se possediamo davvero il potere per sopprimere il regno Yama, perché non divoriamo il regno della Luna Ardente prima?"


Qianye Ying'er alzò le sopracciglia sentendola. Chiese: "Da ciò che so, anche se il regno della Luna Ardente è più debole del regno Yama, non c'è un enorme divario di potere tra di loro."


"No, ci sono delle cose che non sai." Chi Wuyao gettò un'occhiata verso di lei per poi chiedere: "Hai sentito parlare degli antenati Yama?"


Lo sguardo di Qianye Ying'er divenne un po' più serio: "Cosa sono?"


Quando la regina diabolica aveva menzionato il Mare d'Ossa dell'Oscurità Eterna a Yun Che, aveva anche menzionato l'antenato Yama Yan Zu. Ma nella Divina Regione Orientale non era nient'altro che una menzione poco chiara, in effetti non sapeva nemmeno se fosse un titolo o un nome.


L'aspetto più strano era che le parole "antenato Yama" avevano continuato a riapparire nel corso del tempo. Questo suggeriva che esisteva da moltissimo tempo.


Chi Wuyao distolse lo sguardo dai due. Anche lei si agitava pensando a quelle esistenze. Rispose senza fretta: "Credete che esistano davvero immortali in questo mondo?"


"..." Sia Yun Che sia Qianye Ying'er non risposero, ma i loro sguardi cambiarono lievemente.


"Gli antenati Yama sono proprio così." Disse Chi Wuyao. "E ce ne sono tre di loro."


Yun Che e Qianye Ying'er sussultarono. Non risposero alla rivelazione e aspettarono che la regina diabolica continuasse a parlare.


"Sono gli antenati fondatori del regno Yama, così vivono almeno da sette-ottocentomila anni... In effetti è possibile perfino che siano arrivati ad un milione di anni d'età."


Chi Wuyao iniziò a parlare con calma di queste figure, persone di cui solo i tre regni sovrani di questa regione erano informati. Gli altri regni stellari avevano solo sentito il loro nome occasionalmente.


"In passato, questi tre antenati Yama hanno ottenuto il sangue diabolico e l'arte lasciata dai diavoli Yama primordiali. Dopodiché hanno conquistato il Mare d'Ossa dell'Oscurità Eterna e hanno creato il regno Yama."


"In seguito, dopo che hanno coltivato alla perfezione l'arte dei diavoli Yama, si sono resi conto di poter legare la loro forza vitale all'energia dell'oscurità nel Mare d'Ossa usando le loro tecniche. Da allora... finché il Mare d'Ossa dell'Oscurità Eterna continuerà ad esistere, sarebbero vissuti per sempre."


"In effetti... non importa quanto rimangono feriti, anche se le loro ossa si spezzano, guarirebbero velocemente lì."


"Non solo sono immortali, si può dire che siano indistruttibili!"


Erano diavoli che erano sopravvissuti per quasi un milione di anni... ed erano anche immortali e indistruttibili!


Erano parole sconvolgenti.


"Dato che hanno già coltivato l'arte Yama al pinnacolo e possono prendere in prestito l'energia del Mare d'Ossa per diventare immortali e indistruttibili, perché ci sono solo tre antenati Yama?" Ma a Qianye Ying'er venne subito in mente la risposta alla sua stessa domanda: "È un problema di sangue?"


"Esatto." Chi Wuyao. "I soli che possono ottenere questo trattamento sono stati i tre antenati Yama che hanno ottenuto il sangue diabolico dell'origine dei Veri Diavoli. I loro discendenti non possiedono un sangue sufficientemente puro e anche se coltivano l'arte Yama, nessun altro è potuto diventare immortale e indistruttibile."


"E gli effetti collaterali?" Chiese all'improvviso Yun Che.


Era chiaro che se non ci fossero stati limiti a questa loro abilità, non ci sarebbero stati altri due regni sovrani nella Divina Regione Settentrionale.


Chi Wuyao si rivolse a Yun Che. Quando i loro sguardi si incontrarono, una luce seducente brillò negli occhi della donna, così radiosa e incantevole da agitarlo. "La forza vitale dei tre antenati si è spenta molto tempo fa, così ora dipendono completamente dal Mare d'Ossa per sopravvivere. Di conseguenza, non possono lasciarlo per più di un'ora, se lo faranno, moriranno."


"Eheh!" Qianye Ying'er che prima era pensierosa, disse con disprezzo: "Sono praticamente delle bestie in gabbia."


Chi Wuyao disse con voce dolce: "Le bestie in gabbia non sono libere, ma possono sorvegliare la casa. E dato che sono vissuto per quasi un milione di anni nel miglior ambiente oscuro della Divina Regione Settentrionale, perché non cerchi di indovinare... a che livello sono arrivati?"


"Nessuno di loro è inferiore all'imperatore Yama." Rispose Chi Wuyao.


Qianye Ying'er: "..."


Quando si trattava di coltivazione, i tre antenati Yama potevano eguagliare un imperatore divino della regione settentrionale!


"Anche se non possono lasciare il Mare d'Ossa dell'Oscurità Eterna per troppo tempo, se il regno Yama fosse in grave pericolo, allora quei tre potrebbero distruggere qualsiasi nemico e rimuovere ogni minaccia in quell'ora."


"Questo è il motivo per cui non ho mai osato provocare il regno Yama anche se il regno Yama è impaurito da me allo stesso modo. Perché nessuno può superare... il vantaggio del regno Yama nel suo territorio."


"In tal caso, credi ancora che dovremmo divorare il regno Yama per primo?" Disse a Yun Che.


Un antenato Yama era incredibilmente potente anche se era legato da alcune restrizioni e, insieme al capo del regno, c'erano quattro persone al livello di un imperatore divino.


Ora che sapeva dei tre grandi antenati Yama, probabilmente Yun Che ci avrebbe ripensato.


"Il regno Yama è mai tornato a chiedere di me durante questo periodo di tempo?" Yun Che fece una domanda che sembrava non avere a che fare con l'argomento.


Chi Wuyao rispose: "No. L'imperatore Yama è piuttosto bravo nel mantenere la calma. Tuttavia hai comunque ucciso il re dei fantasmi Yama alla fine, quindi non te la farà passare liscia. Forse sta solo aspettando un'opportunità."


"Umpf, allora non aspetteremo che vengano a bussare alla porta." Yun Che alzò la testa: "Divoreremo comunque il regno Yama per primo."


Non solo Yun Che non mostrò nessun segno di esitazione, ma il suo sguardo sembrò ancora più risoluto rispetto a prima.


"E la quantità di tempo? Rimarrà la stessa?" Chiese Chi Wuyao mentre lo fissava senza battere ciglio.


"No." Disse lentamente Yun Che. "Ci andremo ora."


Stavolta scioccò perfino Chi Wuyao.


Qianye Ying'er lo afferrò per il braccio: "Cos'hai intenzione di fare esattamente?! Spiegamelo chiaramente altrimenti non ti permetterò di andarci!"


"Nemmeno io accetterò se non ti spiegherai." Disse con costernazione Chi Wuyao.


Gli sguardi delle due donne si incrociarono per un istante.


Yun Che non disse nulla. Chiuse gli occhi per breve tempo e rilasciò il suo potere spirituale, formando due frammenti spirituali che entrarono nelle fronti di Qianye Ying'er e Chi Wuyao.


Entrambe le donne batterono le palpebre.


"Puoi davvero... riuscirci?" Chiese con esitazione Qianye Ying'er.


"Sì."


"Impossibile!" Qianye Ying'er scosse la testa e la sua mano di giada strinse la presa su Yun Che: "È fin troppo pericoloso!"


"Pericoloso?" Chiese Yun Che con tono freddo e di derisione.


Chi Wuyao rimase in silenzio per poco tempo per poi dire: "È davvero troppo pericoloso. Riguarda il Mare d'Ossa dell'Oscurità Eterna e gli antenati Yama, ci sono troppi fattori imprevedibili. Tuttavia... dato che sei così impaziente di vendicarti, non mi sorprende che preferiresti correre un po' di rischi piuttosto che essere tormentato dal passaggio del tempo."


"Non sono ancora d'accordo!" Qianye Ying'er fece un passo in avanti e lanciò un'occhiataccia verso Yun Che: "Tra qualche anno, una volta che la nostra coltivazione diventerà sufficientemente forte e avrai coltivato con successo l'Oscurità Eterna della Calamità, non sarà troppo difficile divorare i regni Yama e della Luna Ardente con il potere del regno delle Anime Rubate. Non c'è bisogno di correre rischi."


"Non mi puoi fermare." Rispose senza esitazione, né emozione Yun Che.


"..." Qianye Ying'er ritrasse ciò che voleva dire.


"Bene allora, faremo come desideri." In confronto alle resistenze della dea del Monarca del Brahma, Chi Wuyao sembrò averlo accettato piuttosto velocemente. Rifletté per un po' per poi dire: "Tuttavia non c'è bisogno di essere troppo frettolosi. Prima dovremmo sbarazzarsi di qualche fonte di preoccupazione, così che non verremo attaccati quando entreremo nel regno Yama."


"Fonte di preoccupazione?"


"Il regno della Luna Ardente ha cercato di indagare su di noi negli ultimi giorni." Chi Wuyao strinse gli occhi e una luce gelida e pericolosa brillò nel suo sguardo. "Probabilmente è perché hanno scoperto che sono andata personalmente al confine della Divina Regione Settentrionale dieci giorni fa. Molto probabilmente... hanno scoperto qualcosa."


Non era impossibile per loro scoprire dei cambiamenti del regno delle Anime Rubate. Dopotutto i 3600 Cavalieri Spirituali si erano trasformati. Una volta che fossero usciti dal loro isolamento, sarebbe stato facile individuare i loro strani cambiamenti visto che c'erano così tante persone da spiare.


"Se sei davvero così ansioso e impaziente..." Chi Wuyao fece una pausa per poi continuare: "Domani porgerò personalmente visita al regno della Luna Ardente!"


"Per fare cosa esattamente?" Chiese Qianye Ying'er.


"Per fare una dimostrazione di forza." Disse con una risata secca Chi Wuyao. "E già che ci sono... sistemerò un vecchio conto!"


Qianye Ying'er si voltò. Sembrava che non volesse che Yun Che o Chi Wuyao vedessero la sua espressione: "Dato che abbiamo già deciso di andare nel regno Yama, non temi che andare nel regno della Luna Ardente sarà controproducente?"


Chi Wuyao ridacchiò per poi rispondere: "Se lo facessimo con l'imperatore Yama allora lo sarebbe. Ma quando si tratta dell'imperatore della Luna Ardente... lo capisco fin troppo bene."


"Diecimila anni fa, si è approfittato del caos dovuto alla morte dell'Imperatore Divino del Cielo Limpido per rubare il Divino Midollo Indomato. Ma dopo aver assistito alle mie abilità, ha deciso di nasconderlo lontano dal regno della Luna Ardente e non ha osato toccarlo per dieci millenni."


Sorrise con derisione: "È una persona che dà valore sopratutto alla sua posizione, qualcuno che odia correre anche il minimo rischio."


"Ti accompagnerò." Disse Yun Che.


"Sicuro." Chi Wuyao accettò la sua condizione.


.....


Il regno della Luna Ardente era ad ovest del territorio degli Yama ed era lontano quanto il regno delle Anime Rubate lo era dal regno Yama.


Fen Daojun, un nome potente che un tempo aveva scosso la Divina Regione Settentrionale. Tuttavia ora quel nome era stato dimenticato da tempo dal mondo, ma tutti riconoscevano il suo altro appellativo: l'Imperatore Divino della Luna Ardente!


Oggi qualcosa lo fece sussultare così tanto da fargli spalancare gli occhi mentre stava meditando. Dopodiché si alzò lentamente.


"Imperatore Divino, quali sono i suoi ordini?" La sua serva accorse. Quando vide l'espressione grave dell'uomo rimase così scioccata che iniziò a tendersi e non osò dire altro.


L'Imperatore Divino della Luna Ardente alzò la testa e guardò il cielo. Aggrottò le sopracciglia e il suo abito color giada tremolò. All'improvviso l'atmosfera nell'intera grande sala divenne opprimente.


Era impossibile non capire a chi apparteneva quest'aura.


Era la regina diabolica Chi Wuyao!


Chiaramente non aveva intenzione di nascondersi. Al contrario, stava rilasciando deliberatamente la sua aura e, anche se era molto lontana dal regno della Luna Ardente, la si poteva sentire con grande chiarezza.


Confrontando la potenza dei tre regni sovrani, il regno Yama sarebbe stato il più formidabile. Ma la persona che Fen Daojun temeva di più era proprio il capo del regno delle Anime Rubate.


E oggi era venuta a porgergli visita personalmente, senza alcun preavviso.


Si girò. Aggrottò le sopracciglia e disse con tono profondo: "Apri il regno e prepara un banchetto!"
                                


                                



