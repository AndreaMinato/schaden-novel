---
weight: 1658
title: Capitolo 1658 – Imperatore Divino della Luna Ardente
pubDate: 2025-03-10T08:57:10.482Z
tags:
    - atg
---


<em>Capitolo sponsorizzato, ringraziamo Federico!
6 in coda, 0/10 donazione
-Schadenfreude</em>


Si aprì un varco nella barriera della capitale. Il silenzio avvolse l'area.


Il prozio dell'Imperatore Divino, Fen Daozang, un Divine Master al picco del nono livello e il capo degli undici Divoratori della Luna, si avvicinò velocemente all'imperatore divino.


"Cosa succede Imperatore Divino?"


Mentre fissava ancora il cielo, l'uomo disse accigliato: "È la regina diabolica."


"Cosa?!" Esclamò scioccato Fen Daozang.


"È inevitabile." Mormorò tra sé e sé l'Imperatore Divino.


Da quando aveva tenuto nascosto il Divino Midollo Indomato nel setta delle Mille Devastazioni e la settima strega lo aveva scoperto, sapeva che era solo una questione di tempo prima che cercasse di sistemare i conti con lui.


Tuttavia... non si aspettava che sarebbe venuta di persona. Sembrava un po' eccessivo anche per qualcosa di così importante.


Erano passati diversi millenni dall'ultima volta che Chi Wuyao aveva visitato il regno della Luna Ardente.


"Come ci dovremmo preparare, Imperatore Divino?" Chiese Fen Daozang.


L'Imperatore della Luna Ardente rimase in silenzio per un momento per poi chiedere: "Quanti Divoratori della Luna sono nel regno al momento?"


"Sette incluso me."


"Radunali tutti e falli attendere nella sala principale." Lo sguardo dell'imperatore brillò con luce cupa. "La regina diabolica è astuta e subdola, così non possiamo fronteggiarla direttamente. Tuttavia... sta visitando la nostra capitale. Non sottovaluterà il nostro potere!"


"Ricevuto." Fen Daozang accettò l'ordine. Sospirò in modo quasi impercettibile quando si girò.


Nonostante l'Imperatore Divino della Luna Ardente avesse parlato con fare maestoso come si confaceva alla sua posizione... in realtà il fatto che avesse chiamato i Divoratori della Luna dimostrava quanto era cauto.


Per dirla in modo più franco... aveva paura.


Decine di migliaia di anni fa, quando il regno delle Anime Rubate era ancora quello del Cielo Limpido, Fen Daojun non aveva mai ordinato a più di un Divoratore della Luna di accompagnarlo durante le visite dell'Imperatore Divino del Cielo Limpido.


La capitale era piena di attività, ma la regina diabolica si stava avvicinando con un passo sorprendentemente lento. Sembrava che stesse concedendo apposta una grande quantità di tempo per reagire e prepararsi.


Il suo approccio rilassato era incredibilmente arrogante, ma incombeva su di loro come una calamità invisibile.


Quindici minuti dopo, la voce della regina diabolica risuonò dall'alto: "Da quanto tempo imperatore divino della Luna Ardente."


Non si annunciò, né spiegò il motivo della sua venuta. Questo saluto brusco era diretto solo al loro capo, nessuno aveva il diritto di risponderle se non lui.


Fen Daojun si accigliò per poi alzarsi. Era tutto sorrisi e radioso. "Ahahahah! Sapevo che presto sarebbe arrivato un'onorabile ospite nella nostra capitale visto che tutti i fiori della Pozza della Meteora sono fioriti allo stesso tempo e il cielo brillava pieno di stelle nere. Ma non mi aspettavo che sarebbe venuta la regina diabolica!"


Fluttuò nel cielo e apparì di fronte a Chi Wuyao. Gettò un'occhiata verso il seguito che aveva portato con lei e il suo sorriso si allargò: "Il regno della Luna Ardente è onorato di averti come ospite. Sono passati molti anni da quando ci siamo incontrati e sembra che sia la tua bellezza che il tuo potere sono aumentati drasticamente nel frattempo. Ne sono davvero impressionato."


"E sembra che tu non sia cambiato per niente." A Chi Wuyao sfuggì un lieve sorriso di derisione: "Hai davvero sprecato tutto il suo tempo con le donne?"


Tutti nella Divina Regione Settentrionale sapevano che l'Imperatore Divino era l'incarnazione della lussuria, ma Chi Wuyao era la sola che avrebbe osato dirglielo direttamente e che lo avrebbe deriso.


Invece di arrabbiarsi, Fen Daojun rise fragorosamente e disse: "Non c'è niente di più attraente del potere e del sesso per un uomo. Posso essere l'imperatore della Luna Ardente, ma la mia natura è quella di un mortale basso che non può dimenticarsi dei piaceri del mondo. So che non posso essere paragonato a te, regina diabolica."


Chi Wuyao sorrise splendidamente: "Immagino che tu non sia completamente inconsapevole dopotutto."


"~！@#￥%..." Le sopracciglia dell'imperatore della Luna Ardente fremettero lievemente. Se fosse stato qualcun altro a dirglielo, l'avrebbe già ridotto in polvere.


Sapeva che Chi Wuyao era venuta qui con intenzioni ostili, ma il suo atteggiamento lo sorprese.


Probabilmente era molto arrabbiata per il Divino Midollo Indomato... e sopratutto non sarebbe venuta di persona se non avesse avuto la sicurezza assoluta di poter ottenere ciò che voleva.


Sembrava che fosse impossibile risolverla pacificamente.


Chi Wuyao osservò il pensieroso Fen Daojun per un secondo per poi dire: "Non sei curioso del motivo della mia presenza?"


L'Imperatore Divino della Luna Ardente rispose ridacchiando: "Considerato quanto tempo è passato dall'ultima volta che ci siamo incontrati, non basterebbero nemmeno dieci giorni per parlare dei vecchi tempi. Ho preparato un banchetto, perché non ne parliamo godendoci prelibatezze?"


"In tal caso, non perderò tempo con i convenevoli."


"Prego."


Chi Wuyao aveva portato solo quattro persone con lei oggi.


Yun Che, Qianye Ying'er, l'ottava strega Yu Wun e la nona strega Chanyi.


Il fatto che avesse scelto di portare le sue streghe più deboli alleviò la tensione dell'Imperatore Divino.


Il banchetto si teneva nella sala principale, ma c'erano solo poche decine di partecipanti. Inoltre erano tutte persone incredibilmente importanti.


Dopotutto quante persone nella Divina Regione Settentrionale avevano il diritto di stare al cospetto della regina diabolica?


Quando l'Imperatore Divino entrò nella sala insieme alla regina diabolica e al suo seguito dietro di lei, tutti i presenti si alzarono all'unisono e porsero i loro saluti con fare rispettoso. Allo stesso tempo un'aura invisibile, ma terrificante iniziò a pesare sugli ospiti.


Erano presenti un totale di sette Divoratori della Luna, venti emissari divini della luna ardente e i principi e le principesse più talentuosi.


Quando un gruppo di persone si radunava in un posto, le loro aure naturali si sarebbero mescolate e avrebbero formato un tipo di pressione invisibile. Dato che tutti qui erano grandi esperti, l'energia che formavano poteva distruggere la determinazione e paralizzare sul posto.


Anche se il loro ospite era la regina diabolica in persona, avrebbero cercato di metterla in difficoltà!


uno dei partecipanti al banchetto era Fen Jueran, il principe della Luna Ardente che Yun Che e Qianye Ying'er avevano incontrato nella Torre Imperiale Celeste. Si irrigidì per un secondo quando vide i due, ma si ricompose velocemente e tornò ad abbassare la testa. Il suo cuore aveva iniziato a battere velocemente.


Chi Wuyao rimase sull'entrata e si guardò attorno per un po'. Un sorriso perfido si stagliò sulle sue labbra: "Se c'è una cosa che avete migliorato, è il modo in cui trattate gli ospiti. Perfino io sono stupita da quanto è magnifica la vostra ospitalità."


Le parole di un imperatore divino sarebbero dovute essere tonanti, ma quelle di Chi Wuyao erano morbide come il cotone e seducenti come quelle di una succuba. Nel momento in cui le sentirono, tutti nella sala tremarono e sentirono salire il sangue alla testa. I principi e le principesse, che erano i più deboli del gruppo, iniziarono a barcollare e a provare stordimento.


Una pressione tremenda e compatta si era disintegrata in quasi in un istante.


"Ahahahahah!"


Una forte risata destò tutti dal torpore come un gong mattutino. L'Imperatore Divino disse ad alta voce: "Potrei convocare l'intero regno e non sarebbe ancora sufficiente ad accogliere un ospite onorabile come la regina diabolica. Sarei già molto grato se non trovassi troppo inadeguato il banchetto."


"Prendete pure posto così che possa mostrarvi la mia ospitalità."


Chi Wuyao sorrise ed entrò nella sala. Ovunque andasse, la gente chinava la testa con paura... esatto, non deferenza, ma una paura che proveniva dal profondo delle loro anime.


I principi e le principesse erano ricoperti di sudore. Tutti avevano sentito parlare da molto tempo della regina diabolica, ma non avevano mai avuto la sfortuna di incontrarla fino ad ora. Chi avrebbe pensato che sarebbe bastata la sua voce per sconvolgerli?


L'Imperatore della Luna Ardente si sedette e Chi Wuyao si accomodò nel posto d'onore. Yu Wu e Chanyi si misero alla sua sinistra e alla sua destra dietro di lei e sembrava che le persone attorno a loro non esistessero.


Yun Che si sedette vicino a Chi Wuyao e Qianye Ying'er si posizionò dietro di lui.


I due non avevano detto una parola da quando erano entrati nel regno della Luna Ardente, ma l'Imperatore Divino era molto diverso da quello che si aspettavano.


"Regina diabolica, perdonami se mi sbaglio, ma è la strega che hai recultato recentemente, quella di nome 'Chanyi'?"


L'Imperatore Divino della Luna Ardente fissò il seguito della donna.


Tra tutte le persone che Chi Wuyao aveva portato, Yun Che e Qianye Ying'er erano senza dubbio le figure più curiose.


Dieci mesi fa, un Divine Sovereign di settimo livello di nome "Ling Yun" aveva distrutto il coltivatore della Torre Imperiale Celeste, Tian Guhu, e aveva ucciso il re dei fantasmi Yama, Yan Sangeng, in un solo colpo. Inoltre la sua compagna "Ling Qianying" aveva ferito gravemente la quarta strega, Yao Die.


Questo incidente aveva scioccato il mondo. E dopo così tanti giorni, sarebbe stato imbarazzante se il regno della Luna Ardente non avesse ancora capito che Ling Yun era Yun Che e che Ling Qianying era la Dea del Monarca del Brahma scappata nella Divina Regione Settentrionale.


Da allora, Yun Che e Qianye Ying'er erano rimasti nel regno delle Anime Rubate. C'erano due versioni riguardo ai due, la prima suggeriva che erano partiti per il regno delle Anime Rubate di loro spontanea volontà, la seconda ipotizzava che avessero destato le ire della regina diabolica e che fossero stati catturati dal regno delle Anime Rubate.


Conoscendo Chi Wuyao, l'Imperatore Divino pensava che fosse più probabile la seconda ipotesi.


Chiaramente anche il regno Yama credeva che fosse così.


Ma oggi, non solo Chi Wuyao aveva portato Yun Che e Qianye ying'er con sé, aveva perfino permesso a Yun Che di sedersi accanto a lei. Inoltre, più esaminava il loro comportamento e più l'imperatore divino aveva la sensazione che... Yun Che fosse trattato meglio perfino delle streghe.


Questo era il motivo per cui era incredibilmente perplesso.


Normalmente uno avrebbe reagito chiedendo agli ospiti di presentarsi e avrebbe fatto delle congetture basandosi su questo. Anche i Divoratori della Luna e l'emissario pensava che l'imperatore divino avrebbe fatto così.


Ma non l'aveva fatto, invece aveva chiesto informazioni sulla nona strega. Non guardò nemmeno in direzione di Yun Che e Qianye Ying'er. Sembrava quasi che non gli importasse nulla di loro.


Chi Wuyao aveva intenzioni ostili. Poteva essere incredibilmente curioso, ma non si sarebbe lasciato manipolare da lei.


In effetti era lui ad avere qualcosa di cui "scusarsi", così doveva cercare di entrare il più possibile in vantaggio.


In tal caso, la nona strega reclutata di recente era la scelta migliore per iniziare.


"Esatto." Rispose Chi Wuyao. "È diventata la mia strega sette anni fa. È una bambina ubbidiente e mi piace molto."


Chanyi: "..."


"Capisco." L'Imperatore Divino annuì e ridacchiò: "Ho sentito che la regina diabolica di solito sceglie le sue streghe basandosi sopratutto sul loro aspetto e poi sul talento. Non ho mai dato peso a quella diceria fino ad oggi. Sono certo che questa tua nuova strega potrebbe ammaliare intere nazioni."


In superficie sembrava che Fen Daojun stesse lodando la nona strega per la sua bellezza, ma in realtà stava ridicolizzando il suo talento e le capacità di valutazione di Chi Wuyao.


In quanto Divine Master negli stadi intermedi dell'ottavo livello, Nanhuang Chanyi era certamente la strega più debole.


"Ma naturalmente. Sono sicura che perfino tu rimarresti ammaliato se vedessi il suo vero aspetto." Rispose con tranquillità Chi Wuyao come se non avesse notato la frecciatina. "A proposito, ho sentito che il regno della Luna Ardente di recente ha accolto il suo Divoratore della Luna più giovane e che l'hai anche adottato, è vero?"


Il motivo per cui l'Imperatore Divino aveva chiesto della nona strega era per avere la scusa di menzionare il suo figlio adottivo. Si agitò vedendo che la regina diabolica sembrava essere entrata nella sua trappola da sola.


Ma in superficie nascose perfettamente le sue emozioni. Mostrò un finto stupore e disse: "Oh? Sono sorpreso che ti importi di una questione così poco importante. Dato che lasci raramente la regione delle Anime Rubate, sono sorpreso che ti interessi."


Chi Wuyao sorrise lievemente: "Metà della Divina Regione Settentrionale è rimasta sbalordita dal tuo gesto, quindi sarebbe più difficile non sentirne parlare. Inoltre, da quando i Divoratori della Luna sono poco importanti?"


"Ahahahah!" L'Imperatore Divino rise fragorosamente per poi chiamare: "Daopian!"


Un uomo dall'aspetto robusto e forte lasciò il suo posto e si inchinò rispettosamente: "Qual è il suo ordine onorabile padre?"


La sua aura vitale non sembrava particolarmente più densa rispetto ai suoi compatrioti. Era una delle persone più giovani tra i presenti ma, a differenza della sua forza vitale, la sua aura misteriosa era estremamente potente. Era l'aura di un Divine Master negli stadi finali dell'ottavo livello!


Il marchio che aveva simboleggiava la sua posizione come Divoratore della Luna.


L'Imperatore Divino gli sorrise: "Beh, che aspetti? Vieni a salutare la regina diabolica, è raro che si interessi a dicerie simili."


"Sì onorabile padre." L'uomo si rivolse a Chi Wuyao e fece un inchino rispettoso, ma non troppo umile: "Ji Daopian porge i suoi saluti alla regina diabolica."


"Così sei il nuovo figlio adottivo dell'Imperatore Divino della Luna Ardente e Divoratore della Luna." Chi Wuyao sembrava esaminarlo con curiosità da dietro la foschia nera che copriva il suo viso.


"Sì." Rispose Ji Daopian a testa bassa.


"Ji?" Chi Wuyao alzò lievemente le sopracciglia: "Hai mantenuto il tuo cognome anche se sei diventato un Divoratore della Luna e il figlio dell'Imperatore Divino? È un po' insolito."


"..." Nel frattempo un certo nessuno di nome Yun Che aveva chiuso gli occhi come se si fosse addormentato.


Lo sguardo di Ji Daopian era freddo e tagliente. Non si agitò a causa dell'aura imponente della regina diabolica anche se aveva ereditato solo di recente il potere divino della Luna Ardente: "L'onorabile padre ha un cuore d'oro. Mi ha dato il potere divino e mi ha permesso di mantenere il mio cognome per cento anni."


"Capisco. Ammetto che sono impressionata dalle capacità dell'Imperatore Divino di conquistare i cuori della sua gente."


Ma prima che l'Imperatore Divino potesse rispondere, Chi Wuyao aggiunse: "Ma devo anche questionare le sue capacità di valutazione. Come può dare potere divino ad una persona così poco talentuosa e anche fargli avere l'onore di essere tuo figlio? I Divoratori della Luna sono davvero caduti così in basso?"
                                


                                



