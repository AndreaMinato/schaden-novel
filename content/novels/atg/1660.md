---
weight: 16600
title: Capitolo 1660 – Una Dimostrazione di Forza
pubDate: 2025-03-10T08:57:10.483Z
tags:
    - atg
---


<em>Capitolo sponsorizzato, ringraziamo Federico!
4 in coda, 0/10 donazione
-Schadenfreude</em>


L'Imperatore Divino della Luna Ardente si rese conto di aver perso la compostezza. Sospirò piano e la sua espressione tornò alla normalità.


Scorse con lo sguardo l'area attorno per poi fermarsi sulla strega Chanyi. Dopodiché fece un lieve cenno di mano.


I Divoratori della Luna ritirarono la loro energia e la barriera si dissipò.


Chanyi si girò e, dopo aver emanato un filo di energia oscura quasi impercettibile, era già tornata al fianco di Chi Wuyao per poi tornare silenziosamente dietro di lei.


Anche se aveva sconfitto un Divoratore della Luna, una persona al suo stesso livello con una coltivazione superiore, non mostrava nessun orgoglio, né gioia. In effetti non guardò nemmeno Ji Daopian.


Sembrava che il risultato del loro duello fosse solo logico.


<em>Thud!</em>


Ji Daopian cadde in ginocchio e chinò la testa. Disse stringendo i denti: "Onorabile padre... l'ho delusa."


"Alzati, non è stata colpa tua." L'Imperatore Divino ridacchiò. Alzò gentilmente una mano e un potere tenue, ma irresistibile, fece rialzare Ji Daopian. "Al contrario, il tuo controllo del potere divino della Luna Ardente è aumentato di nuovo e questo mi conforta."


Ji Daopian alzò il capo, le lacrime rigavano il suo volto.


Aveva portato disonore al regno, ma stava ricevendo delle consolazioni invece di un'occhiata furiosa e di un rimprovero.


Quando si rialzò, la frustrazione e l'umiliazione che sentiva si trasformarono in determinazione ad allenarsi e a migliorare più che poteva la sua coltivazione. Presto avrebbe ottenuto il pieno controllo del potere divino della Luna Ardente ed era deciso a non deludere mai più suo padre.


L'Imperatore Divino all'inizio aveva intenzione di usare il risultato del duello per entrare in vantaggio, ma l'altra parte era riuscita a ribaltare la situazione... e aveva anche sconfitto un Divoratore della Luna! Una delle figure che rappresentavano il cuore del regno, la colonna portante del regno sovrano.


Anche lui aveva perso la compostezza per un breve momento.


Tuttavia, in un batter d'occhio, tornò calmo. Il suo sorriso era disinvolto come un vento gentile: "Mi congratulo con la Regina Diabolica. E pensare che avrebbe trovato un talento così prodigioso. Raramente vedo una persona che può controllare l'Energia Misteriosa dell'oscurità così bene. Ha davvero un buon occhio e una grande fortuna. Sembra che presto la posizione di Grande Strega verrà occupata da un'altra persona tra qualche anno."


Il controllo mostrato da Chanyi era stato sconvolgente. Aveva superato ogni aspettativa e logica. Anche l'Imperatore Divino, che pensava di avere una grandissima padronanza dell'Energia Misteriosa dell'oscurità doveva ammettere di non poter rivaleggiare con lei sotto questo aspetto.


Dalla prospettiva di qualsiasi coltivatore dell'energia oscura, questa sorta di talento speciale anormale poteva essere visto solo una volta ogni diecimila anni... No, sarebbe stato arduo trovare un coltivatore del genere una volta ogni diverse centinaia di millenni.


Prevedibilmente questa nuova strega geniale sarebbe diventata la più potente finché avesse mantenuto il suo talento... e forse sarebbe potuta diventare la futura imperatrice del regno. In effetti era difficile immaginarsi a che livello sarebbe arrivata.


La battaglia di oggi era stata abbastanza sconvolgente da poter sbalordire l'intera Divina Regione Settentrionale.


L'Imperatore Divino della Luna Ardente sospirò con ovvia invidia e ammirazione. Ma Chi Wuyao rispose solo ridacchiando con indolenza dicendo: "Sicuramente sono stata fortunata ad ottenere una bambina così splendida e ubbidiente come Chanyi. Ma il suo talento non è considerato spettacolare tra le nove streghe e la sua coltivazione è anche la più bassa. Così come posso essere d'accordo con te?"


"Ahahahah." L'imperatore Divino rise di cuore per poi scuotere la testa: "Regina Diabolica, ho già visto cosa volevi mostrarmi. Questa dimostrazione mi ha scioccato e riempito di gelosia. C'è bisogno di comportarsi così?"


"Comportarsi così?" Chi Wuyao scosse lentamente la testa come lui. "Sprechi tempo ed energia a spassartela con le donne e già hai fatto stagnare il regno insieme a te, ma sei davvero così ingenuo da credere che sia come te."


"Yu Wu!" Disse ad alta voce Chi Wuyao.


La strega Yu Wu, che era rimasta in silenzio dietro la regina diabolica, alzò la testa. Sollevò una mano e fece il gesto di spingere.


All'istante, un raggio nero come la pece sfrecciò nell'aria e si precipitò verso il Divoratore della Luna più forte, Fen Daozang. Aveva rilasciato quell'attacco con tale esperienza che sembrava il sibilo che un serpente diabolico faceva d'istinto.


Prima di questo attacco, l'unica cosa che la gente del regno delle Anime Rubate poté percepire fu un'increspatura di energia oscura così piccola da essere trascurabile. Ma il colpo era stato così forte e pesante che gelò e rabbuiò la sala in un istante.


Il sorriso dell'Imperatore Divino divenne rigido.


Fen Daozang non si alzò. Il suo sguardo si incupì e cercò di afferrare il raggio di luce oscura che la strega Yu Wu aveva rilasciato.


Tuttavia, quando il bagliore fu sul punto di essere toccato, deviò bruscamente. Dopodiché la donna strinse la mano e il raggio svanì nel nulla.


Era sparito completamente, senza lasciare una sola traccia di luce oscura.


Il palmo di Fen Daozang si irrigidì a mezz'aria e mostrò uno sguardo scioccato.


Per quanto riguardava l'Imperatore Divino della Luna Ardente... Non solo il suo sorriso si era irrigidito, ma fece una smorfia scioccata. Stava provando ancora più stupore rispetto a prima.


Non aveva mai visto la strega Chanyi prima, così era convinto che fosse un talento anormale che la regina diabolica era stata fortunata a trovare. Era anche sicura che uno dei motivi per cui gli aveva porto visita era per vantarsi.


Tuttavia questa non era la prima volta che aveva visto la strega Yu Wu e le sue tecniche.


E un tempo quella donna non riusciva a gestire l'Energia Misteriosa dell'oscurità con una padronanza così anormale!


Si rese conto di qualcosa. Il regno delle Anime Rubate... aveva scoperto un metodo segreto per ottenere un grandissimo controllo sull'Energia Misteriosa?!


Solo Chanyi aveva già sfidato ogni logica, ma anche Yu Wu...


Se la sua congettura era vera, allora le altre streghe, specialmente le due più potenti e Chi Wuyao stessa...


L'Impeartore Divino della Luna Ardente ne fu sconvolto e rabbrividì. Non poteva sbarazzarsi di questa sensazione, non importava quanto ci provasse.


"Capisci ora Imperatore Divino della Luna Ardente?" Chi Wuyao ridacchiò mentre fissava i Divoratori e gli Emissari della Luna che erano rimasti senza parole. Sussurrò con voce languida e seducente: "Solo perché hai scelto di stagnare non significa che gli altri decideranno di fare lo stesso."


"..." L'Imperatore degli Dei Lunari non rispose.


Perfino il più debole principe o principessa poteva individuare le anomalie nello sguardo e nell'aura dell'Imperatore Divino della Luna Ardente.


Più una persona era potente, maggiore il livello che raggiungeva, meglio avrebbe capito cosa significava controllare così bene l'Energia Misteriosa dell'oscurità.


Ripensò ai suoi ricordi da imperatore divino e alle note del regno della Luna Ardente. In tutta la storia del regno della Luna Ardente, non era mai apparsa una persona così abile nel controllo dell'Energia Misteriosa dell'oscurità.


Se il Regno delle Anime Rubate aveva scoperto davvero un metodo segreto da permettere a tutte le streghe di raggiungere questo livello, allora questo potenziamento non poteva essere descritto solo come dei "progressi"... ma come una vera e propria rinascita!


Anche al livello dei regni sovrani, il pinnacolo dell'universo, poteva essere definito una rinascita.


In quel momento, Fen Daozang si alzò all'improvviso e fece un passo avanti. Lo fece così pesantemente che fece vibrare l'intera sala, attirando l'attenzione di tutti.


"Regina Diabolica." Disse con tono secco e solenne: "Che sia venuta per mostrare la sua forza e intimidirci?"


In quanto prozio dell'Imperatore Divino, Fen Daozang era la persona che capiva di più l'imperatore.


L'Imperatore Divino era sempre stato un uomo estremamente prudente. Prima di fare decisioni importanti, doveva informarsi a pieno e solo se avesse ottenuto abbastanza vantaggi avrebbe preso l'iniziativa. Non era mai disposto a correre grandi rischi senza garanzie. In effetti era sempre paziente e moderato, ed era molto difficile provocare la sua rabbia.


Questa era la via che aveva intrapreso come imperatore, non era né giusto, né sbagliato.


Dopo che Chi Wuyao era arrivata, aveva subito mostrato le capacità di Chanyi, che sembrava possedere un talento prodigioso nel controllo dell'Energia Misteriosa dell'oscurità. Poi aveva ordinato alla strega Yu Wu di attaccare, rivelando una trasformazione sconvolgente, che avrebbe indubbiamente sconvolto l'Imperatore Divino della Luna Ardente.


Da un certo punto di vista, Chi Wuyao stava mettendo alle strette l'imperatore.


In ogni caso, questa era ancora la capitale della Luna Ardente. Come potevano lasciare che la Regina Diabolica continuasse ad intimidirli?! Se si fosse diffusa notizia di questo scambio,  il regno delle Anime Rubate sarebbe diventato lo zimbello della regione! Sarebbe stato anche difficile per loro mantenere il loro orgoglio.


Le parole di Fen Daozang appesantirono l'aura nella sala. L'Imperatore Divino della Luna Ardente aggrottò le sopracciglia, ma non cercò di fermarlo.


"Esatto!"


L'ammissione di Chi Wuyao superò ogni aspettativa. Continuò con alterigia: "Il motivo per cui sono venuta oggi è precisamente per mostrare la mia potenza e intimidirvi!"


L'atmosfera già cupa diventò gelida.


"Umpf!" Fen Daozang fece un altro passo in avanti, facendo tremare violentemente il pavimento. Il suo sguardo divenne imperioso e la sua voce divenne pesante come il rintocco di una campana: "Regina Diabolica, è la capitale della Luna Ardente, non la sua regione sacra! È questo il rispetto che dà al nostro regno?!"


"Se vuole davvero intimidirci, portare le sue Grandi Streghe sarebbe stato sufficiente. Ma dato il suo seguito, non importa quanto sono talentuose! Sono lontani dall'essere degni di compiere un'impresa simile!"


In quanto ad età, era superiore alla Regina Diabolica. La sua autorità era seconda solo a quella dell'Imperatore Divino della Luna Ardente. Questo era il motivo per cui la sua aura e il suo atteggiamento erano così ostili nei confronti di Chi Wuyao.


La Regina Diabolica aveva esagerato così tanto con il suo comportamento oltraggioso che il suo regno sarebbe passato per codardo se avesse continuato a tollerare questo affronto!


Se l'Imperatore Divino non osava scontrarsi con Chi Wuyao, l'avrebbe fatto lui!


Come poteva permettere a degli estranei di comportarsi in modo così arrogante nella capitale della Luna Ardente?!


"Non ne sarebbero degni?"


La voce di Chi Wuyao era dolce e languida, priva di rabbia. Scorse con lo sguardo Fen Daozang con fare indifferente. Non c'era la minima oscurità nel suo sguardo mentre lo faceva. Al contrario... sembrava pieno di compassione e derisione.


"Yu Wu, Chanyi." Disse con tono calmo: "Questo vecchio sta dicendo che non siete degne di farlo. Cosa dovete fare?"


Chanyi e Yu Wu si scambiarono un'occhiata per poi entrare in azione. Una brezza fragrante soffiò gentilmente nella sala, poi si levarono in volo e atterrarono di fronte a Fen Daozang. Brandirono le loro armi, una spada dorata e un pugnale di giada, e li puntarono verso Fen Daozang.


Fen Daozang ne fu sbalordito, ma presto iniziò a ridere fragorosamente: "Regina Diabolica, la sua umiliazione si è trasformata in rabbia?! Queste due piccole streghe mi starebbero sfidando? Non temete che potrei rompere per sbaglio una delle braccia della Regina Diabolica?!"


Il controllo dell'energia oscura che avevano mostrato Chanyi e Yu Wu in effetti era incredibilmente scioccante, ma la loro coltivazione era comunque solo all'ottavo livello del Divine Master Realm alla fine.


Questo valeva in particolare per la strega Chanyi. Nonostante il fatto che avesse surclassato Ji Daopian, aveva comunque mostrato i limiti della sua potenza.


Per quanto riguardava Fen Daozang... In quanto Divoratore della Luna numero uno del regno, aveva raggiunto il nono livello tredicimila anni fa e la sua coltivazione era già arrivata al picco di questo stadio da tempo.


Anche se non sarebbe mai riuscito a passare al decimo livello del Divine Master Realm, poteva essere definito invincibile contro chiunque non fosse un Imperatore Divino.


A parte il fatto che sia Yu Wu che Chanyi erano all'ottavo livello del Divine Master realm, non sarebbero riuscite a battere Fen Daozang nemmeno se fossero state agli inizi del nono livello.


Yu Wu e Chanyi non dissero una parola dopo che Fen Daozang iniziò a ridere. Scelsero di lanciare un attacco all'improvviso.


Mentre le due aure oscure si scatenavano, due raggi di luce fredda lacerarono l'aria e sfrecciarono verso Fen Daozang lasciando delle scie oscure.


Non c'era nessuna barriera ad isolarli dal resto della sala, così le persone più deboli degli emissari, i principi e le principesse furono respinti via nell'istante in cui le streghe scatenarono il loro potere. Dopodiché iniziarono a fare circolare tutta la loro energia per resistere.


Fen Daozang sbuffò. Rimase sul posto mentre spingeva lentamente in avanti la sua mano rugosa, estendendo silenziosamente un campo di forza oscuro.


Un'esplosione intensa e soffocata fece tremare l'aria e Yu Wu e Chanyi si bloccarono a mezz'aria. I loro corpi erano stati immobilizzati a causa degli effetti dell'energia di Fen Daozang, che iniziò perfino a divorare lentamente le loro aure.


Non importava quanto fossero compatibili con l'oscurità, non potevano compensare un divario di potere così enorme.


Fen Daozang rise freddamente per poi gridare con tono profondo: "Credete davvero che voi due, piccole streghe immature, siano degne di comportarsi in modo così arrogante di fronte a me?!"


Mosse il palmo, gonfiando violentemente l'energia oscura e costringendo Yu Wu e Chanyi ad arretrare. "Tornate subito nel vostro regno delle Anime Rubate!"


Questa era la capitale dopotutto. Se avesse usato tutta la sua potenza, avrebbe solo danneggiato il suo stesso territorio. Tuttavia la mossa di Fen Daozang aveva mostrato la sua potenza e il divario insormontabile tra lui e le due streghe.


In quel momento Yun Che si alzò lentamente.


<em>Whoosh!</em>


Un vento freddo e cupo soffiò all'improvviso nella sala. Non era molto forte, ma avvolse ogni pollice della grande sala in un batter d'occhio... In effetti si era diffuso dentro il campo di forza di Fen Daozang!


Il suo abito iniziò a fluttuare. Il suo capo si chinò lievemente e la sua espressione era fredda e impassibile. Solo i suoi lunghi capelli stavano danzando nell'aria, ma anch'essi erano avvolti da una densa energia diabolica.


L'Imperatore Divino della Luna Ardente si voltò di scatto verso Yun Che e tutti gli occhi nella sala iniziarono a concentrarsi su Yun Che proprio in quel momento... Segni di formazioni nere iniziarono ad apparire lentamente sulla sua pelle.


Allo stesso tempo, questi marchi cominciarono ad apparire anche sui corpi di Yu Wu e di Chanyi.
                                


                                



