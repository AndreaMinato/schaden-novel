---
weight: 16610
title: Capitolo 1661 – Agitato
pubDate: 2025-03-10T08:57:10.483Z
tags:
    - atg
---


<em>Capitolo sponsorizzato, ringraziamo Federico!
3 in coda, 0/10 donazione
-Schadenfreude</em>


I segni della formazione nera erano ampi solo un piede e ogni tanto sembravano scomparire. I simboli diabolici erano così semplici e concisi da essere anormale.


Le persone ordinarie non si sarebbero mai immaginate che potessero sostenere una formazione misteriosa dell'oscurità.


"Che sorta di... formazione è questa?" Mormorii scioccati risuonarono nella grande sala.


L'Imperatore Divino della Luna Ardente aggrottò le sopracciglia. All'inizio aveva spostato lo sguardo verso Yun Che, ma all'improvviso cambiò espressione e cominciò a fissare le due streghe.


Le pupille di Fen Daozang si erano allargate drasticamente.


Questo perché, nel momento in cui la formazione si manifestò appieno, l'aura irradiata dalle streghe si trasformò in modo incredibile!


Le loro energie particolari svanirono e sorprendentemente... cominciarono ad emanare una combinazione delle loro aure!


Allo stesso tempo, Fen Daozang poteva sentire una forza invisibile trascinarlo, cercando di strappare il suo campo di forza oscuro.


Il vento sinistro divenne sempre più violento mentre l'aura oscura diventava sempre più densa. Gradualmente, iniziò a trasformarsi in una tempesta che continuò ad intensificarsi.


Fen Daozang ebbe un vago presentimento... Tutta l'Energia Misteriosa dell'oscurità nello spazio sembrava essere stata attirata dai corpi delle due streghe.


Il potere invisibile di questo campo di forza aumentò sempre di più e iniziò a tremare violentemente.


Luce diabolica brillò nei corpi di Chanyi e Yu Wu mentre colsero questo momento per attaccare.


<em>Crack!</em>


Il campo di energia che era stato creato dal Divoratore della Luna più forte era stato tagliato come un pezzo di tessuto.


Due luci gelide diventarono si rifletterono sempre di più negli occhi di Fen Daozang, ma l'uomo non lasciò che lo shock lo agitasse. I suoi capelli bianchi svolazzavano e diede un colpo di palmo avanti, creando un'enorme formazione diabolica della Luna Ardente.


Le sue pupille si rimpicciolirono all'improvviso.


Quando rilasciò il suo potere, fu scioccato nello scoprire che la sua energia sembrava essere precipitata in una palude invisibile. Il suo flusso era diventato incredibilmente lento. Mentre l'Energia Misteriosa delle due streghe stava iniziando a premere su di loro, non aveva ancora riuscito a completare la formazione della Luna Ardente che normalmente poteva usare con un colpo di dita.


<em>Pfffbooom!!</em>


La formazione diabolica della Luna Ardente incompleta crollò sotto l'energia frenetica dell'attacco delle streghe, scaraventando via gli emissari, i principi e le principesse della Luna Ardente. Anche l'Energia Misteriosa dispersa fu raccolta dalla tempesta per poi volare dalla parte delle streghe.


<em>COSA STAVA SUCCEDENDO?!</em>


Fen Daozang era sconvolto.


Aveva la sensazione che questa fosse tutta opera della strana formazione che era spuntata fuori dal nulla.


Ma come poteva esistere un tipo di formazione del genere?!


Yu Wu e Chanyi sfrecciarono verso Fen Daozang da sinistra e da destra. La velocità terrificante che mostravano superava quella di un Divine Master di ottavo livello.


Yu Wu arrivò per prima, una luce fredda lunga quasi dieci metri esplose dal suo pugnale di giada.


Questo attacco ovviamente era stato fatto dalla strega Yu Wu, ma la forza che lo investì era dovuta dalla forza combinata di entrambe le streghe. Fen Daozang ruggì e mosse il braccio, facendo iniziare a vorticare un enorme vortice oscuro... Tuttavia, prima che il turbine si formasse, il suo potere sembrò essere stato risucchiato da un qualche tipo di vuoto invisibile.


"?!!" Per la prima volta Fen Daozang rimase stravolto.


Fen Daozang era comunque il Divoratore della Luna più forte e la sua energia era incredibilmente robusta. Anche se parte di quel potere era scomparsa, era comunque estremamente terrificante. Quando il vortice oscuro si scontrò con l'attacco di Yu Wu, il raggio di luce fu distrutto all'istante. Anche Yu Wu fu scaraventata via.


Chanyi si precipitò su di lui un attimo dopo. L'immagine di una fenice dell'oscurità apparì sulla sua spada, rilasciando un grido.


<em>Boom!</em>


L'immagine fu coperta dalla grande mano di Fen Daozang e Chanyi fu scaraventata via dall'impatto. Non ebbe nemmeno il tempo di rimettersi in posizione che Yu Wu aveva iniziato di nuovo ad attaccarlo... Era incredibilmente veloce e la forza dei suoi attacchi era sostenuta dall'energia di entrambe le streghe!


Tuttavia erano ancora inferiori a Fen Daozang. Erano estremamente veloci e i loro attacchi piovevano con una tale frequenza da assomigliare una tempesta ululante. La loro rapidità e la ferocia dei loro colpi insieme alla strana fusione delle loro aure faceva sentire Fen Daozang come se stesse affrontando le due streghe allo stesso tempo.


L'aspetto più terrificante era che, ogni volta che attaccava, poteva sentire chiaramente che l'energia oscura che scatenava diminuiva silenziosamente, facendo calare drasticamente la potenza dei suoi attacchi. Per quanto riguardava Yu Wu e Chanyi... E l'energia dei loro attacchi non si stava indebolendo, al contrario, diventavano sempre più rapide e potenti!


Pareva che la loro energia fosse infinita.


Una parte si stava indebolendo e l'altra si stava rafforzando. Il vantaggio assoluto che aveva Fen Daozang stava scomparendo. La sua espressione stupita divenne scontenta e non riuscì più a mantenere la compostezza.


<em>Bang!</em>


Alla fine, la figura orgogliosa e inamovibile di Fen Daozang fu respinta violentemente di un passo da uno degli attacchi di Yu Wu... Un istante dopo un raggio di spada accompagnato dall'immagine di una fenice nera piombò dritto su di lui.


Anche se stava affrontando il potere combinato di due streghe, anche se la sua energia veniva dispersa, Fen Daozang aveva un vantaggio assoluto in quanto a forza misteriosa.


Tuttavia le due streghe potevano radunare e rilasciare Energia Misteriosa dell'oscurità ad un ritmo semplicemente fin troppo veloce e i loro attacchi non si indebolirono minimamente. Al contrario, stavano prendendo forza, qualcosa che sfidava le leggi della natura. Questo mise in difficoltà Fen Daozang.


Dopo essere stato respinto, non riuscì a riprendere fiato prima che l'attacco di Chanyi lo opprimesse. L'espressione di Fen Daozang divenne una maschera sinistra mentre cercava di afferrare la spada di Chanyi.


<em>BOOOM!</em>


L'energia oscura esplose violentemente nello spazio tra Fen Daozang e Chanyi. La strega iniziò a barcollare all'indietro... Mentre la manica destra di Fen Daozang era stata ridotta in brandelli, rivelando il suo braccio rinsecchito.


"Fermo!"


Un grido profondo scosse i cuori di tutti i presenti.


L'Imperatore Divino della Luna Ardente apparì all'improvviso tra i due. Si limitò a rimanere sul posto senza muoversi, ma il campo di energia incredibilmente violento si rimpicciolì fino a scomparire del tutto.


Se non fosse intervenuto e Fen Daozang fosse stato sconfitto... Avrebbero davvero perso la faccia se il Divoratore della Luna più potente avesse perso contro le due streghe più deboli.


"È la nostra capitale. Se continuassimo a combattere, il mio palazzo sarà ridotto in polvere. Finiamola qui."


Fen Daozang capì perché l'Imperatore Divino della Luna Ardente aveva interrotto il combattimento. Guardò il suo braccio destro senza manica e strinse a pugno le sue mani tremanti.


I capelli neri fluttuanti di Yun Che caddero lentamente lungo sulla sua schiena e la tempesta nella grande sala si fermò. I segni delle formazioni su Yu Wu e Chanyi scomparirono.


Si sedette e chiuse gli occhi senza degnare di una sola occhiata l'Imperatore Divino della Luna Ardente.


"Oh?" Chi Wuyao ridacchiò. "Hai paura che questo palazzo venga ridotto in polvere o che sia la tua dignità a fare questa fine?"


L'Imperatore Divino della Luna Ardente: "..."


Da quando Chi Wuyao era una persona amichevole? Si mosse verso Fen Daozang dicendo: "Capisci ora cosa vuol dire essere degni?"


"..." Le labbra di Fen Daozang tremarono, ma non riuscì a rispondere. Invece puntò lo sguardo su Yun Che... Poteva percepire solo un'aura di un Divine Sovereign di settimo livello provenire da lui, eppure ebbe una strana sensazione di gelo.


Cos'era successo? Cosa diavolo era quello?!


L'Imperatore Divino della Luna Ardente non rispose agli insulti di Chi Wuyao. Si girò e guardò direttamente Yun Che. Disse: "Che questa persona sia..."


"Perché l'Imperatore Divino della Luna Ardente ha bisogno di fare una domanda di cui sa già la risposta?" La voce dolce e setosa di Chi Wuyao lo interruppe: "È Yun Che , dalla Divina Regione Orientale. Nonostante abbia fatto solo poche comparse nella Divina Regione Settentrionale, è già diventato famoso. Puoi continuare ad ignorarlo e anche fingere di non riconoscerlo se vuoi."


"..." Fen Daojun mostrò un'espressione imbarazzata, ma recuperò velocemente la compostezza. Sorrise e disse: "Come posso non conoscerlo? Nonostante sia solo al settimo livello del Divine Sovereign realm, ha ucciso il re dei fantasmi Yan Sangeng con un solo fendente di spada. Se i regni superiori e il mio non avessero assistito personalmente a questa impresa sconvolgente, allora non crederei ad una storia così assurda, non importa quanto chiunque provi a spiegarmelo."


"Si dice anche che abbia ottenuto l'eredità del Dio Malvagio e che sia il padrone di uno dei Tesori Celesti, la Perla del Veleno Celeste."


"Volevo da tempo diventare amico di una persona così straordinaria."


"Ah, che peccato. Ormai è troppo tardi." Chi Wuyao si alzò lentamente. Una volta che si alzò, una forza lieve ma irresistibile iniziò a premere silenziosamente sulle anime dei presenti. "Presto Yun Che diventerà il nuovo imperatore del nostro regno delle Anime Rubate e, d'ora in avanti, sarò la regina solo in nome. Che utilità c'è nel cercare di fartelo amico ora?"


Tutti rimasero a bocca aperta. L'Imperatore Divino aggrottò le sopracciglia con forza.


Qianye Ying'er fremette, ma rimase in silenzio.


Yun Che: "?"


"Il nuovo imperatore... del regno delle Anime Rubate?" L'Imperatore Divino scoccò un'occhiata al silenzioso e composto Yun Che. Poi spostò di nuovo lo sguardo verso Chi Wuyao e cercò di trovare segni di derisione o finzione dalla sua aura o dalla sua espressione: "La regina diabolica dice sul serio?"


Chi Wuyao mise le mani dietro la schiena e disse con tono freddo e chiaro: "Sembra che l'imperatore della Luna Ardente sia proprio preoccupato dai nostri affari di recente. Nel corso di dieci giorni hai cercato di spiarci tredici volte e alcuni di questi tentativi sono stati fatti dai tuoi Divoratori della Luna."


Fen Daojun: "..."


"Nonostante non mi importi, il tuo regno lo ha preso come un permesso per comportarsi in modo ancora più oltraggioso. Non mi sono disturbata a chiederti di sistemare il tuo vecchio debito. Visto il mio lungo periodo di silenzio, hai pensato che il nostro regno fosse facile da maltrattare?!"


"Eheheh." L'Imperatore Divino ridacchiò per poi rispondere. "In questo mondo ci sono molte persone che non temono il re dell'inferno, ma qualcuno che sottovaluta la regina diabolica? Temo che non esista. E le persone che l'hanno fatto sono state ridotte da tempo in cenere."


"Effettivamente ho mandato delle persone nel regno delle Anime Rubate di recente." L'Imperatore Divino fece una calma e sincera ammissione con una compostezza perfetta. "Tuttavia non intendevamo offendervi e non abbiamo intessuto nessun complotto. Solo che quando abbiamo sentito che la regina diabolica ha convocato tutte le sue streghe, gli spiriti diabolici e sorprendentemente tutti e tremilaseicento i cavalieri spirituali ho pensato che stesse accadendo qualcosa di importante e così ho mandato i miei uomini per indagare."


"Data la tolleranza della regina diabolica, di sicuro non ti arrabbieresti per una questione così poco importante, vero?"


"Questione poco importante?" Chi Wuyao mostrò un'espressione che sembrava sorridente, ma che non lo era: "Allora hai trovato la tua risposta?"


L'Imperatore Divino della Luna Ardente sorrise e scosse la testa: "No."


"Allora permettimi di illuminarti."


La risposta di Chi Wuyao sbalordì l'Imperatore Divino della Luna Ardente.


"Hai riconosciuto la formazione che apparsa sulle mie streghe?" Disse con tono misurato.


Gli sguardi di Fen Daojun, del suo prozio... e di tutti i Divoratori della Luna presenti emisero uno strano bagliore. Che sorta di incredibile formazione aveva permesso le due piccole streghe di mettere in difficoltà Fen Daozang?! Non vedevano l'ora di scoprirlo.


"Quella formazione diabolica è incredibilmente bizzarra e meravigliosa. Non l'ho mai vista prima d'ora." L'Imperatore Divino guardò con calma Yun Che mentre ne parlava: "Per favore illuminaci allora regina diabolica."


"Calamità... e... Tragedia." Le labbra di giada di Chi Wuyao si mossero. "Ne hai mai sentito parlare prima?"


Queste brevi parole esplosero come una tribolazione del fulmine nella mente dell'Imperatore Divino. Fen Daojun era rimasto impassibile quando era stato insultato prima, ma ora barcollò e iniziò a fissare Yun Che.


"Che sia... Che sia..."


"Esatto. Come previsto, non importa quanto diventi trascurato, non hai ancora perso completamente la testa." Il tono di derisione di Chi Wuyao era evidente. Continuò con tono calmo: "È come immagini."


"Così ora capisci?"
                                


                                



