---
weight: 1662
title: Capitolo 1662 – Straziante (1)
pubDate: 2025-03-10T08:57:10.483Z
tags:
    - atg
---


<em>Capitolo sponsorizzato, ringraziamo Federico!
2 in coda, 0/10 donazione
-Schadenfreude</em>


Calamità e Tragedia... quel nome causò sbigottimento. Tuttavia sia l'Imperatore Divino che Fen Daozang mostrarono espressioni scioccate senza precedenti.


Un respiro di tempo... due... tre...


Passarono tre secondi prima che l'Imperatore Divino della Luna Ardente si riprendesse. Rispose con tono profondo: "La formazione della Calamità e Tragedia e il mutamento delle tue streghe. È stato tutto a causa... ha ereditato il potere di un imperatore diabolico?!"


Alla fine era l'Imperatore Divino della Luna Ardente. Anche se era sconvolto, doveva accettare velocemente a questo evento inimmaginabile... Vista la sua posizione, come poteva non sapere che l'Imperatrice Diabolica Colpo Celeste Nemesi dei Diavoli era tornata nel Caos Primordiale e se n'era andata di nuovo a causa di Yun Che.


Molti non sapevano della Calamità e Tragedia, ma avevano sentito chiaramente il resto. Per un momento, perfino guerrieri come Divoratori della Luna rimasero folgorati sul posto. Strabuzzarono gli occhi per lo shock.


Un imperatore diabolico... una figura che dominava i Veri Diavoli primordiali, un'esistenza che trascendeva ogni immaginazione!


"La Calamità dell'Oscurità Eterna." Disse con un lieve sorriso Chi Wuyao. "L'Imperatore Divino della Luna Ardente non può non sapere a chi appartiene quest'arte e che sorta di qualità possiede, vero?"


L'Imperatore Divino della Luna Ardente: "!!"


"No! È impossibile!" Gridò Fen Daozang facendo un po' di passi avanti, il suo tono era incredibilmente ansioso e stridente. "La Calamità dell'Oscurità Eterna era l'arte unica dell'Imperatrice Diabolica Colpo Celeste Nemesi dei Diavoli! Perfino i Veri Diavoli del suo clan e gli altri Imperatori Diabolici non potevano coltivarla. Così come può Yun Che... Come può..."


"Allora cos'hai appena visto?" Disse con un sorriso scaltro Chi Wuyao.


"..." La voce di Fen Daozang si affievolì e rimase senza parole.


L'abilità delle due streghe di controllare l'oscurità aveva trasceso completamente ogni logica. L'Imperatore Divino della Luna Ardente stesso impallidiva al confronto. Aveva visto quella formazione diabolica che superava ogni comprensione... Erano poteri che non sarebbero dovuti esistere in quest'epoca. Poteri che corrispondevano perfettamente alle descrizioni della Calamità dell'Oscurità Eterna, il simbolo del picco dell'oscurità, tramandata dalle storie e dalle leggende.


"La compatibilità perfetta con l'oscurità non è mai apparsa prima nella storia di un milione di anni della Divina Regione Settentrionale. Yun Che può farlo con un cenno della mano visto che ha ereditato il potere di un'Imperatrice Diabolica e ha coltivato la Calamità dell'Oscurità Eterna."


Disse con tono lento e languido Chi Wuyao, ma ogni parola che proferiva faceva tremare l'universo. "L'Imperatore Divino della Luna Ardente era curioso di sapere perché ho convocato tutte le mie streghe, spiriti diabolici e cavalieri spirituali, vero? Ora hai capito perché l'ho fatto?"


Fen Daojun barcollò lievemente.


Fen Daozang, i Divoratori della Luna radunati, l'Imperatore Divino della Luna Ardente e tutti i suoi figli presenti rimasero esterrefatti.


Compatibilità perfetta con l'oscurità, era qualcosa che non era mai esistita nella Divina Regione Settentrionale prima... ma Yun Che poteva realizzarlo con un cenno della mano?!


Il motivo per cui tutte le streghe, gli spiriti diabolici e i cavalieri spirituali erano stati convocati...


Questo significava anche che la loro abilità di controllare l'oscurità aveva superato completamente quella di un imperatore divino?! Grazie a Yun Che avevano raggiunto una compatibilità perfetta con l'oscurità, un'impresa che nessun imperatore divino era mai riuscito ad eguagliare!


Questo, un'anomalia simile...


Se era davvero così, non significherebbe... che le persone che un tempo erano pari a lui ora l'avrebbero superato?


La nona strega negli stadi intermedi dell'ottavo livello aveva sconfitto Ji Daopian che era negli stadi avanzati solo grazie alla sua perfetta padronanza dell'Energia Misteriosa dell'oscurità.


Se tutte le streghe si erano trasformate in questo modo, allora indubbiamente i Divoratori della Luna sarebbero stati superati da loro!


Se questo valeva per gli spiriti diabolici e i cavalieri spirituali... allora l'intero regno della Luna Ardente sarebbe finito in svantaggio!


Per quanto riguarda il livello di forza misteriosa che le nove streghe avrebbero raggiunto...


Solo pensarci faceva sudare copiosamente. Non osarono immaginarsi cosa sarebbe successo.


Osservarono Yun Che in un modo completamente diverso rispetto a prima.


L'Imperatore Divino della Luna Ardente strinse lievemente gli occhi e riuscì a fare smettere di tremare le palpebre. "Quando l'aura oscura nella Divina Regione Settentrionale ha iniziato ad attraversare quei cambiamenti bizzarri, dopo un po' abbiamo scoperto che era perché l'antica Imperatrice Diabolica Colpo Celeste Nemesi dei Diavoli non è morta. Invece è sopravvissuta nel vuoto fuori dal Caos Primordiale fino ad oggi e ha fatto un ritorno trionfante piena d'odio... Ma poi ha deciso di ritornare da dov'è venuta a causa di Yun Che."


Dato l'ostilità tra la regione settentrionale e il mondo esterno, l'Imperatore Divino della Luna Ardente non poteva conoscere cos'era successo esattamente, ma sapeva a grandi linee la storia.


"E pensare che l'Imperatrice Diabolica Colpo Celeste Nemesi dei Diavoli ha lasciato un dono così prezioso prima di partire."


Dopodiché spostò lo sguardo su Yun Che: "Non c'è da meravigliarsi che tu sia riuscito ad uccidere il re dei fantasmi Yama al settimo livello del Divine Sovereign Realm. Non è strano che la regina diabolica sia disposta a farti diventare il suo imperatore. L'Imperatrice Diabolica Colpo Celeste Nemesi dei Diavoli... La Calamità dell'Oscurità Eterna. Sembra che sia arrivato il momento di rompere le catene del fato per la nostra Divina Regione Settentrionale."


Mentre parlava, trapelò entusiasmo e vivacità dal suo tono.


Ma come poteva Chi Wuyao non capire le sue intenzioni. Ridacchiò e disse: "Imperatore Divino della Luna Ardente, è troppo tardi per lusingarlo adesso. Perché appartiene a me! Appartiene al regno delle Anime Rubate! Non appartiene alla Divina Regione Settentrionale! E il tuo regno della Luna Ardente può solo sognare di averlo!"


L'espressione dell'Imperatore Divino della Luna Ardente si irrigidì, ma poi si rilassò un po'. Sorrise lievemente per poi dire: "Le parole della regina diabolica sono troppo eccessive. In quanto antica imperatrice dei Veri Diavoli, l'Imperatrice Diabolica Colpo Celeste Nemesi dei Diavoli di sicuro ha lasciato un'eredità così importante per il futuro della nostra Divina Regione Settentrionale. Dev'essere per cambiarne il fato! Come può appartenere... solo al tuo regno delle Anime Rubate?!"


Forse qualcun altro non sarebbe riuscito a credere che Yun Che avesse ereditato i poteri di un'imperatrice diabolica e la Calamità dell'Oscurità Eterna. Tuttavia, dato che aveva ereditato i ricordi lasciati ad ogni imperatore divino della Luna ardente, gli annali lasciati dal regno e ciò a cui aveva appena assistito... Non poteva dubitare di questi fatti.


Non dubitava nemmeno delle parole di Chi Wuyao!


Se avesse continuato così e tutte i suoi sottoposti fossero rinati completamente, allora il suo regno sarebbe stato schiacciato prima o poi!


Se le due streghe più inesperte e deboli potevano mettere alle strette il Divoratore della Luna più potente del suo regno, allora i risultati sarebbero stati inimmaginabili... se fossero venute le Grandi Streghe!


Tutto questo era successo grazie ad una persona, Yun Che!


L'espressione dell'Imperatore Divino era calma e composta, ma ogni filo del suo spirito, ogni vena del suo corpo bruciava come se fossero stati gettati nell'inferno.


Sapeva da molto tempo che Yun Che era entrato nella Divina Regione Settentrionale; aveva anche ordinato ai suoi uomini di inseguirlo e dargli la caccia a causa del Divino Midollo Indomato. Tuttavia non si sarebbe mai immaginato che il ragazzo avesse ereditato il potere di un'Imperatrice Diabolica e la Calamità dell'Oscurità Eterna... e che era stato il regno delle Anime Rubate a trarlo per primo dalla sua parte!


Se fossero stati loro ad ottenere Yun Che, allora tutti questi vantaggi... sarebbero appartenuti al suo regno della Luna Ardente!


"Eheh, ridicolo."


Come previsto, la sola risposta che ottenne l'Imperatore Divino fu derisione da parte di Chi Wuyao: "Yun Che è indipendente, è lui a decidere dove andrà e da che parte starà. Da quando è diventato un oggetto da condividere con l'intera Divina Regione Settentrionale? L'Imperatore Divino della Luna Ardente si è disturbato ad usare il cervello prima di dire assurdità del genere?"


"Inoltre, non ti sei dimenticato che un tempo... hai mandato delle persone a dargli la caccia, vero?"


"Se te ne sei davvero dimenticato, allora te lo ricorderò io."


L'Imperatore Divino cercò di mantenere con tutte le sue forze la compostezza, ma aggrottò comunque le sopracciglia.


Chi Wuyao lasciò vagare lo sguardo e scorse tutti i presenti. Dopodiché disse con il più dolce dei toni: "Il fato della Divina Regione Settentrionale in effetti cambierà. Ma sarà il mio regno a determinare come. Naturalmente..."


"Se qualcuno vuole rinascere nell'arco di un solo giorno e sperimentare un nuovo regno dell'oscurità, se qualcuno vuole fare parte di questo cambiamento e assistere a questi grandi eventi, allora il mio regno delle Anime Rubate vi accoglierà calorosamente."


Quel tono diabolico e dolce scavò nei loro cuori e iniziò a li tentò.


L'Imperatore Divino della Luna Ardente strinse lievemente le dita. Non aveva bisogno di guardarsi attorno per capire che impatto avevano avuto le parole di Chi Wuyao.


Tutti avevano assistito alla potenza delle streghe. Se fossero potuti rinascere come loro... poteva essere definita l'attrattiva più grande nella Divina Regione Settentrionale. Chiunque coltivava l'Energia Misteriosa dell'oscurità sarebbe stato tentato da una proposta del genere, che fosse leale o no.


Inoltre, più una persona era forte, più sarebbe stato allettato da questa proposta.


Stava tentando la gente del regno della Luna Ardente di fronte al loro capo. Qualsiasi altro Imperatore Divino si sarebbe infuriato... ma Fen Daojun rimase impassibile, anzi non rispose nemmeno.


Perché sapeva che il regno delle Anime Rubate stava per schiacciarlo. Non era mai stato disposto a scontrarsi con loro in passato... non doveva più considerare se farlo o no.


Mentre guardava con indifferenza l'Imperatore Divino, le labbra di Chi Wuyao si curvarono impercettibilmente. Aveva ottenuto ciò che voleva.


Senza menzionare la ritrosia dell'Imperatore Divino, solo l'agitazione dei suoi Divoratori della Luna ed emissari significava che sarebbe stato occupato nel mantenere l'ordine per deviare l'attenzione altrove.


Non era il suo piano ad essere brillante, ma era la forza della Calamità dell'Oscurità Eterna ad essere fin troppo soverchiante... Dopotutto era uno dei poteri che aveva dominato i Veri Diavoli durante l'era primordiale.


Chi Wuyao si girò seducente e si rivolse verso l'entrata della grande sala. Disse con la schiena rivolta verso l'Imperatore Divino della Luna Ardente: "Negli ultimi due anni devi esserti preoccupato di come sarei venuta qui a sistemare quel vecchio conto con te, vero?"


L'Imperatore Divino: "..."


"Umpf." Sbuffò giocosamente per poi ridacchiare: "Puoi stare tranquillo. Perché un mero Divino Midollo Indomato non è più importante per me."


"Quando Yun Che diventerà l'imperatore del regno delle Anime Rubate, spero che l'Imperatore Divino non esiti a venire e ad assistere alla cerimonia."


"Andiamo."


Proprio quando Yun Che si alzò, l'imperatore disse: "Per favore aspettate un momento."


Chi Wuyao si girò verso di lui: "Oh, hai ancora qualche perla di saggezza da impartirci?"


L'Imperatore Divino avanzò lentamente. Un'emozione difficile da comprendere brillò nel suo sguardo calmo e sorrise lievemente: "Ho già capito le tue intenzioni. Però è comunque estremamente raro per me incontrarti, così coglierò questa rarissima opportunità per essere un po' presuntuoso e chiederti un favore. Spero che mi accontenterai."


"Oh?" Rispose con tono secco Chi Wuyao.


L'Imperatore Divino della Luna Ardente chinò lievemente la testa e disse: "Quando la vita di un Imperatore Divino arriva alla sua fine, il suo più grande desiderio è di vedere che stadio c'è oltre. Eppure nessuno è mai riuscito ad esaudire quel desiderio."


"Anche gli antenati Yama, che sono immersi nell'oscurità per quasi un milione di anni, non sono mai riusciti ad andare oltre al limite conosciuto come 'Divine Master'."


"Tuttavia... se il potere della regina diabolica si è fuso con quello della Calamità dell'Oscurità Eterna, è possibile che abbia raggiunto un regno che nemmeno i nostri antenati non hanno mai visto."


Luce diabolica brillò nella mano sinistra dell'Imperatore Divino mentre la chiamava con la destra: "Così chiederei di duellare con la regina diabolica per esaudire il mio più grande desiderio."


Era ovvio che volesse capire i limiti di Chi Wuyao.


Se le streghe più deboli del regno potevano trasformarsi in modo così radicale grazie alla Calamità dell'Oscurità Eterna. Allora Chi Wuyao, che aveva già raggiunto il pinnacolo della coltivazione, a che punto era arrivata?


Visto che lei era l'imperatrice del regno delle Anime Rubate, qualcuno che era sempre stato alla pari con lui, questo punto era chiaramente molto importante.
                                


                                



