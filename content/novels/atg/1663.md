---
weight: 16630
title: Capitolo 1663 – Straziante (2)
pubDate: 2025-03-10T08:57:10.483Z
tags:
    - atg
---


<em>Capitolo sponsorizzato, ringraziamo Federico!
1 in coda, 0/10 donazione
-Schadenfreude</em>


Chi Wuyao non si girò. Si limitò a ridere per poi dire senza fretta: "Non mi importerebbe davvero di farlo, ma... questa è la capitale della Luna Ardente e sei l'imperatore. Che conseguenze ci saranno se perderai?"


L'espressione dell'imperatore divino si irrigidì all'improvviso.


Figure come la sua erano i padroni dei regni sovrani. Erano le esistenze più rispettate nell'intero universo del caos primordiale.


Gli imperatori divini non avrebbero perso, né avrebbero potuto farlo. Se fossero stati sconfitti, avrebbe demoralizzato e disorientato l'intero regno sovrano.


L'Imperatore Divino non aveva fatto un errore di calcolo ignorando questa importante conseguenza, invece... era stato un imperatore divino per così tanto tempo che non considerava nemmeno la possibilità di perdere.


Eppure era stato lui a suggerire il duello, così come poteva ritirarsi? La sua espressione cambiò ripetutamente e sembrava che fosse in difficoltà.


Vedendo la sua reazione, Chi Wuyao capì cosa stava pensando e disse: "Dato che l'Imperatore della Luna Ardente è così ansioso di assistere al potere della Calamità dell'Eterna Oscurità, come posso deluderlo?"


"Qianying, perché non dai qualche istruzione all'Imperatore Divino? Permettigli di vedere perché si chiama Calamità dell'Oscurità Eterna!"


Tutti gli occhi puntarono su Qianye Ying'er.


Una Divine Master di ottavo livello e un Imperatore Divino, il divario tra i due era sconvolgente. Eppure Chi Wuyao aveva dato un ordine del genere.


Tuttavia... Qianye Ying'er si era impercettibilmente tesa.


Era dietro Yun Che, così né lui, né Chi Wuyao notarono lo strano cambiamento della sua espressione, ma l'Imperatore Divino lo vide subito.


Tutti i membri del suo regno si infuriarono! Chi Wuyao aveva davvero chiesto ad una Divine Master di ottavo livello di rimpiazzarla in un duello contro l'imperatore! Era solo un insulto deliberato e un'umiliazione!


"..." L'Imperatore Divino aggrottò le sopracciglia.


"Cosa succede? Credi che non ne sia degna? O... hai paura?" Disse Chi Wuyao per poi ridere piano.


"Eheheh." Anche l'Imperatore Divino iniziò a ridere. Guardò Qianye ying'er con una strana luce negli occhi: "Il nome della Dea del Monarca del Brahma della Divina Regione Orientale mi ha colpito profondamente da secoli. Poterla incontrare personalmente è una grande fortuna per me, quindi perché parla di come ne sia degna o no?"


"Non sono io ad avere paura."


Qianye Ying'er alzò lentamente la testa, una luce fredda e tagliente brillò all'improvviso nei suoi occhi dorati. Mostrò uno splendido sorriso così gelido e terrificante da fare rabbrividire l'anima: "Stai dicendo... che avrei paura? Eheh! Con chi credi di stare parlando?"


Tutti nell'universo avrebbero chinato la testa per la paura di fronte ad un imperatore divino.


Ma che sorta di figura era Qianye Ying'er?" Un tempo era allo stesso livello, un tempo era il successore del sovrano numero uno della Divina Regione Orientale. Si era presa gioco di moltissimi Imperatori Divini e li aveva manipolati.


Come poteva avere paura dell'Imperatore Divino della Luna Ardente, qualcuno che sussultava non appena vedeva l'ombra di Chi Wuyao?


"In tal caso, limitiamo questo duello a sette attacchi." Disse Chi Wuyao: "Se l'Imperatore Divino della Luna Ardente non potrà ottenere la vittoria entro sette attacchi, allora non c'è bisogno che duelli con me."


"Naturalmente, se l'Imperatore Divino della Luna Ardente ha paura, può semplicemente rifiutare."


Chi Wuyao aveva rifiutato con tatto l'invito dell'Imperatore Divino della Luna Ardente e gli aveva anche ricordato quali sarebbero state le conseguenze di una sconfitta...


Come se fosse davvero così gentile!


Il suo rifiuto aveva trasmesso chiaramente un certo messaggio, che lui, l'Imperatore Divino della Luna Ardente, non era al suo stesso livello. Mandando Qianye Ying'er, che era all'ottavo livello del Divine Master realm, stava praticamente comunicando che non era degno di affrontarla


Le sue parole quasi fecero esplodere di rabbia i Divoratori della Luna.


Se avesse rifiutato la proposta, allora sarebbe stato come ammettere di avere paura.


Se avesse accettato, senza considerare il danno che avrebbe fatto alla sua posizione, se... se non fosse riuscito a sopraffare l'avversaria entro sette colpi sarebbe stato ancora più imbarazzante di perdere contro Chi Wuyao di fronte a tutti.


Fen Daozang fece un passo avanti e ruggì: "Una mera Divine Master di ottavo livello sarebbe degna di duellare con il nostro re? Permettetemi di prendere il posto del nostro re."


"Non importa."


Era stato l'Imperatore Divino della Luna Ardente in persona a dirlo.


Fen Daozang rimase sbalordito.


L'Imperatore avanzò lentamente e disse: "Non mi sono scontrato con un Divine Master di ottavo livello da molti anni. Ma non è così male se duellerò contro la Dea del Monarca del Brahma."


"Inoltre..." L'Imperatore Divino della Luna Ardente alzò lentamente la mano con un'espressione calma e imperturbabile. "Come possiamo comprendere la Calamità dell'Oscurità Eterna che l'Imperatrice Diabolica Colpo Celeste Nemesi dei Diavoli gli ha lasciato. Se non posso sconfiggerla entro sette attacchi, anche se perdessi tutta la mia dignità, sarei comunque soddisfatto del risultato."


"L'Imperatore Divino della Luna Ardente è davvero magnanimo, sono piena di ammirazione." Anche la lode di Chi Wuyao sembrava una derisione.


"Dea del Monarca del Brahma, attendo le tue istruzioni."


L'Imperatore Divino della Luna Ardente non sprecò più fiato. Mosse la sua lunga manica e un'enorme barriera avvolse l'area mentre il suo campo di energia si estendeva attorno, invincibile.


In un istante sembrò che il mondo fosse rallentato e che l'aria si increspasse come l'acqua. Una luna cupa bruciante apparì dietro di lui e, da quel momento in avanti, sembrò che il mondo intero avesse iniziato a ruotare attorno a lui.


La capitale si ammutolì. Anche la gente nel raggio di cinquemila chilometri da qui poteva percepire il campo di forza trascendente del suo imperatore divino.


Qianye Ying'er sbuffò piano. I contorni della sua figura divennero sfocati e riapparirono dentro la barriera.


Disse freddamente: "Il mio nome è Yun Qianying!"


Chiaramente era solo una Divine Master di ottavo livello, ma non trasalì nemmeno di fronte al campo di forza e la sua aura non mostrava il minimo segno di agitazione.


La sua risposta fece accigliare lievemente l'Imperatore Divino della Luna Ardente.


Tutti i Divoratori della Luna concentrarono gli sguardi su Qianye Ying'er... Stavano iniziando a credere che lo scopo di Chi Wuyao non fosse solo di provocare e umiliare l'Imperatore Divino.


"Bene. Yun Qianying." Disse con tono calmo l'Imperatore della Luna Ardente. Nebbia oscura si arricciò attorno al suo corpo e luce iniziò a brillare nei suoi occhi. "Puoi attaccare! Fammi vedere quanto la Calamità dell'Oscurità Eterna può trasformare l'Energia Misteriosa dell'oscurità!"


"Se non potrò sconfiggerti entro sette colpi, ammetterò immediatamente la sconfitta!"


Quale imperatore divino non poteva sopraffare un Divine Master di ottavo livello entro sette colpi?


Chiunque avesse sentito queste parole avrebbe pensato che fosse uno scherzo.


Nemmeno l'Imperatore Divino della Luna Ardente naturalmente ci credeva, ma non per questo avrebbe sottovalutato l'avversario.


Nella Torre Imperiale Celeste, Qianye Ying'er aveva ferito una Divine Master di nono livello, la quarta strega Yao Die, nonostante lei fosse all'ottavo livello! Come poteva l'Imperatore Divino non saperlo?


Sembrava magnanimo e di grande vedute, come se non fosse preoccupato dell'esito del duello e che volesse solo assistere al potere della Calamità dell'Oscurità Eterna.


Ma in realtà... come poteva ammettere di poter perdere?!


C'era un motivo per cui aveva accettato il suggerimento di Chi Wuyao con fare così diretto, perché aveva visto la reazione di Qianye Ying'er.


La dea del Monarca del Brahma non sprecò tempo a parlare. Una formazione diabolica si aprì attorno al suo corpo e Energia Misteriosa dell'oscurità aveva già iniziato a circolare a tutta forza. Sorprendentemente il suo flusso era ancora più rapido di quello delle due streghe, Chanyi e Yu Wu.


Prima che i Divoratori della Luna potessero mostrare sguardi scioccati, Qianye Ying'er fece gesto di afferrare qualcosa e iniziò a sfrecciare nell'aria, l'Oracolo Divino scattò come un serpente spirituale dorato. Puntò alla gola dell'avversario, lasciando una scia di vortici oscuri.


Stava sfidando un imperatore divino... Eppure né Chi Wuyao, né Yun Che mostrarono la minima preoccupazione.


Questo perché Qianye Ying'er non aveva solo raggiunto una compatibilità perfetta con l'oscurità grazie al potere di Yun Che, ma aveva anche assorbito una goccia del sangue primario dell'Imperatrice Diabolica Colpo Celeste Nemesi dei Diavoli!


L'arte diabolica che stava coltivando era una delle serie di tecniche lasciate dall'Imperatrice Diabolica a Yun Che.


Anche se la sua forza misteriosa era più debole del suo avversario, il suo sangue e la sua arte diabolica erano di gran lunga superiori.


Non poteva rivaleggiare con l'Imperatore Divino della Luna Ardente, ma si sarebbe potuto scordare di batterla entro sette attacchi!


Il risultato di questo duello avrebbe sconvolto le vite dell'Imperatore Divino e dei membri del suo regno.


L'imperatore Divino della Luna Ardente sentì una strana pressione quando vide l'attacco di Qianye Ying'er precipitarsi su di lui. Si incupì lievemente ed entrò più in allerta. Tutta la forza che stava trattenendo iniziò a scatenarsi e a radunarsi nei suoi palmi. Dopodiché, spinse lentamente i palmi in avanti.


Anche i Divoratori della Luna stessi non si sarebbero mai immaginati che l'imperatore avrebbe attaccato con tutte le sue forze.


La potenza di un sovrano del genere era vasta e sconfinata. Quando il colpo si avvicinava a Qianye Ying'er, la donna ebbe la sensazione che fosse sparita la luce dal mondo. Poteva solo vedere un uragano distruttivo capace di soffocare tutto il creato.


Le sue pupille si rimpicciolirono all'improvviso.


Si fermò di colpo e cercò di fare del suo meglio per ritirare il potere dell'Oracolo Divino e farlo passare in difesa mentre lo spazio si distorceva attorno a lei.


"??" Le sopracciglia delicate di Chi Wuyao si aggrottarono all'improvviso.


"?!" Yun Che alzò la testa di scatto e la sua espressione divenne solenne.


Ritirare il potere appena scatenato, specialmente vicino ad un nemico, era sciocco e nemmeno un bambino che aveva appena iniziato a coltivare ci avrebbe provato. Sarebbe successo solo perché la persona che stava attaccando aveva cambiato idea all'improvviso.


Inoltre, il suo avversario era l'Imperatore Divino della Luna Ardente, qualcuno dalla forza di gran lunga superiore alla sua!


Qianye Ying'er era al loro stesso livello, una vera dea dal talento estremamente alto.


Era anche una delle poche persone in questo universo che non temeva nessun imperatore divino.


Eppure aveva fatto una tale sciocchezza! Sembrava che avesse perso la concentrazione, come se fosse stata incantata da qualcosa!


Inoltre, le sue azioni di prima erano state frenetiche e la sua aura aveva iniziato a tremare e ad andare fuori controllo.


Non era da Qianye Ying'er!


"Cosa sta succedendo?" Mormorò tra sé e sé Chi Wuyao.


Visto che Qianye Ying'er aveva ritratto forzatamente la sua energia per difendersi, la barriera che si era estesa dal suo corpo sembrava piuttosto distorta. La sua aura adesso era nel caos per questo.


<em>Rumble!</em>


La barriera eretta frettolosamente da Qianye Ying'er collassò all'istante sotto la potenza di un imperatore divino. Ma riuscì comunque a stento a resistere al potere dell'avversario.


"?" Lo sguardo dell'Imperatore Divino della Luna Ardente divenne dubbioso. La sua energia esplose comunque senza esitazione e puntò verso Qianye Ying'er, che si stava tirando indietro accanitamente.


La sua aura era precipitata nel caos per un breve momento... Ma ciò che era ancora più serio era il panico che provava. Era agitata come non mai e solo radunare la sua energia la stava irrigidendo.


Poté solo sollevare una formazione della Notte Eterna incompleta per affrontare la forza dell'Imperatore Divino.


<em>Pfft!</em>


Quando l'oscurità l'avvolse, risuonò un'esplosione soffocata nell'aria e innumerevoli fessure apparirono sulla formazione di Qianye Ying'er... L'Imperatore Divino spinse un palmo in avanti e una luna oscura si frantumò silenziosamente di fronte a Qianye Ying'er.


Il terzo attacco.


La formazione della Notte Eterna fu ridotta in polvere nera sotto la luce fioca della luna.


Qianye Ying'er cadde a terra come una farfalla a cui erano state tagliate le ali, il suo sangue rosso brillava.


"?!!" Yun Che si alzò, ma Chi Wuyao si era già fatta avanti. Frantumò la barriera e stese una mano. Si sollevò del vento nero e attirò Qianye Ying'er a sé.


L'Imperatore Divino della Luna Ardente ritirò la sua energia diabolica e ridacchiò: "Che abbia sopravvalutato la Calamità dell'Oscurità Eterna?"


Chi Wuyao non rispose perché... capì che ci doveva essere qualcosa di strano in Qianye Ying'er, che giaceva tra le sue braccia.


Non poteva vedere l'espressione della donna visto che indossava la maschera. Un lungo e sottile rivolo di sangue usciva dall'angolo della sua bocca. Era rimasta ferita, ma in modo talmente lieve che normalmente non sarebbe stato degno di nota per lei.


Tuttavia il suo colorito era sorprendentemente pallido e la sua aura era nel caos.


"Cos'è successo?" Chiese a bassa voce.


"..." Qianye Ying'er aprì le labbra e mormorò solo una parola con un tono addolorato: "Salva..."


All'improvviso il suo corpo si irrigidì e tutto il suo dolore si trasformò in profondo terrore. Era diventata incredibilmente fredda in pochi secondi... Dopodiché perse i sensi.


Chi Wuyao stese una mano e la premette contro il suo petto... Poi la ritrasse di scatto, come se avesse toccato un fulmine e le sue dita bianche iniziarono a tremare.


"Cosa sta succedendo?"


La voce di Yun Che risuonò dietro di loro.


Chi Wuyao si girò mentre sosteneva Qianye Ying'er, sottraendola alla mano che Yun Che aveva steso per sorreggerla. "È solo una lieve ferita, non è nulla di importante... Parliamone dopo che ce ne saremo andati."
                                


                                



