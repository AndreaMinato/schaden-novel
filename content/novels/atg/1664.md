---
weight: 16640
title: Capitolo 1664 – La sua Perdita
pubDate: 2025-03-10T08:57:10.483Z
tags:
    - atg
---


<em>Capitolo sponsorizzato, ringraziamo Federico!
0 in coda, 0/10 donazione
-Schadenfreude</em>


"Andiamo!"


Prima che Yun Che potesse avvicinarsi o fare domande, senza nemmeno rivolgersi all'Imperatore Divino, Chi Wuyao fece levitare Qianye Ying'er a mezz'aria e volò via.


Chanyi e Yun Wu si scambiarono un'occhiata l'un l'altra per poi inseguire la loro regina.


"Perdonatemi ma non vi accompagnerò alla porta." La voce maestosa dell'Imperatore Divino viaggiò per cinquanta chilometri per poi raggiungere i suoi ospiti.


La Regina Diabolica si girò a guardarlo per poi scomparire completamente all'orizzonte.


Non percepì nessuna pressione, freddezza, derisione o rabbia nel suo sguardo... in effetti i suoi occhi non contenevano nessuna emozione.


"Umpf!" Disse con tono profondo Fen Daozang. "Devono essere degli illusi per credere che un Divine Master di ottavo livello sia sufficiente per sfidare il nostro imperatore divino."


"..." L'Imperatore Divino della Luna Ardente non disse nulla. Non sembrava nemmeno soddisfatto di aver fatto abbassare la cresta alla regina diabolica per la prima volta nella sua vita.


Nonostante Qianye Ying'er si fosse comportata in modo strano durante il loro breve scontro, non si era dimenticato della pressione improvvisa che aveva sentito quando aveva scatenato la sua forza.


Comunque non era il momento di pensarci.


Il fatto che Yun Che aveva il potere di un imperatore diabolico e la miracolosa trasformazione che aveva causato nel regno delle Anime Rubate... erano eventi senza precedenti che potevano modificare completamente la gerarchia della Divina Regione Settentrionale!


"Richiama tutti i nostri Divoratori della Luna." Ordinò: "Dì loro di sospendere le loro missioni e tornare immediatamente!"


Nel frattempo, l'arca misteriosa oscura stava tornando nel regno delle Anime Rubate a tutta velocità.


Dentro una stanza, Chi Wuyao aveva posato gentilmente Qianye Ying'er su un letto... fin dall'inizio aveva impedito a Yun Che di toccarla finché non avessero lasciato il regno della Luna Ardente.


Qianye Ying'er era ancora priva di sensi, ma Yun Che non capiva perché fosse in questo stato. Le sue ferite e la sua perdita di energia non erano abbastanza seri da farla svenire, figuriamoci tenerla in questo stato per così tanto tempo.


"Cosa sta succedendo?" Naturalmente Yun Che notò che Chi Wuyao stava tenendo lontana apposta Qianye Ying'er. Tuttavia non le disubbidì, né cercò di esaminarla con la forza.


Si conoscevano quasi da un anno e si era formato un legame di fiducia tra i tre.


Questo in particolare dopo che Yun Che aveva ucciso Zhou Qingchen e aveva distrutto lo spirito di Zhou Xuzi.


Era anche il motivo per cui nessuno dei due era stato colto alla sprovvista dall'annuncio di Chi Wuyao di come avrebbe reso Yun Che il nuovo sovrano del regno delle Anime Rubate.


Chi Wuyao si girò verso di lui. Disse lentamente: "Il suo bambino... è morto."


"..." Yun Che si irrigidì per tre interi respiri di tempo per poi voltarsi: "Cosa... cos'hai appena detto?"


"Puoi controllare da te." Chi Wuyao si allontanò da Qianye Ying'er per poi sospirare lentamente.


Yun Che si avvicinò alla donna e posò un dito sul suo petto. Nel momento che rilasciò la sua Energia Misteriosa e la sua percezione, si congelò sul posto.


Sia lui che Qianye ying'er erano demoni vendicativi.


La maggior parte delle loro "sessioni" avevano come scopo solo coltivare, senza menzionare che entrambi prendevano le precauzioni necessarie per impedire anche il minimo incidente. Dopotutto si odiavano a vicenda.


Al livello di Qianye Ying'er, era praticamente impossibile metterla incinta se non fosse stata disposta a permetterlo.


E sapendo dell'odio che nutriva nei suoi confronti, non capiva perché lei avrebbe permesso che succedesse una cosa simile!


"La forza vitale del bambino era debole. È stato concepito al massimo due settimane fa." Disse Chi Wuyao.


La visuale di Yun Che si sfocò all'improvviso!


Due settimane fa... era il giorno in cui si erano uniti proprio in questa nave!


Era stata anche una delle sessioni più attive e folli che Qianye Ying'er avesse mai fatto.


"Ma perché avrebbe..." Mormorò Yun Che.


<em>Slap!</em>


All'improvviso Yun Che sentì qualcosa schiaffeggiare via la sua mano.


Qianye Ying'er aprì lentamente gli occhi e si tirò su a sedere. Il suo viso era ancora mortalmente pallido, ma il suo sguardo aveva ripreso la sua solita freddezza.


"Umpf. Mi scuso per avervi fatto assistere a qualcosa di così sgradevole." Disse con indifferenza Qianye Ying'er per poi rialzarsi in piedi. "Il motivo per cui non gli ho permesso di prendere forma è perché potevo rimuoverlo quando desideravo. Così non importa... no, è il miglior esito possibile."


"...Stai bene?" La voce di Chi Wuyao era appena più forte di un sussurro.


"Di cosa stai parlando?" Rispose con lo stesso tono indifferente Qianye Ying'er. "Siamo sul punto di conquistare i regni della Luna Ardente e Yama. Sarebbe... incredibilmente sciocco da parte mia permettere ad un peso del genere di intralciarmi quando c'è così tanto da fare."


"L'avrei rimosso da sola prima di andare nel regno di Yama."


Chi Wuyao: "..."


Qianye Ying'er scoccò un'occhiata verso Yun Che per poi dire: "Ero così occupata a sfogarmi che mi sono dimenticata di prendere le normali precauzioni quel giorno. Non preoccuparti. Non permetterò che lo stesso errore accada di nuovo."


Yun Che non disse nulla.


"Chi Wuyao, mi scuso per averti fatto perdere la faccia prima... rimedierò."


Alla fine Qianye Ying'er si voltò e uscì dalla stanza.


Un lungo silenzio dopo, proprio quando Chi Wuyao stava per fare lo stesso, Yun Che mormorò tra sé e sé: "Suppongo... che sia il miglior esito possibile."


"..." Chi Wuyao si fermò all'improvviso, il suo petto stava ansimando visibilmente.


"Yun Che." Il suo tono era dolce, gentile e incredibilmente triste: "So che il tuo cuore è pieno di dolore e odio. So che la vendetta è il tuo unico obiettivo ed ossessione. So anche che non ti permetterai di provare nulla a parte questo."


"Ma anche così... anche se ogni angolo della tua anima è colmo d'odio, spero che non permetterai che divori completamente il tuo cuore."


Si girò lentamente e guardò Yun Che. Poi, con una voce così bassa da essere quasi inudibile, sussurrò: "Per quanto tragico possa essere stato il fato di tua figlia, almeno ha avuto la possibilità di nascere e godere del tuo affetto."


Yun Che: "..."


"Quel giorno non è stato un incidente. Ed è stato un motivo egoista a spingerla a farlo." Continuò Chi Wuyao. "Ma non è stata egoista per sé, ma per te."


"Non voleva che tu morissi."


Chi Wuyao uscì dalla stanza e Yun Che rimase immobile a fissare il vuoto per molto tempo.


Dopo un po' cercò di rintracciare l'aura di Qianye Ying'er e la trovò alla poppa della nave. La donna stava fissando l'oscurità infinita in silenzio.


"Sei qui per rimproverarmi?" Qianye Ying'er lo guardò di sottecchi quando notò il suo arrivo. Si girò velocemente e disse: "So che è stato un mio errore stavolta. Ti ho già detto che non lo farò una seconda volta. L'Imperatore Divino della Luna Ardente... gliela farò pagare."


Yun Che non disse nulla. Si limitò a fissarla.


"...?" Qianye Ying'er si voltò perplessa e vide il suo strano sguardo. Si accigliò un po' e chiese: "Cosa succede? Sei ancora arrabbiato?"


"Come sai che sono arrabbiato?" Chiese con tono privo d'emozione Yun Che.


"C'è qualcun altro che ti conosce meglio di me?" Rispose Qianye Ying'er senza pensare. Era vero però.


"Francamente sono più sorpreso che arrabbiato adesso." Rispose Yun Che.


"Sorpreso? Eheh! Non puoi credere che l'abbia fatto apposta, vero?"


Qianye Ying'er tornò a guardare l'oscurità di fronte a sé e disse: "Vabbè. Non importa più. Sei libero di pensare ciò che vuoi."


"Davvero non importa?" Chiese con tono impassibile Yun Che.


Qianye Ying'er sogghignò come se avesse appena sentito una battuta. "Come altro vuoi che reagisca? Piangendo come una donna debole e inutile? Stai scherzando?"


Strinse gli occhi e gli scoccò uno sguardo tagliente. "È un po' imbarazzante, ma è comunque una mia risoluzione. Finalmente sono libera dalla preoccupazione che mi ha assalito negli ultimi giorni."


"A proposito, correrai ancora il rischio di andare da solo nel regno Yama?" Chiese all'improvviso.


"Ho fatto le mie considerazioni. Non devi preoccuparti troppo."


Yun Che si girò e se ne andò.


Dopo che essersi allontanato a sufficienza, si fermò e ritirò la sua aura. I lineamenti del suo corpo divennero sempre più deboli finché non svanì completamente.


Tornò indietro da dov'era venuto e poco dopo ritrovò Qianye Ying'er.


Il vento freddo ululava nelle loro orecchie mentre l'arca misteriosa volava, i capelli dorati di Qianye Ying'er erano la parte più splendida del paesaggio cupo attorno a loro.


La donna non aveva mosso un muscolo da quando se n'era andato. Non aveva notato il ritorno di Yun Che. Sembrava quasi che il tempo stesso si fosse fermato per lei.


Nonostante la luce di questo ambiente fosse lontana dall'essere eccellente, Yun Che fissò Qianye Ying'er come se fosse l'unica cosa di fronte a lui. Questa era la prima volta che la guardava con tale attenzione.


Molto tempo dopo, Yun Che si girò e si preparò ad andarsene... stava quasi per voltarsi che Qianye Ying'er si rannicchiò.


Le sue ginocchia toccarono terra. Era una postura che detestava profondamente visto come mostrava debolezza e normalmente non l'avrebbe assunta a meno che non fosse assolutamente necessario.


Ma Qianye Ying'er non si rialzò. Sotto i venti gelidi dell'inferno, tremò violentemente come una foglia scossa da un tornado.


<em>Drip!


Drip!


Drip!</em>


Il rumore delle lacrime che cadevano sul suo palmo erano silenziose, ma ogni volta che le vedeva, Yun Che aveva la sensazione che il suo cuore venisse colpito da un martello.


Qianye Ying'er alzò lentamente la mano e le fissò. La sua vista era offuscata, ma le sue mani erano praticamente fradicie di lacrime. Non importava quanto stringesse i denti e provasse a trattenersi.


"Perché..."


Mormorò confusa...


Era libera. Non doveva preoccuparsi, né lottare più. Era... un errore che non sarebbe mai dovuto accadere.


<em>Perché allora provo così tanto dolore?


Perché sto piangendo?


Perché... così...


Cosa mi sta succedendo...</em>


Stava premendo il mento contro il suo petto così tanto che sembrava poter sprofondare nella sua carne. Si strinse con così tanta forza che i singhiozzi non potevano nemmeno sfuggire dalla sua gola. Altrimenti Yun Che l'avrebbe sentita.


"Per quanto tragico possa essere stato il fato di tua figlia, almeno ha avuto la possibilità di nascere e godere del tuo affetto."


"Non voleva che tu morissi."


Yun Che strinse i pugni con sempre più forza.


Ritrasse lo sguardo e se ne andò silenziosamente. Ancora nascosto, andò a prua e il suo sguardo rimase fisso verso l'oscurità per molto tempo.


.....


"Aiutami... a vendicarmi."


"Per favore... imprimi il sigillo dello schiavo su di me. Sono disposta ad essere tua schiava... per sempre!"


"Non lo rimpiangerai."


"Qianye Ying'er è già morta. Ora esiste solo Yun Qianying!"


"Credi di poter cancellare la colpa e il rimpianto per non essere riuscito a proteggere tua figlia trattando bene Yun Shang? Credi di poterla usare per riempire la voragine nel tuo cuore? Allora posso dirti che è impossibile! Non accadrà mai! Questo è un errore madornale!"


"Ciò che dovresti fare, la sola cosa che puoi fare, è vendicarti per lei! Hai appena perso ogni tuo punto debole e peso, e ora ti renderai vulnerabile di nuovo? Eheh..."


"È vero che sono il tuo strumento, ma non dimenticare che anche tu sei il mio strumento! Puoi essere stupido, ma posso impedirti di essere stupido!"


.....


Yun Che mormorò tra sé e sé stordito: "Sei tu ad avermi fatto troncare ogni emozione e rimuovere le mie ultime esitazioni e debolezze..."


"Quindi perché sei anche quella che..."


Chiuse gli occhi e saltò giù dalla nave. Poi lasciò l'arca e volò nella direzione opposta.


Una volta che non percepì più l'arca, Yun Che smise di usare la sua tecnica di occultamento e accelerò. Il suo sguardo era pieno della luce più cupa che aveva mostrato da quando era entrato nella Divina Regione Settentrionale.


I suoi occhi erano puntati... sul Regno della Luna Ardente!
                                


                                



