---
weight: 1665
title: Capitolo 1665 – Il Piano della Luna Ardente
pubDate: 2025-03-10T08:57:10.483Z
tags:
    - atg
---


<em>Capitolo regolare,
0 in coda, 0/10 donazione
-Schadenfreude</em>


"Maestro, dove stai andando?" Chiese preoccupata He Ling.


"Nel regno della Luna Ardente." Rispose Yun Che.


"Ma..."


He Ling alzò lo sguardo. Un lieve colore nero si era diffuso nel mondo in miniatura all'interno della Perla del Veleno Celeste, così lasciò perdere e smise di parlare.


Probabilmente conosceva Yun Che ancora meglio di Qianye Ying'er e Chi Wuyao.


La sua vita era connessa a quella di Yun Che, così non solo aveva assistito a tutte le sue esperienze, ma aveva percepito il suo spirito per tutto il tempo.


Il territorio della Luna Ardente era un regno sovrano e Fen Daojun era uno dei tre coltivatori più potenti nella Divina Regione Settentrionale. Yun Che non sarebbe riuscito a rivaleggiare con lui nemmeno con la Calamità dell'Oscurità Eterna.


Ma sapeva anche che nulla poteva fargli cambiare idea, né fermarlo.


Yun Che attraversò molte regioni stellari ed astri oscuri. Presto ritrovò il regno della Luna Ardente.


La luce nera nei suoi occhi si calmò, ma divenne ancora più gelida.


Atterrò di fronte alla capitale.


La protezione della città si era richiusa, ma nessuna barriera dell'oscurità poteva fermarlo.


"La capitale non è aperta al pubblico. Chiunque si avvicinerà senza permesso morirà!"


Una voce maestosa risuonò nel momento in cui atterrò. L'aura del proprietario di quella voce era fredda e spaventosa.


Yun Che rispose con indifferenza mantenendo lo sguardo fisso di fronte a sé: "Informa l'Imperatore della Luna Ardente che Yun Che è qui per porgergli visita per favore."


Un breve silenzio dopo, la voce esclamò con shock: "Yun... Yun Che?!"


Gli scontri di prima nella sala principale avevano coinvolto Divine Master, così praticamente tutti gli abitanti della capitale avevano sentito il trambusto. Questo era il motivo per cui avevano saputo tutti dell'arrivo della regina diabolica e in particolare del nome di Yun Che.


Inoltre, l'Imperatore Divino della Luna Ardente aveva appena mandato un ordine e aveva richiamato tutti i Divoratori della Luna ed emissari in missione. Anche la persona più ignorante nella capitale aveva notato che stava accadendo qualcosa di insolito.


"Pensavo che Yun Che fosse partito con la regina diabolica..."


"Forse è un impostore?"


"Non importa se è un impostore o no... trasmetti il messaggio al comandante, così che possa parlarne con l'Imperatore Divino!"


.....


L'atmosfera nella sala principale della Luna Ardente era insolitamente tetra.


Le streghe del regno delle Anime Rubate servivano solo Chi Wuyao, ma i Divoratori della Luna avevano le loro regioni da governare. Era abbastanza raro che venissero convocati così urgentemente, figuriamoci per un'emergenza per cui sarebbero dovuti accorrere immediatamente.


Ogni Divoratore della Luna ed Emissario erano tornati nella capitale in meno di due ore. Alcuni di loro attivarono perfino formazioni dimensionali profound che non avevano usato per anni solo per tornare a casa nel più breve tempo possibile.


Dentro la sala, l'Imperatore Divino era seduto sul suo trono con un'espressione calma. Tuttavia la sua aura invisibile ma spaventosa era evidente.


Sotto di lui, i Divoratori della Luna, gli Emissari e decine di principi e principesse stavano aspettando in silenzio.


"La situazione è davvero così grave mio re?" Chiese un Divoratore della Luna appena tornato da fuori.


Era Fen Zhou, il secondo Divoratore della Luna più potente inferiore solo a Fen Daozang.


Il regno della Luna Ardente non aveva nessun Divine Master di decimo livello a parte l'Imperatore Divino. Tuttavia, il numero dei loro esperti era superiore in confronto ai dieci diavoli Yama o alle nove streghe.


Avevano un totale di dodici Divine Master di alto livello.


Fen Daozang gettò un'occhiata verso di lui per poi dire con un tono così profondo che sembrava provenire da un abisso: "Non lo chiederesti se l'avessi visto con i tuoi occhi."


Nel caso di Fen Daozang, non solo aveva assistito ad eventi incredibili, aveva sperimentato personalmente come ci si sentiva ad essere messi in difficoltà da due Divine Master di ottavo livello. Era pieno di rabbia e vergogna, ma dopo aver sentito le parole "Calamità e Tragedia", "Imperatrice Diabolica Colpo Celeste Nemesi dei Diavoli" e "Calamità dell'Oscurità Eterna", non sembrava più insopportabile come prima.


Ora pesavano sul suo cuore e non riusciva a smettere di preoccuparsi.


Fen Zhou si guardò attorno. Scoprì velocemente che i Divoratori della Luna che erano qui prima di lui stavano mostrando tutti espressione serie come non mai.


"Abbiamo richiamato tutte le spie che abbiamo mandato nel regno delle Anime Rubate?" Chiese l'Imperatore Divino della Luna Ardente.


"Sì mio re."


L'Imperatore Divino sospirò lentamente di sollievo.


Non gli piacevano particolarmente i conflitti e dopo che il regno delle Anime Rubate aveva rimpiazzato il precedente, non l'aveva mai provocato senza un ottimo motivo.


Tuttavia non lo aveva temuto come adesso.


Un principe chiese: "Yun Che ha davvero il potere dell'Imperatrice Diabolica Colpo Celeste Nemesi dei Diavoli? Non abbiamo considerato la possibilità che la regina diabolica abbia usato qualche trucco? Inoltre, forse la Calamità dell'Oscurità Eterna non è potente come sembra, almeno per noi mortali. Ad esempio, la dea del Monarca del Brahma non è riuscita a sopportare un solo colpo dall'onorabile padre."


"Ingenuo." L'Imperatore Divino disse con freddezza: "Non sono così cieco da sottovalutare il potere di un imperatore diabolico! Non solo sospetto che il potere delle due streghe sia solo la punta dell'iceberg, ma che abbia una forza che superi ogni nostra immaginazione. Non dimenticare la fusione tra le due streghe più deboli del regno delle Anime Rubate e la formazione della Calamità Eterna."


"Secondo le antiche note, l'Imperatrice Diabolica Colpo Celeste Nemesi dei Diavoli è stata il primo diavolo creato dalla Dea Ancestrale. È il motivo per cui il suo potere era chiamato 'Prima Oscurità'. Perciò sono certo che il controllo perfetto dell'oscurità sia solo l'inizio delle loro abilità."


Tutti nella sala si sentirono soffocare.


In quanto imperatore divino, Fen Daojun era molto informato sugli imperatori diabolici dei tempi antichi.


"Per quanto riguarda la dea del Monarca del Brahma..." L'Imperatore Divino si accigliò lievemente: "C'era qualcosa di strano in lei allora. La sua vera forza è ben diversa."


"Cosa dovremmo fare allora mio re?" Chiese Fen Zhou. "Se la Calamità dell'Oscurità Eterna è davvero spaventosa come dice, se le streghe, gli spiriti diabolilici e i cavalieri spirituali sono stati tutti trasformati da essa... e se la regina diabolica ha intenzione di invaderci, come... ci difenderemo?"


Non ci voleva un genio a capire che stava solo mostrando cortesia.


Se le due streghe più deboli potevano già mettere in difficoltà il Divoratore della Luna più potente usando "Calamità e Tragedia", non potevano immaginare cosa sarebbe successo ad affrontare la prima strega. Probabilmente non avrebbero potuto vincere nemmeno combinando le loro forze e attaccando insieme...


L'Imperatore Divino della Luna Ardente guardò l'uomo seduto accanto a Fen Daozang. Aveva capelli neri, ma era glabro. Sembrava avere circa trenta-quarant'anni e indossava un abito bianco e un cappello piatto. La sua pelle era molto più bianca rispetto agli altri Divoratori della Luna e la sua aura non era affatto maestosa, era l'immagine perfetta di un gentiluomo elegante e raffinato.


Non sembrava un Divoratore della Luna.


"Qual è la tua opinione maestro?" Chiese l'Imperatore Divino.


Fen Daoqi era il settimo Divoratore della Luna più potente, ma era anche il consigliere e il cervello del regno!


Fen Daojun lo rispettava profondamente e si riferiva a lui come maestro nonostante la sua carica.


Fen Daoqi si alzò e disse: "Non ero presente allora, ma se la situazione è grave come sembra, allora la scelta più saggia sarebbe evitare ad ogni costo contatti con il regno delle Anime Rubate. Non possiamo spiarli, la regina diabolica potrebbe usarla come scusa per attaccarci. Questo è il nostro piano a breve termine."


L'Imperatore Divino della Luna Ardente annuì lentamente: "E che dire sul lungo termine?"


"Ci sono solo due alternative." Fen Daoqi si fermò per un secondo per poi dire con tono solenne: "Il primo modo è uccidere Yun Che."


"Non sarà facile." Disse Fen Daojun. In effetti ne stava sottovalutando i rischi. Avevano appena deciso che evitare ogni contatto con il regno delle Anime Rubate sarebbe stata la scelta più saggia per ora, senza menzionare il fatto che la regina diabolica di sicuro avrebbe protetto più che poteva Yun Che. "Qual è la seconda alternativa?"


"Sono sicuro che la sappia già mio re." Fen Daoqi sorrise per poi dire una parola: "Persuaderlo."


Tutti si scambiarono occhiate per poi diventare pensierosi.


L'Imperatore Divino della Luna Ardente si alzò lentamente e disse: "Chiunque otterrà Yun Che, potrà conquistare anche la Divina Regione Settentrionale. Inoltre avere la compatibilità perfetta con l'Energia Misteriosa dell'oscurità molto probabilmente significa mantenere il nostro potere anche al di fuori della regione."


"Capite cosa significa? Significa che potremo scappare dalla nostra prigione e affrontare le altre tre regioni divine."


Gli sguardi dei presenti rivelavano le loro emozioni.


"Reclutarlo sarebbe ancora più difficile che ucciderlo però." Disse Fen Daozang. "Non dimentichiamoci che perfino l'Imperatore Divino del Cielo Limpido è morto a causa della regina diabolica. Dubito che ci sia una persona migliore di lei nel trattare con gli uomini. Yun Che non ha detto una parola, né ha mosso un muscolo durante il banchetto di prima, la regina diabolica potrebbe aver preso la sua anima. Come potremmo persuadere una marionetta?"


"Non lo era." L'Imperatore Divino scosse la testa: "È vero che la regina diabolica può rubare qualsiasi spirito al mondo, ma non quello di Yun Che, ha il potere dell'Imperatrice Diabolica e quindi è impossibile."


Ne era certo.


"Maestro, credi che ci sia un modo per persuaderlo ad unirsi a noi?" Chiese di nuovo l'Imperatore Divino.


"È quasi impossibile. Ma possiamo provare..." Fen Daoqi sorrise di nuovo e disse: "Con il sesso."


Tutti si accigliarono eccetto Fen Daojun.


"Sembra il modo peggiore per fargli cambiare idea." Fen Daozang scoccò un'occhiata stupita verso Fen Daoqi. Non si aspettava che qualcuno di saggio come lui avrebbe fatto un errore del genere. "Qualcuno nella Divina Regione Settentrionale è più esperto della regina diabolica nel sedurre gli uomini? Sono sicuro che quel giovane si sta godendo la vita ogni giorno!"


"E non dimentichiamoci che è accompagnato dalla dea del Monarca del Brahma... si dice che lei e la Regina Drago della Divina Regione Occidentale siano le donne più splendide in questo universo!"


Sembrava che stesse ridicolizzando la mancanza di ritegno di Yun Che, ma tutti potevano sentire la gelosia e la frustrazione che provava.


Ma Fen Daoqi scosse lievemente la testa e disse: "È vero che non possiamo eguagliare il regno delle Anime Rubate. Ma il sesso può rappresentare un milione di cose."


"Probabilmente si è unito al regno delle Anime Rubate perché è stato attratto dalla regina diabolica. Questo significa che non è immune a questa tentazione."


"È vero che nessuna figlia della Luna Ardente possa rivaleggiare con la regina diabolica o la dea." Disse obiettivamente Fen Daoqi. "Ma a volte la freschezza e la quantità sono più potenti della qualità."


"Inoltre si dice che Yun Che abbia meno di sessant'anni. Se è vero, è ad un'età in cui è capace a stento di resistere ad impulsi lussuriosi e un volto fresco è più allettante di uno vecchio."


Fen Daozang sembrò rendersi conto di qualcosa: "Stai dicendo..."


"La regina diabolica è una donna brutale e tirannica. Anche se volesse sinceramente renderlo un imperatore, non gli permetterà mai di avere più potere di lei."


"Terrà Yun Che sotto uno stretto controllo... in particolare quando se la spasseranno. Se possiamo usare questo vantaggio e persuaderlo a graziarci con il suo favore..."


Fen Daoqi scosse la testa sospirando: "So che sembra stupido e volgare, ma potrebbe essere il solo metodo efficace che abbiamo."


"È quasi impossibile che tradisca il regno delle Anime Rubate e si unisca a noi per questo, ma... sarà già buono che ci tenga in considerazione. Possiamo discutere cosa fare in seguito."


Francamente, nel momento in cui Yun Che era caduto nelle mani della regina diabolica, c'erano ben poche possibilità di trarlo dalla loro parte. Perciò potevano solo assicurarsi di attirare un po' del suo favore... più avessero intrattenuto rapporti amichevoli con lui, più sarebbe stato sicuro il loro regno.


Gettarono un'occhiata verso l'Imperatore Divino per chiedere la sua opinione, ma non era necessario. Solo dalla sua espressione si poteva capire che aveva intenzione di farlo fin dall'inizio.


Comunque... e pensare che era il loro unico piano a disposizione... seduzione usando grandi numeri!


Definirlo fottutamente ridicolo sarebbe stato una...


"Fen Zhou." Disse all'improvviso l'Imperatore Divino.


Fen Zhou si alzò e si inchinò: "Ai suoi ordini mio re."


"Viaggerai nel regno delle Anime Rubate e manderai un dono a Yun Che tra sette giorni."


"Sì." Rispose Fen Zhou. "E il dono è..."


L'Imperatore Divino chiuse gli occhi per poi dire con tono profondo: "Hehuang."


"Co... cosa?!" Fen Zhou alzò lo sguardo con fare scioccato. Anche tutti gli altri ne furono sorpresi.


Fen Hehuang era una principessa di cui tutti avevano sentito parlare nella Divina Regione Settentrionale. Si diceva che fosse perfetta come la giada e splendida come una dea. Era il tesoro del regno della Luna Ardente e la figlia preferita di Fen Daojun.


L'Imperatore Divino rimase impassibile di fronte allo stupore degli altri. Continuò: "Ricorda di evitare più che puoi la regina diabolica. Se Yun Che la accetterà, allora andrà tutto bene. Sennò prova a lasciarla lì. Anche se il regno delle Anime Rubate la rimandasse da noi dopo, finché Yun Che la vedrà sarà un risultato accettabile."


Gli uomini si capivano bene a vicenda. Yun Che poteva essere affiancato dalla regina diabolica e dalla dea, ma non c'era motivo per lui di rifiutare un'altra bellezza di alta classe... inoltre era certo che nessuno al mondo fosse immune al fascino di Fen Hehuang.


"Ma... ma..."


"Niente ma." L'Imperatore Divino si voltò. "È mia figlia. Dovrebbe avere la risoluzione per sacrificarsi per il bene del regno."


Le labbra di Fen Zhou tremarono lievemente. Un'occhiata più da vicino avrebbe rivelato che anche le sue dita stavano tremando. Alla fine chiuse gli occhi, chinò la testa e disse: "Ubbidirò... all'ordine del mio re."


Fu in quel momento che un'aura si avvicinò da lontano. Una voce dal tono urgente li raggiunse prima che arrivasse il messaggero: "Comandante delle guardie della Luna Ardente, Fen Zhou, vorrei richiedere un incontro con il nostro re... devo riferire di una questione urgente."


L'Imperatore Divino della Luna Ardente era molto scontento, ma non sfogò la sua frustrazione sul comandante: "Parla."


Una persona apparì di fronte alla sala e si inginocchiò. Disse: "Yun Che... sta chiedendo un incontro con lei, è di fronte alle porte."


Il nome "Yun Che" attirò l'attenzione di tutti. L'Imperatore Divino si voltò scioccato verso di lui: "Cos'hai detto?!"
                                


                                



