---
weight: 1671
title: Capitolo 1671 – Il Sesto Stadio
pubDate: 2025-03-10T08:57:10.484Z
tags:
    - atg
---


<em>Capitolo regolare, scusate me l'ero scordato,
0 in coda, 0/10 donazione
-Schadenfreude</em>


Sulla nave del Cielo Spirituale, Chi Wuyao e Qianye Ying'er stavano sotto una formazione misteriosa e si fissavano a vicenda.


La formazione principale della capitale era stata riforgiata con una velocità straordinaria, ma il nucleo ora si fondava non sul potere della Luna Ardente, ma sulla forza e lo spirito delle streghe.


Nel caso in cui il regno Yama avesse deciso di attaccare la città priva di difese, Chi Wuyao usò perfino il Divino Midollo Indomato che aveva ottenuto dall'Imperatore dell'Eternità per ripristinare il più rapidamente possibile il nucleo della formazione.


I tesori inutilizzati alla fine erano solo spazzatura.


"C'è qualcosa che desideri dirmi?" Chi Wuyao guardò Qianye Ying'er con un mezzo sorriso. Stava iniziando a notare un lieve cambiamento in lei, anche se non poteva capire esattamente cos'era.


"Perché non l'hai fermato?" Chiese rigidamente Qianye Ying'er.


"Fermarlo?" La regina diabolica arricciò le labbra. "Credi davvero che avrei potuto fermarlo?"


"Naturalmente. Perché non l'hai fatto?" Qianye Ying'er la stava fissando attentamente, come se volesse proprio penetrare attraverso la nebbia nera che copriva il volto di Chi Wuyao e sondare il suo spirito.


Qianye Ying'er poteva essersi persa la partenza di Yun Che dall'arca perché era agitata, ma era impossibile che Chi Wuyao non l'avesse notato.


Non solo non aveva cercato di fermarlo, aveva anche finto di non notarlo.


E non molto tempo dopo, la nave del Cielo Spirituale si era rivelata ed era tornata indietro insieme all'arca misteriosa... chiaramente Chi Wuyao aveva mandato un messaggio al regno delle Anime Rubate e aveva convocato la nave da guerra prima che Yun Che decidesse di tornare nel regno della Luna Ardente.


Chi Wuyao rispose senza distogliere lo sguardo dagli occhi di Qianye Ying'er: "Te l'ho detto prima, no...? Lo conosco bene, ecco tutto."


"Eheh." Qianye Ying'er ridacchiò: "Nessuno ha il diritto di dirlo di fronte a me."


"Io sì." Chi Wuyao rispose immediatamente e senza nessuna esitazione.


"..." Qianye Ying'er si accigliò. Il suo sguardo divenne sempre più solenne.


"In effetti non volevo fermarlo. Potresti dire che speravo che si sarebbe comportato così."


"Stavi... sperando che lo facesse?" Qianye Ying'er si accigliò: "Ti ha parlato del suo asso nella manica?!"


Yun Che un tempo le aveva detto che aveva una carta vincente che gli avrebbe permesso di uccidere chiunque e che l'avrebbe usata con l'Imperatore del Drago all'ultimo. Tuttavia non aveva spiegato esattamente come funzionava, figuriamoci il fatto che poteva controllare il potere primario degli Dei Stellari, un'energia che sarebbe dovuta appartenere solo al regno degli Dei Stellari.


"Naturalmente no. Perché direbbe a qualcuno del suo asso nella manica?" Disse con indifferenza Chi Wuyao: "Ciò che intendo dire è che volevo che si sentisse triste, arrabbiato e si comportasse impulsivamente per te e per quel bambino che non è potuto venire al mondo..."


Qianye Ying'er: "...?"


"Volevo che facesse così perché questo dimostra che non ha annullato completamente i suoi sentimenti. E chissà... forse ora che sono rinati non lo farò più."


Qianye Ying'er rabbrividì un po' e iniziò a vedere Chi Wuyao sotto una nuova luce.


La regina diabolica continuò a parlare, sembrava che non avesse notato il cambiamento nello sguardo di Qianye Ying'er: "Il motivo per cui ho chiamato la nave da guerra del Cielo Spirituale ancora prima di tornare nel regno della Luna Ardente è per far sì che avesse la mia protezione in qualunque caso."


"Non mi aspettavo una sorpresa così piacevole però."


"È passato quasi un milione di anni da quando qualcosa potesse influenzare lo stato del regno della Luna Ardente e ora potremo conquistarlo grazie a lui!" Chi Wuyao mostrò un sorriso seducente: "Solo questo lo rende il migliore assoluto nella storia del Regno degli Dei! Chi al mondo potrebbe paragonarsi a lui?"


Guardò Qianye Ying'er e sorrise ancora di più: "La sua furia ha riportato la potenza dei Veri Dei in questo mondo e ha sconvolto un intero regno sovrano, e sei stata tu la causa di tutto questo. In quanto donna, è un risultato ancora più invidiabile che essere riconosciuta dal mondo intero come Dea del Monarca del Brahma."


"La causa? Umpf." Qianye Ying'er sbuffò, ma distolse lo sguardo dalla regina diabolica quando sentì questa lode: "Ha sempre serbato rimpianto nei confronti di sua figlia e questo incidente ha risvegliato quel dolore. Non ha... niente a che fare con me!"


"Oh? Davvero?" Chi Wuyao strinse gli occhi per poi sorridere: "Il motivo per cui ho porto visita prima al regno della Luna Ardente era per eliminare ogni possibilità che interferissero prima di gestire il regno Yama, ma non avrei mai pensato che mi sarebbe andata così bene. Ad essere sinceri, ho ancora la sensazione di stare sognando."


"Se ha perso la sua determinazione a morire per questo, sarebbe ancora meglio."


"..." Gli occhi dorati di Qianye Ying'er divennero vacui.


Ne avremo un altro in futuro...


In futuro...


Chi Wuyao distolse lo sguardo da lei quando vide Qianye Ying'er sorridere lievemente. Poi chiese: "Ci sono ancora molte questioni di cui mi devo occupare nel regno della Luna Ardente. Hai finito?"


"No." Lo sguardo di Qianye Ying'er tornò tagliente. "in effetti non devi assolutamente perderti una sola parola di ciò che sto per dire!"


"Oh?" Incuriosita, Chi Wuyao tornò a girarsi parzialmente verso di lei.


Qianye Ying'er si avvicinò finché non furono a metà piede di distanza l'una dall'altra: "Quando eravamo nel Regno Imperiale Celeste, quando ci siamo incontrate per la prima volta, ti ho detto che condividevamo lo stesso nemico anche se avevano obiettivi diversi."


"Il tuo obiettivo è di sfuggire alla prigione imposta alla Divina Regione Settentrionale e diventare un loro pari, se non superiore a tutti loro. Il nostro obiettivo era di vendicarci e di bagnare il suolo con il loro sangue! Così ci eravamo accordati: tu ci avresti aiutato a vendicarci e noi ti avremmo aiutato a diventare la regina dell'universo, e avremmo ucciso i nostri nemici per farlo."


"Era uh. E ora?" Chiese Chi Wuyao. Qianye Ying'er non poteva decifrare le emozioni dietro lo sguardo della regina diabolica, ma non poteva percepire nessuna curiosità nei suoi occhi. Sembrava che sapesse già cosa stava per dire.


"Ora..." Qianye Ying'er sorrise con indifferenza: "Dopo aver compiuto la nostra vendetta e annientato le tre regioni divine, voglio..."


"Farlo diventare il re!"


Dal suo tuono e dalla sua ferocia, sembrava che non avrebbe accettato un no come risposta.


"Oh?" Chi Wuyao batté gli occhi, ma non sembrò sorpresa, né si arrabbiò per la dichiarazione di Qianye Ying'er. Mostrò un lieve sorriso e disse: "Sei consapevole del fatto che è un conflitto di interessi, vero? Ed enorme. Non temi che causerà fratture nostra cooperazione?"


"Umpf. Una persona intelligente come te l'avrebbe notato prima o poi, così le fratture sarebbero solo diventate più profonde se avessi cercato di nasconderlo. Tanto vale mettere tutte le carte in tavola." Qianye Ying'er strinse gli occhi. "Inoltre... credi seriamente che ci sia qualcun altro di più adatto a lui a diventare re dopo oggi?"


"Ah, è una di quelle brutte domande che hanno solo una risposta." Chi Wuyao sorrise senza battere ciglio. All'improvviso fece un passo in avanti finché le loro labbra non furono ad un millimetro di distanza. La sua voce seducente risuonò nelle orecchie di Qianye Ying'er.


"Ho solo una domanda. Se lui sarà il re... allora chi sarà la regina?"


"..." Qianye Ying'er fece un passo indietro accigliata per poi rispondere freddamente: "Tu."


"Molto bene." Chi Wuyao sorrise dopo aver sentito la risposta che voleva. Si girò e iniziò ad allontanarsi.


"Aspetta!"


Qianye Ying'er la fermò di nuovo per poi chiedere con tono profondo.


"Chi Wuyao, chi... sei?"


Chi Wuyao strinse le labbra, ma non si voltò. Disse : "Sono sicura che, più capirai il motivo dietro i tuoi nuovi sentimenti, più comprenderai perché non ho intenzione di fargli del male. È anche la vera ragione per cui mi hai confessato tutto questo e perché stai lasciando che sia io la 'regina', vero?"


"Non è sufficiente per te?"


Qianye Ying'er sussultò, ma si accigliò ancora di più: "Chi... sei... tu?!"


"Se devi avere una risposta..." Chi Wuyao sorrise: "Sono una persona che lo conosce... e che forse lo ama ancora più di te."


Qianye Ying'er: "!!!"


"Tuttavia... sei molto più fortunata di me."


Il tono con cui aveva detto l'ultima frase sembrava basso, pensieroso e... per qualche motivo triste.


Chi Wuyao se ne andò, lasciando Qianye Ying'er ferma sul posto per molto, molto tempo.


In quel momento nessuno si poteva immaginare che il fato del Regno degli Dei era stato deciso dalla loro conversazione.


Le notizie della morte dell'Imperatore Divino della Luna Ardente, la comparsa della nave da guerra del Cielo Spirituale, la caduta dell'artefatto primario nelle mani del regno delle Anime Rubate, la resa dei Divoratori della Luna... sconvolsero la Divina Regione Settentrionale come un uragano.


Le dicerie di come Yun Che aveva il potere dell'Imperatrice Diabolica Colpo Celeste Nemesi dei Diavoli, di come aveva ucciso l'Imperatore Divino della Luna Ardente in un colpo solo e di come stava per diventare il capo del regno delle Anime Rubate si diffusero in un lampo.


Non erano mai accaduti eventi così sconvolgenti nella storia della Divina Regione Settentrionale.


Era un milione di volte più sconvolgente della morte dell'Imperatore del Cielo Limpido.


Ovviamente anche il regno Yama lo venne a sapere... ma finora non aveva mostrato nessuna reazione.


Regno delle Anime Rubate, regione sacra.


Erano trascorsi tre giorni dal loro ritorno. Anche se Yun Che era guarito completamente dalle sue ferite, per qualche motivo stava ancora dormendo.


Anche Qianye Ying'er stava iniziando a provare ansia.


Tre giorni fa Yun Che aveva evocato un potere che non apparteneva a questo mondo; un'energia che sfidava l'ordine della natura stesso. Che gli effetti collaterali fossero peggiori di quanto avesse immaginato?


Qianye Ying'er posò un dito sul collo di Yun Che per la sessantesima volta. Stava controllando che non ci fossero ferite interne o anomalie nella sua aura.


Stava per evocare Energia Misteriosa quando una luce dorata divampò dal corpo di Yun Che.


Qianye Ying'er si accigliò. Un momento dopo fissò la testa di Yun Che.


Una pagoda dorata roteante si era manifestata sopra il suo capo. Poco dopo un bagliore avvolse lentamente il suo corpo.


"Una pagoda dorata..." Sussurrò tra sé e sé Qianye Ying'er, pensosa. Poi il suo sguardo sembrò accendersi.


Aveva visto lo stesso bagliore in un'altra persona.


Il Lupo Celeste Xisu!


Secondo i ricordi lasciati dal dio dell'Ira, il sesto stadio era il limite massimo che un umano poteva raggiungere coltivando la Grande Via del Budda. Si diceva che fosse il punto più vicino a diventare un dio a cui un essere umano poteva arrivare!


Il motivo per cui il Lupo Celeste era incredibilmente potente era perché coltivava la Grande Via del Budda. Il suo corpo era così resistente che poteva perfino resistere all'assalto di una formazione difensiva che invece avrebbe potuto ferire Qianye Ying'er.


Xisu era un Divine Master di nono livello. Era riuscito a stento ad arrivare al sesto stadio della Grande Via del Budda.


Yun Che era solo al settimo livello del Divine Sovereign... ma la sua Grande Via del Budda era al suo stesso stadio!


Per quanto riguardava uno stadio superiore... si diceva che i mortali non potevano raggiungerlo. Solo un dio poteva entrare in quel dominio proibito.
                                

