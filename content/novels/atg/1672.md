---
weight: 1672
title: Capitolo 1672 – Fessura
pubDate: 2025-03-10T08:57:10.484Z
tags:
    - atg
---


<em>Capitolo regolare,
0 in coda, 0/10 donazione
-Schadenfreude</em>


Ogni volta che un coltivatore ascendeva ad uno stadio successivo, la sua Energia Misteriosa e la sua aura si sarebbero trasformate.


Lo stesso sarebbe avvenuto con l'aura vitale praticando la Grande Via del Budda.


Dopo che Yun Che aveva superato la tribolazione a nove fasi all'Assemblea Profound God ed era entrato nel quinto stadio, non era più riuscito a fare progressi, non importava quanto ci avesse provato.


Ma ora, dopo che il potere del Vero Dio era ritornato in questo mondo, gli ostacoli di fronte al sesto stadio erano spariti.


Dato che aveva anche il sangue e il midollo del Dio Drago, il suo fisico era ancora più resistente di quello di Xisu!


Inoltre possedeva l'Energia Misteriosa della luce. Questo significava che la velocità con cui rigenerava il suo corpo e la sua energia erano senza pari.


E non era tutto.


Quando aveva superato questo limite, aveva toccato inavvertitamente un "nulla" più profondo.


"Piccolo Che, svegliati! È l'ora!"


"Ugh... è ancora così presto. Lasciami dormire un altro po'."


"Ti sei dimenticato che devi sposarti con la signorina Situ oggi? È quasi l'ora, alzati!"


.....


"Piccolo Che, ho fatto del porridge per te. Hai una costituzione debole e sarà una mattinata lunga, così... dovresti finirlo tutto."


"Va bene, va bene."


"Ah... non devi berlo così velocemente. C'è ancora un po' di tempo."


"Fiuu, ho finito. Mi chiedo se potrò ancora mangiare i tuoi piatti dopo che mi sposerò."


"Eheh, non dimenticarti che la figlia del governatore si sta sposando nella tua famiglia, non il contrario. Se vuoi potrò prepararti del cibo ogni giorno come prima... sono sicura che avremo meno tempo l'uno per l'altra però dopo che ti sarai sposato."


"Naturalmente no! Ieri non ti ho promesso che non mi dimenticherò mai di te dopo che sposerò Situ Xuan? Passeremo tempo insieme come prima e sarò sempre con te quando avrai bisogno!"


"Eheh, sei proprio un ragazzo ubbidiente!"


"Yuanba! Sei arrivato presto, che sorpresa."


"Eheh! È il giorno del tuo matrimonio, come posso non essere qui ad aiutarti? Ho anche delle buone notizie per te. L'altro ieri mio padre ha invitato un suo amico, un maestro del Palazzo Misterioso Luna Nuova. Sperava di chiedergli un favore e di ammettermi nel palazzo. Ma dopo che il suo amico mi ha visto, ha detto che qualcuno con il mio talento dovrebbe unirsi direttamente al Palazzo Misterioso Ventoblu!"


"Oh! Fantastico! Tutta clan della Nuvola Vagante dovrebbe festeggiare per questo!"


"Eheheh... Sono così entusiasta che non ho dormito negli ultimi due giorni. Quando mi unirò al Palazzo Misterioso Ventoblu e diventerò ancora più forte di prima sono sicuro che nessuno oserà maltrattarti mai più!"


"Ma mio padre ha detto che è meglio tenerlo segreto per evitare complicazioni inutili, quindi ora sei l'unico a saperlo... oh giusto! Negli ultimi due anni ho sentito di brutte dicerie di come il governatore Situ avesse intenzione di annullare il tuo matrimonio e di far sposare Situ Xuan al figlio del capoclan, Xiao Yulong. Mi sono proprio arrabbiato quando l'ho sentito, ma non te l'ho detto perché non volevo che ti preoccuparsi. Fortunatamente le dicerie si sono rivelate solo delle falsità."


"Alla fine c'è un motivo perché corrono dicerie del genere. Non importa, ci sono abituato. Francamente sono concento che un invalido come me possa avere un amico come te, figuriamoci avere la figlia del governatore in moglie."


"ChÈer, il matrimonio è stato stabilito da tempo. Quando Ying'er ha salvato la figlia del governatore Situ da morte certa, suo padre ne era stato così grato che è diventato dubito fratello giurato di tuo padre. Ha anche dichiarato che sua figlia avrebbe ripagato il suo debito sposando il figlio di Xiao Ying."


"Questo senza menzionare che Ying'er ha esaurito la maggior parte della sua Energia Misteriosa e della sua vitalità durante quel salvataggio... e un assassino si è approfittato di quel momento di debolezza e lo ha ucciso."


Era cosciente, ma per qualche motivo non riusciva a destarsi da questo sogno... le voci risuonarono caoticamente nella sua mente per molto tempo.


Queste voci gli erano familiari, ma per qualche motivo gli sembravano un po' estranee.


Le stava sentendo, ma per qualche ragione sentiva che non avrebbe mai potuto raggiungerle.


La sua mente semi cosciente gli suggerì che non era la prima volta che le aveva sentite.


In questo sogno assurdo... Xia Yuanba aveva una costituzione snella ed era alto quasi quanto lui. La sua bellezza era superata solo dal suo talento nella via del mistero.


Nel suo sogno, la donna che stava per sposare non era Xia Qingyue, ma la figlia del governatore di clan della Nuvola Vagante, Situ Xuan.


Anche la bambina per cui Xiao Ying aveva rischiato la vita era stata Situ Xuan, non Xia Qingyue.


Nei suoi sogni, Xia Yuanba lo invidiava per il fatto che aveva una zietta che non lo avrebbe mai abbandonato. Il motivo dietro questa invidia era per il fatto che era figlio unico.


<em>Perché... perché sto facendo di nuovo questi sogni ridicoli? E perché risuonano nella mia testa allo stesso tempo...</em>


.....


Yun Che cercò di liberarsene, ma... la sua coscienza sprofondò in un mare di biancore distorto e violento.


Altre voci distorte raggiunsero le sue orecchie...


"Vuoi davvero questo?"


"Sai quanti anni ci metterà... quanti cicli hai superato... per completarti?"


"Cesserai di esistere... non in modo vero e proprio se non altro... se gli darai tutto il nostro potere origin..."


"Alla fine... è solo un mortale..."


"Va bene... come desideri... tu sei me e io sono te dopotutto."


"Il suo corpo fragile non potrà sopportare il mio potere, così non gli posso dare direttamente il mio potere. Tutto ciò che posso fare è dargli il Fisico Sacro fatto usando la legge del Nulla, il corpo che può contenere tutto il potere di questo mondo..."


"Non è sufficiente?"


"No... nessuno dovrebbe interferire mai con il fato."


"Nemmeno io."


"Va bene... se insisti..."


"Il karma del mondo intero verrà influenzato anche da un minimo cambiamento e le conseguenze saranno imprevedibili, perfino per me."


"Può rimanermi abbastanza potere primario per riparare del karma..."


"Ma ci vorrà molto tempo... anni, decadi..."


"Io fermerò il ciclo del tempo durante questo periodo e ripartirò solo quando sarò pronta a mandarlo nel mondo che si è fuso pienamente con il mio potere primario..."


"Ugh!"


Yun Che spalancò gli occhi e si tirò su a sedere.


Le voci caotiche e distorte nella sua testa iniziarono a spegnersi nonostante i suoi tentativi di tenerle a mente... finché non svanirono completamente dalla sua memoria.


Non riuscì a ricordarsi una sola parola.


"Finalmente sono sveglio."


Yun Che alzò lo sguardo. Qianye Ying'er era appoggiata al muro di fronte a lui, aveva incrociato le braccia al petto e lo stava fissando freddamente.


Yun Che scosse la testa e notò immediatamente che il suo corpo era andato incontro ad un'enorme trasformazione.


La sua vitalità, il flusso del suo sangue, il suo respiro, i suoi sensi... erano mutati completamente.


Sondò il suo corpo... e vide che la pagoda dormiente era diventata color oro puro.


La trasformazione causata dai suoi progressi con la Grande Via del Budda era la più grande che avesse mai sperimentato in tutta la sua vita.


Jasmine una volta gli aveva detto che la Grande Via del Budda aveva dodici stadi e che il sesto era il limite massimo di un mortale. Qualunque altro stadio oltre era il dominio degli dei che un mortale non avrebbe mai potuto ottenere.


Sollevò le braccia ed esaminò silenziosamente la sua trasformazione. Con questo suo nuovo corpo, non avrebbe subìto più danni aprendo Hell Monarch e avrebbe potuto tenerlo attivo per molto tempo.


Una volta che fosse diventato un Divine Master, avrebbe potuto mantenere Hell Monarch per una quantità di tempo indefinita.


<em>Bang!</em>


Metà dei suoi abiti esplosero.


Si accigliò per poi tornare a guardare Qianye Ying'er: "Attiva una barriera così che nessuno possa entrare."


"..." Qianye Ying'er strinse le braccia un po' per poi sbuffare freddamente: "Ci sono due streghe proprio fuori dalla porta. Farai meglio a controllarti!"


"Sto per avanzare di livello. Fai la guardia finché non avrò finito!"


Yun Che ritirò le braccia e iniziò a guidare la sua Energia Misteriosa.


Qianye Ying'er ne sembrò visibilmente sorpresa, ma presto si alzò e costruì una barriera attorno a loro. Allo stesso tempo, mandò un messaggio a Chi Wuyao e le disse di non fare entrare nessuno e di isolare i suoni della stanza dall'esterno.


L'avanzamento di Yun Che, anche se fosse stato di un solo livello, era diverso da quello di un normale coltivatore.


Quando un Divine Sovereign ordinario arrivava al livello successivo, la sua Energia Misteriosa sarebbe cambiata drasticamente in quanto a quantità e lievemente in termini di qualità. Sarebbe dovuto essere un processo lungo e silenzioso. Tuttavia l'Energia Misteriosa avrebbe ruggito con una tale forza che avrebbe potuto annientare le Vene Misteriose di un coltivatore normale.


Prima, aveva fatto i suoi progressi nell'Arca Primordiale Misteriosa. Stavolta stava coltivando nella regione sacra delle Anime Rubate. Ma per qualche motivo si sentiva molto più sicuro rispetto a prima.


Dentro la barriera, Qianye Ying'er guardò silenziosamente Yun Che mentre le correnti d'aria frustravano i suoi capelli dorati e la sua fascia. Non distolse mai lo sguardo da lui.


A questo punto... anche lei aveva notato quanto era cambiata.


Un tempo non si sarebbe mai immaginata che sarebbe diventata una persona del genere, una persona per cui provava uno sdegno assoluto.


Sapeva che la forza portante di questo cambiamento o, ad essere più accurati, la donna che le aveva fatto capire cosa provava, non era stata lei, ma Chi Wuyao.


Anche adesso, le parole bizzarre della regina diabolica continuavano a risuonare nella sua mente. Era così da qualche giorno.


Circa quarantacinque minuti dopo, la tempesta attorno a Yun Che si fermò all'improvviso con uno scoppio.


Aprì gli occhi e un bagliore nero brillò nelle sue pupille.


La sua aura era all'ottavo livello del Divine Sovereign.


Era solo un piccolo passo nella via del mistero, ma grazie ai suoi progressi inaspettati nella Grande Via del Budda, il suo potere era cambiato nettamente.


Dopo aver perso quattro poteri primari degli Dei Stellari per attivare "God Ash" per due meri secondi, pensava che ci sarebbero state delle gravi conseguenze per il suo corpo. Invece aveva aumentato di livello ed era arrivato al sesto stadio della Grande Via del Budda.


Ma il suo sguardo era privo di gioia o entusiasmo.


Questo perché era solo un passo che doveva compiere per ottenere la sua vendetta.


"Hai finito?" Qianye Ying'er si girò lievemente e si spinse i capelli dietro le sue spalle... lo aveva fatto istintivamente. Non si era mai comportata così di fronte a Yun Che.


"Non hai distrutto la tua coltivazione, non sei morto, sei anche salito di livello dopo la pazzia che hai fatto! Umpf! Non so nemmeno cosa dire della tua fortuna!"


Qianye Ying'er cercò di rimuovere la barriera dopo averlo deriso, ma Yun Che alzò una mano e la fermò: "Qual è la situazione del regno delle Anime Rubate?"


Qianye Ying'er rispose: "A parte Fen Daojun e Fen Daozang, tutti gli altri inclusi i Divoratori della Luna e l'emissario si sono arresi. Ora la capitale è sotto il controllo delle streghe."


"Tutti?!" Yun Che si accigliò all'improvviso.


"Perché ne sei sorpreso? Sai quanto è abile Chi Wuyao." Qianye Ying'er scoccò un'occhiata verso di lui. "Quei Divoratori della Luna sono stati quasi spaventati a morte a causa tua, ma ha comunque scelto bene le sue parole e le ha imbevute con i suoi poteri ammalianti, puntando proprio al loro punto debole. In breve, ha sfruttato lo sconvolgimento che hai causato per conquistare il regno della Luna Ardente senza versare una sola goccia di sangue."


"Ma è un bene, no? È il risultato migliore che potevano sperare e un enorme progresso per la nostra conquista."


"..." Yun Che non disse nulla, in effetti stava mostrando un'espressione scontenta.


"Cosa succede? Credi che Chi Wuyao sia troppo spaventosa?" Chiese Qianye Ying'er.


Yun Che non disse comunque nulla. Il suo silenzio in sé era una tacita ammissione.


Iniziò a ripensare a tutte le interazioni che aveva avuto con lei da quando era entrato nel regno della Luna Ardente. Si accigliò sempre di più.


"Non sarebbe una nostra degna compagna se non fosse così intelligente." Qianye Ying'er disse: "In ogni caso, non importa quanto è subdola, non dimenticare che siamo il motivo per cui ci è riuscita. Se non altro, condividiamo lo stesso obiettivo e non avremo conflitti di interessi con lei se non molto dopo. Non devi preoccuparti troppo."


Yun Che la guardò negli occhi per poi dire lentamente: "La stai difendendo."


"..." Qianye Ying'er si irrigidì per un secondo per poi ammettere con un'espressione piena di emozioni contrastanti: "Hai... ragione. Non credi... che mi abbia incantato, vero?"


Yun Che divenne silenzioso. Molto tempo dopo, aprì il palmo, riempiendo lo spazio con un'aura così pura che il mondo stesso sembrava essersi evoluto.


Era la pillola del Mondo Indomata!


Allora nel Regno Divino dell'Inizio Assoluto, He Ling aveva creato due pillole del Mondo Indomate usando il midollo e il frutto.


Ne aveva data una a Qianye Ying'er. Grazie ad essa, era riuscita a diventare un Divine Mster di ottavo livello in soli sei mesi.


Avrebbe dovuto consumare l'altra metà dopo essere diventato un Divine Master, ma ora... aveva scelto di darla a Qianye Ying'er.


"Mangiala."


La pillola Indomata del Mondo era il medicinale dalla qualità più gande al mondo. Era un oggetto estinto che nemmeno un imperatore divino avrebbe osato desiderare. Ma tutto ciò che fece Qianye Ying'er fu accigliarsi e dire con tono gelido: "Cosa significa? Rimpianto? Compensazione? Pietà?"


"No." Disse lentamente Yun Che. "È vero che Chi Wuyao conta sulla mia Calamità dell'Oscurità Eterna, ma in realtà... siamo ancora molto più deboli in confronto a lei. Non mi piace quanto è precaria la nostra posizione dopo questo incidente." 


"Il tuo potere... è quello che appartiene solo a me."
                                




                                



