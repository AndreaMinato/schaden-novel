---
weight: 16750
title: Capitolo 1675 - L'Imperatore del regno Yama
pubDate: 2025-03-10T08:57:10.485Z
tags:
    - atg
---


<em>Capitolo regolare,
0 in coda, 0/10 donazione
-Schadenfreude</em>


Nel distretto imperiale Yama, anche la guardia meno importante era dotata di una forza terrificante.


Sorprendentemente, la lancia d'ebano che sfrecciava contro Yun Che conteneva la potenza di un Divine King. Il fragore dell'aria squarciata era terrificante quanto l'ululato roco di uno spirito malvagio.


Era ovvio che il distretto imperiale fosse sorvegliato più strettamente rispetto alle capitali degli altri regni sovrani.


Se una persona si fosse avvicinata alla città principale del regno delle Anime Rubate o a quella del regno della Luna Ardente, le guardie prima avrebbero usato la pressione della loro aura per dare un avvertimento. Qui invece... le guardie avrebbero tentato di uccidere chiunque si avvicinava, senza esitare!


Yun Che si fermò all'improvviso di fronte alla lancia cupa... che poi lo colpì dritto in fronte.


<em>Buzz!</em>


Non trapassò il suo corpo e l'assalitore non sentì il rumore dell'oscurità che divorava l'intruso, invece la sua arma si disintegrò in polvere nera.


L'aria si congelò e la persona che si stava nascondendo nelle ombre trovò difficile respirare. Yun Che stese una mano e si sporse per afferrare il guerriero.


Una figura umana emise un grido scioccato e terrorizzato mentre veniva afferrato. Si dimenò selvaggiamente sotto la presa di Yun Che.


Era un piccolo e raggrinzito uomo di mezz'età e i marchi neri dello scheletro sulla sua pelle erano un simbolo della sua posizione rispettata nella Divina Regione Settentrionale. Ora però mostrava solo paura visto che era caduto nelle grinfie di Yun Che. La sua Energia Misteriosa dell'oscurità sembrava intrappolata in una gabbia invisibile e non poteva circolare minimamente.


Yun Che mosse il palmo e colpì il petto dell'uomo con il dorso della mano... Risuonò un crepitio e le ossa e gli organi interni del guerriero furono distrutti. L'uomo si accasciò a terra e non si mosse più.


Yun Che tornò ad avanzare e calpestò con noncuranza la gamba destra del cadavere. Quando lo fece, le potenti ossa del Divine King si spezzarono come del legno marcio. Dopo che passò, il corpo si era già ridotto in centinaia di pezzi, ma non si poteva vedere nemmeno una traccia di sangue a terra.


L'aria divenne densa e pesante mentre le aure che avevano avvolto Yun Che si riempirono di panico. Ma dopo divennero più fredde e sinistre di prima.


Questo era il distretto imperiale Yama, non c'era nulla in questo universo che poteva minacciare questo luogo.


"Umpf, sono passati molti anni da quando qualcuno ha scelto di morire così."


"Ha osato uccidere qualcuno del distretto imperiale Yama. Chiunque sia, entro oggi diventerà lo scheletro più patetico nel Mare d'Ossa!"


L'atmosfera si raggelò e centinaia di intenti omicida si concentrarono sull'intruso. Yun Che mantenne lo sguardo fisso di fronte a sé e poté a stento intravedere un enorme teschio in lontananza.


Era il cranio di un diavolo primordiale ed era ampio diversi chilometri. Le sue fauci spalancate erano la porta principale del distretto imperiale Yama.


Si fermò di nuovo. Il suo sguardo era calmo e indifferente mentre diceva: "Dì all'imperatore Yama che Yun Che è andato a porgergli visita."


Una volta che disse le parole "Yun Che", le aure gelide fisse su Yun Che per un momento sembrarono indebolirsi per un momento.


Questo perché ormai le notizie delle sue imprese avevano sconvolto la Divina Regione Settentrionale negli ultimi giorni.


Si diceva che avesse annientato l'Imperatore della Luna Ardente con un solo fendente. Quando aveva scatenato l'attacco, il tremito spaziale che aveva generato era stato così potente che perfino il regno Yama l'aveva sentito.


Anche se erano tutte dicerie... nessuno poteva negare che il vasto regno della Luna Ardente era caduto nelle mani della Regina Diabolica nell'arco di un solo giorno! Era ben evidente!


Yun Che possedeva il potere di un Imperatore Diabolico... aveva ucciso l'Imperatore della Luna Ardente usando il potere di un Vero Dio... i Divoratori della Luna sopravvissuti erano rimasti così scioccati e spaventati che non avevano nemmeno osato attaccarlo... Yun Che sarebbe diventato l'imperatore del regno delle Anime Rubate...


Queste dicerie si erano diffuse in ogni angolo della Divina Regione Settentrionale come dei tuoni sconvolgenti. Il regno Yama lo aveva saputo per primo vista la sua posizione. Era anche riuscito a verificare la maggior parte di queste voci...


Avevano confermato la morte dell'imperatore e di come il suo regno era caduto senza nemmeno opporre resistenza... Anche se l'imperatore Yama aveva scelto di rimanere inerte negli ultimi giorni, era impossibile che mantenesse la sua compostezza.


E ora, la persona che aveva ucciso l'Imperatore della Luna Ardente, che aveva sconvolto la Divina Regione Settentrionale e che stava inquietando il suo regno, ora era apparsa nel cuore del suo territorio.


E sembrava che fosse venuto da solo!


Dopo un lungo e soffocante periodo di silenzio, una voce tremula risuonò nell'aria: "Sbrigatevi... sbrigatevi e mandate una trasmissione del suono al Grande Comandante!"


.....


Yan Tianxiao era l'imperatore Yama ed era riconosciuto come il numero uno nella Divina Regione Settentrionale.


Il cognome Yun non apparteneva ad un clan in particolare, in effetti derivava da come il suo grande antenato aveva ottenuto l'eredità del diavolo Yama e aveva conquistato il Mare d'Ossa dell'Oscurità Eterna. Dopodiché aveva cambiato il suo cognome in Yan ed era diventato l'antenato del clan che aveva appena fondato.


Visto che era localizzato nel Mare d'Ossa dell'Oscurità Eterna, il distretto imperiale Yama era sempre stato avvolto dall'energia yin delle ossa dei diavoli primordiali. Di conseguenza, era il posto migliore dove coltivare Energia Misteriosa dell'oscurità. Era anche il motivo principale per cui il regno Yama aveva dominato la Divina Regione Settentrionale.


La forza di Yan Tianxiao era sconfinata e provava un grande orgoglio per il suo potere e la sua posizione. Tuttavia aveva ancora più cari i suoi due figli.


Il principe ereditario Yan Jie e la sua ottantasettesima figlia Yan Wu.


Una figura alta camminava nella grande sala Yama fredda e solitaria. Era vestito tutto di nero e la sua pelle era scura come quella di un cadavere. Si chinò su un ginocchio e disse: "Porgo i miei saluti all'onorabile padre."


Yan Tianxiao era rimasto in silenzio nello stesso punto per molte ore. Non si era mosso nemmeno di un pollice. La voce che risuonò da dietro di lui gli fece aprire gli occhi, ma non si voltò. Invece chiese con tono secco e calmo: "Come vanno le cose?"


Quelle quattro semplici parole contenevano un potere imperioso che poteva frantumare lo spirito di una persona. Inoltre, questa pressione che emanava istintivamente era molto più intensa rispetto al solito.


Le recenti dicerie e i disordini del regno della Luna Ardente chiaramente avevano agitato Yan Tianxiao. Era molto meno calmo di quanto sembrava.


L'uomo vestito di nero rispose rispettosamente: "Onorabile padre. Ho confermato che l'onda d'urto di quattro giorni fa si è diffusa per quasi il trenta per cento delle regioni stellari. L'onda d'urto ha anche creato innumerevoli fenditure nello spazio del regno della Luna Ardente per qualche secondo."


Era il principe ereditario Yan Jie a parlare. Ma aveva anche un'altra identità, era uno dei dieci diavoli Yama ed era conosciuto come il "Diavolo della Calamità"! Era il quarto diavolo Yama più potente.


Diecimila anni fa, non molto tempo dopo che aveva ereditato i suoi poteri, era diventato principe ereditario e l'erede indiscusso al trono... Tuttavia recentemente la sua posizione era stata minacciata ed era diventata sempre più precaria nel corso degli anni.


Questo era anche il motivo per cui era stato particolarmente attivo negli ultimi millenni mentre cercava di dimostrare le sue capacità sotto ogni aspetto.


"Era vero che nessuno degli undici Divoratori della Luna si sono opposti dopo che Fen Daojun e Fen Daozang sono morti. In effetti, il primo che si è sottomesso in realtà è stato... Fen Daoqi."


"Lui?" Yan Tianxiao si accigliò lievemente.


Fen Daoqi era il consigliere imperiale del regno della Luna Ardente, era la persona che Fen Daojun rispettava di più... e anche la persona che Yan Tianxiao temeva di più.


Fen Daoqi era considerato la mente della Luna Ardente. Le sue capacità di giudizio erano impeccabili e aveva sempre cercato di massimizzare i benefici del suo regno.


C'era un altro aspetto da mettere in conto che doveva ancora menzionare ed era anche il dettaglio più importante: Fen Daoqi era estremamente leale al regno della Luna Ardente.


Un uomo del genere era stato il primo a piegarsi alla Regina Diabolica?


Che evento aveva potuto distruggere così tante delle sue convinzioni?


"Tra pochi giorni, tutti i beni principali del regno della Luna Ardente cadranno nelle mani del regno delle Anime Rubate. Il motivo principale per cui è andato tutto liscio è proprio per Fen Daoqi. Non è stato solo il primo a sottomettersi, ha anche fatto del suo meglio per fondere i due regni. Sembra... che abbia trasferito la sua lealtà al regno delle Anime Rubate nell'arco di un solo giorno."


"Tuttavia, lo scenario più probabile è che la Regina Diabolica abbia 'rubato la sua anima'."


"No." Rispose subito Yan Tianxiao. "È la persona più difficile da incantare. Visto che la sua mente è così fredda e razionale che perfino io non sono riuscito a trovare punti deboli da sfruttare."


"Ci possono essere solo due motivi per cui ha agito così. Il primo è che ha ritenuto inutile opporsi... Il secondo è che il regno delle Anime Rubate avesse qualcosa che desiderava intensamente."


Si accigliò mentre mormorava tra sé e sé: "Sembra che dovrò andare a dare un'occhiata al regno delle Anime Rubate personalmente."


In quel momento risuonò di nuovo il rumore di passi.


In confronto all'atteggiamento severo e rispettoso di Yan Jie quando era entrato nella sala, la nuova arrivata sembrava saltellare.


Nell'intero regno Yama c'era solo una persona... che osava comportarsi così in questo modo di fronte all'imperatore Yama.


La ottantasettesima figlia dell'imperatore Yama: Yan Wu.


Ma aveva anche un altro titolo, un titolo molto più importante di quello di "principessa"! Era una dei dieci diavoli Yama ed era conosciuta come Yaksha!


Ed era la più potente!


Era anche la sola altra Divine Master di decimo livello del regno Yama!


Yan Wu era alta e snella, e i suoi lunghi capelli ricadevano sulle sue spalle. Indossava un'armatura leggera attillata nera come la mezzanotte che abbracciava le sue lunghissime e sottili gambe.


A causa dell'arte diabolica Yama, anche la sua pelle era scura e al tempo stessa pallida. Tuttavia i suoi lineamenti erano raffinati ed eleganti, così il suo colorito le dava un certo fascino.


"Onorabile padre, onorabile padre." Si fermò vicino a Yan Jie e fece un lieve inchino verso suo padre. Anche se era una donna, era più alta di una testa e mezzo rispetto a Yan jie.


Yan Tianxiao in quel momento si voltò. La sua aura maestosa svanì e mostrò un gentile sorriso: "Wu'er."


"Sembra che la piccola Wu sia tornata con delle buone notizie." Disse Yan Jie.


L'imperatore Yama aveva avuto molti figli e Yan Wu era nata da una delle sue concubine. Così nessuno le aveva prestato attenzione e la differenza di posizione tra lei e Yan Jie un tempo era enorme.


Tuttavia, quando aveva iniziato a coltivare da bambina, aveva mostrato un talento prodigioso. Ad undici anni, il potere dei diavoli Yama aveva reagito alla sua presenza.


Dopo aver ereditato il potere dei diavoli Yama, la sua coltivazione aveva continuato ad aumentare. Nell'arco di tre millenni, aveva superato Yan Jie che possedeva il potere dei diavoli Yama da quasi diecimila anni. Dopodiché era riuscita a fare ulteriori progressi, era un passo che aveva sconvolto il regno, no, un passo che aveva scosso l'intera Divina Regione Settentrionale... perché era diventata una Divine Master di decimo livello.


Se non ci fosse qualcuno di terrificante come Chi Wuyao, sarebbe stata incoronata come la "dea" della Divina Regione Settentrionale.


E la sua esistenza indubbiamente minacciava la posizione di principe ereditario di Yan Jie.


Anche se il regno Yama non aveva mai avuto una donna al comando, non... c'era mai stata una persona come lei.


"Cos'hanno detto i venerabili antenati?" Chiese Yan Tianxiao.


Yan Wu scosse la testa: "Non sono preoccupati della questione."


"Non sono preoccupati?" Disse accigliato Yan Jie.


"Ho detto tutto ciò che dovevo dire." Disse Yan Wu accigliata. "Tuttavia, i tre venerabili antenati hanno reagito con indifferenza... sembra che non mi abbiano creduto."


"La cosa che si sono proprio rifiutati di accettare era che in questo universo sia apparso un potere capace di uccidere un imperatore divino in un solo istante. Sono convinti che avrebbero già raggiunto questo livello se fosse esistito davvero. Specialmente dato che sono rimasti nel Mare d'Ossa dell'Oscurità Eterna da centinaia di migliaia di anni."


Una volta detto questo, Yan Wu inarcò lievemente le sopracciglia: "Onorabile padre, ad essere sincera, non ci credo nemmeno io. E non ci crederò finché non lo vedrò personalmente."


Yan Tianxiao sprofondò nel silenzio. Passò molto tempo prima che dicesse: "Non importa a cosa crediamo o no, Fen Daojun è morto e il regno della Luna Ardente è caduto. È innegabile ed è accaduto tutto nell'arco di un solo giorno! Quindi dev'essere..."


Yan Tianxiao si fermò a metà frase e si accigliò all'improvviso.


"Cos'è successo?" Chiese velocemente Yan Wu.


"È arrivata una trasmissione dalla nostra porta principale... Yun Che è arrivato." Disse lentamente Yan Tianxiao, il suo sguardo si accese mentre parlava.


Per la prima volta nella sua vita, si sentiva confuso.


Non aveva ancora superato lo shock che aveva ricevuto dopo la morte dell'imperatore della Luna Ardente e la resa del suo regno. Ma prima che potesse capire cos'era successo, prima ancora di iniziare ad indagare su Yun Che... il suo nemico si era presentato da lui!


"Cosa?!" Yan Jie e Yan Wu cambiarono drasticamente espressione.


"C'è la Regina Diabolica con lui?" Chiese Yan Wu.


"È venuto da solo." Yan Tianxiao aggrottò ancora di più le sopracciglia. "Secondo i rapporti che ho ricevuto, Yun Che è andato da solo anche nel regno della Luna Ardente prima che ci fosse quello scompiglio."


"Ma non è un male." La voce di Yan Tianxiao divenne bassa e profonda: "Dato che è già venuto da noi, voglio vedere che sorta di uomo è davvero!"


"No!" Disse Yan Wu alzando lentamente la testa verso di lui. I suoi occhi brillarono di luce cupa mentre continuava: "Lascia che lo metta alla prova prima... Onorabile padre, dovremmo fare anche un'altra cosa. Dobbiamo preparare la tomba più eccellente per lui! Dopotutto non possiamo lasciare che rimanga a mani vuote."


"Ahahahah." L'imperatore Yama fu sbalordito dalle parole di Yan Wu, ma poi scoppiò a ridere: "Sei proprio mia figlia. Hai proprio l'atteggiamento di quando ero giovane."


"..." Yan Jie rise insieme a lui, ma le mani che teneva dietro la schiena si tesero silenziosamente.
                                


                                



