---
weight: 16760
title: Capitolo 1676 – Lo Yaksha Tremante
pubDate: 2025-03-10T08:57:10.485Z
tags:
    - atg
---


<em>Capitolo regolare,
0 in coda, 0/10 donazione
-Schadenfreude</em>


Yan Wu andò ad incontrare Yun Che, la persona che si diceva avesse ucciso l'Imperatore della Luna Ardente con un solo colpo di spada. Tuttavia non mostrò nessuna paura.


"Onorabile padre, li convocheremo nel palazzo imperiale?" Chiese rispettosamente Yan Jie.


"No, se lo facessimo, non mostreremmo che il nostro regno Yama ha paura di quest'uomo?" Disse Yan Tianxiao: "JiÈer, vai ad aprire la barriera attorno alla 'tomba'."


Yan Jie fu colto alla sprovvista da queste parole e disse: "Onorabile padre, vuoi davvero..."


"Naturalmente." Lo sguardo di Yan Tianxiao divenne freddo e cupo: "Credevi che stessi  scherzando prima?"


"Ma hai appena detto che la morte di Fen Daojun e la caduta del regno della Luna Ardente sono indubitabili. Anche se Yun Che non è incredibile quanto affermano le dicerie, non possiamo permetterci di sottovalutarlo."


"Sicuramente ha un asso nella manica. Altrimenti non sarebbe venuto qui da solo. Se commettessimo qualche imprudenza prima di capirlo, c'è una possibilità... c'è una possibilità che..."


Yan Tianxiao gettò un'occhiata di lato e disse: "Fen Daojun cercava di proteggere il suo trono ad ogni costo e viveva seguendo il principio della stabilità. Eppure qualcuno lo ha ucciso e ha saccheggiato la sua casa."


"Ora sono passati solo pochi giorni e Yun Che è apparso nel cuore del nostro regno. Credi forse che sia venuto qui per farsi una chiacchierata e bere un po' di tè? Perché dobbiamo essere così cortesi con lui?!"


"Inoltre è arrivato prima del previsto e mi ha colto di sorpresa. In effetti non riesco nemmeno ad immaginare che intenzioni abbia. Ma in una situazione del genere, mostrare cortesia ci farebbe solo perdere il nostro vantaggio! Perché disturbarsi a fare buon viso a cattivo gioco?!" Una luce fredda brillò negli occhi dell'imperatore Yama.


Yan Jie porse i suoi rispetti e disse: "Temo solo che potrebbe..."


"So che cosa ti preoccupa." Disse con tono freddo l'imperatore Yama. "Ma non dimenticarti del perché Yun Che è venuto da noi nella Divina Regione Settentrionale. È stato inseguito fin qui dalla Divina Regione Orientale e se potesse usare quel potere ogni volta che desidera, non si sarebbe ridotto così."


"Se lo convincessimo con l'inganno ad entrare in una tomba, morirà sicuramente e ci sbarazzeremmo di questa calamità. Tuttavia... se potrà sopravvivere alle 'tombÈ, allora tutte le mie trame saranno inutili."


"Capisco." Yan Jie comprese le sue intenzioni.


Naturalmente, se Yun Che avesse potuto scatenare il potere che aveva usato per uccidere Fen Daojun un'altra volta, se fosse potuto sfuggire perfino da quelle "tombe", allora ogni complotto sarebbe stato inutile. In tal caso, allora l'opzione migliore era occuparsi del problema una volta per tutte!"


Se avessero potuto seppellirlo, avrebbero risolto questa imminente catastrofe, sennò si sarebbero sottomessi... In effetti non avrebbero avuto altra scelta se non sottomettersi.


"È un bene che tu capisca. Sei il principe ereditario ma sembri così timoroso. Sei fin troppo carente sotto questo aspetto in confronto a Yan Wu." Disse sbuffando freddamente l'imperatore.


"L'onorabile padre ha ragione." Yan Jie chinò immediatamente la testa e disse con tono sincero: "Il talento della piccola Wu è straordinario e la sua astuzia si avvicina quasi a quella dell'onorabile padre. Lavorerò più duramente d'ora in avanti."


"Cosa stai aspettando?"


"Ubbidisco."


Yan jie se ne andò dopo aver detto questo. Mentre lo fissava, Yan Tianxiao sospirò piano. Il suo sguardo cupo e severo iniziò ad ammorbidirsi: "JiÈer, non è facile essere un re. La superiorità di Wu'er è la tua prova più grande. Se non puoi sopportare nemmeno questa minima pressione..."


"Non deludermi."


.....


Yun Che era fuori dal distretto imperiale Yama quando all'improvviso le cavità del cranio emisero una luce nera. Dopodiché le fauci bianche del teschio iniziarono a stendersi.


Una donna dall'armatura nera attillata uscì lentamente dalla bocca del teschio. La sua figura era raffinata e snella, e il suo sguardo gelido era così tagliente da poter trapassare la pelle.


Dietro di lei, le guardie Yama si inchinarono profondamente: "Benvenuta lady Yaksha."


Dato che la donna non aveva detto nulla, le guardie non osarono muovere un muscolo.


"Yaksha Yan Wu." Si presentò: "Sei Yun Che?"


La figlia dell'imperatore e il capo dei diavoli Yama era una donna che solo Chi Wuyao poteva battere... Yun Che la guardò stringendo gli occhi per poi dire: "Portami dall'imperatore Yama."


Quando le notizie di come Yan Sangeng era stato ucciso avevano raggiunto il regno, il rapporto dichiarava che Yun Che era solo un Divine Sovereign. Ogni diavolo Yama era certo che le voci fossero sbagliate.


Dopo aver sentito com'era caduto il regno della Luna Ardente, il fatto che Yun Che fosse solo un Divine Sovereign era diventato ancora più assurdo per loro.


Ma ora quell'uomo, freddo e impassibile, era proprio di fronte a lei, aveva visto personalmente che non era nient'altro che un Divine Sovereign di ottavo livello!


Era di solo un livello superiore rispetto a quello che affermavano le voci.


"Bene." Yan Wu non sprecò tempo con dei convenevoli: "Seguimi."


<em>Bang!</em>


Yun Che diede un calcio ai resti del cadavere ai suoi piedi per poi dire con tono secco: "Mi sono occupato di un uomo piuttosto sciocco. Non ti importa, no?"


Le espressioni di tutte le guardie Yama in ginocchio cambiarono drasticamente... Questo era il distretto imperiale Yama! Stava parlando ad uno dei diavoli Yama, lo Yaksha! Nessuno aveva mai osato essere così impudente prima d'ora!


Anche gli imperatori divini degli altri regni sovrani non si sarebbero comportati così.


"Eheh." Yan Wu ridacchiò freddamente: "Dato che sembrava che fosse uno sciocco, non importa."


Una volta detto questo, fece un cenno della mano. Un vento diabolico vorticò e il corpo smembrato a terra fu ridotto in polvere: "Sei soddisfatto?"


Era una folata di vento, ma emanava una pressione che faceva tremare lo spazio.


La donna di fronte a loro era una persona seconda solo all'imperatore Yama... in termini di forza non era inferiore alla Qianye Ying'er al picco delle sue condizioni in passato.


Yun Che al momento era stato potenziato dalla legge del Nulla e dalla Calamità dell'Oscurità Eterna nell'arco di pochi anni. Tutte le persone che aveva incontrato finora erano persone di questo calibro.


Questo significava anche che si stava avvicinando sempre di più al suo obiettivo.


Yun Che la guardò ad occhi stretti: "Andiamo."


La foschia nera avvolgeva il distretto imperiale e l'aura dell'oscurità era estremamente densa qui.


Questo posto era indubbiamente un paradiso per le creature oscure, ma non per le altre. Era improbabile che un coltivatore normale, uno proveniente dalle tre regioni divine, potesse sopravvivere a lungo qui.


Il distretto imperiale Yama era insolitamente silenzioso. Ovunque andasse Yan Wu, il mondo diventava tranquillo. Ogni volta che un coltivatore percepiva la sua aura, si sarebbe inginocchiato a terra e sarebbe rimasto fermo finché Yan Wu non si fosse allontanata. Nessuna persona osava mancarle di rispetto.


Si diceva che gli Yaksha fossero spiriti malvagi che dimoravano all'inferno. La potentissima donna di fronte a lui sembrava assomigliare a loro nonostante il suo aspetto incantevole. Il suo corpo emanava un'aura crudele e malvagia.


I due camminarono così per lungo tempo finché Yan Wu non disse: "Ho sentito che il giovane maestro Yun ha ucciso un Imperatore Divino con un solo colpo di spada nel regno della Luna Ardente, è stato un atto che ha scioccato il mondo intero."


"L'onorabile padre ne è rimasto molto impressionato. È anche molto contento che qualcuno come te si sia preso il disturbo di porgerci visita."


"Se posso azzardarmi, potrei chiedere il motivo per cui sei venuto qui? Probabilmente non lo sai perché sei nato nella Divina Regione Orientale, ma noi della Regione Settentrionale non ci piacciono i visitatori imprevisti. Francamente ti avremmo già scacciato dal nostro regno se non fossi un onorabile ospite."


Yan Wu chiaramente stava cercando di provocarlo in qualche modo.


Tuttavia non ottenne una sola parola in risposta nonostante avesse aspettato a lungo.


Quando non riuscì più ad aspettare e scoccò un'occhiata di sottecchi verso Yun Che, notò che l'uomo stava fissando di fronte a sé con la stessa espressione indifferente di prima. Sembrava che non l'avesse nemmeno vista, figuriamoci rispondere alla sua domanda.


Sembrava che le stesse dicendo che non fosse degna della sua attenzione.


Era la figlia dell'Imperatore, il capo dei diavoli Yama e una Divine Master di decimo livello... e quest'uomo pensava che non fosse degna della sua attenzione?!


Yan Wu distolse lo sguardo da lui e tornò in silenzio. Nonostante non fosse arrabbiata, una luce fredda brillò nei suoi occhi.


In quanto ad orgoglio, nessuno lo era più di lei!


"Ci siamo."


Dopo un lungo silenzio, Yan Wu si fermò di fronte alla bocca di un enorme scheletro di diavolo. Rivolgendo la schiena verso Yun Che, disse: "Oltre questa porta c'è il palazzo diabolico dell'Oscurità Eterna. L'onorabile padre ti sta aspettando dentro. Dopo di te."


Aveva detto questo, ma fu la prima a muoversi e a passare per la porta.


Yun Che fece appena un passo che brillò una luce nera tra i denti dello scheletro e apparì una barriera oscura. L'energia emanata da questa protezione era così potente da fare disperare.


Era la porta che separava il palazzo diabolico, la residenza dell'imperatore Yama e dei diavoli dal mondo esterno. Non ci voleva una grande immaginazione per capire quanto era potente la barriera. Nemmeno un Divine Master negli stadi avanzati sarebbe riuscito ad attraversare una barriera del genere in breve tempo.


"Oh?" Yan Wu si voltò verso Yun Che come se si fosse dimenticata di qualcosa. Con un mezzo sorriso disse: "Mi sono quasi scordata di dirtelo, ma solo un coltivatore dell'arte diabolica Yama può superare la barriera facilmente."


"Detto questo, sei un uomo che può perfino uccidere l'Imperatore della Luna Ardente in un solo colpo, non è vero giovane maestro Yun? Sono sicura che non avrai bisogno del mio aiuto per sbloccare questa barriera."


Alzò le sopracciglia e sogghignò lievemente. Non si disturbò a nascondere il disprezzo che serbava nei confronti di Yun Che.


Gli era ostile non perché Yun Che fosse un ospite indesiderato, ma perché l'aveva sdegnata prima... dopotutto nessuno aveva mai osato sottovalutare lei, lo Yaksha dei diavoli Yama, fino ad oggi!


Ma Yun Che non si arrabbiò, né mostrò irritazione come si aspettava. Il suo sguardo rimase impassibile come prima.


Fece un passo avanti e alzò un dito. Poi picchiettò la barriera come se fosse una bolla.


<em>Pop!</em>


Il suo dito infilzò la barriera oscura come se fosse fatta di carta marcia.


"!!!!"


Le pupille di Yan Wu si rimpicciolirono come se fossero state infilzate da aghi velenosi.


Era il diavolo Yama più potente del suo regno a parte l'imperatore ed era una Divine Master al decimo livello. Poco poteva sbalordirla, ma ora era sconvolta.


<em>Screech!</em>


Un rumore incredibilmente acuto risuonò dal centro della barriera. Sembrava quasi che l'energia inanimata della protezione fosse diventata viva e stesse urlando di dolore. Un momento dopo, si formarono delle fessure per tutta la barriera, che poi collassò completamente.


<em>Boom!!</em>


La barriera derivava dall'accumulo di energia di diversi potenti Diavoli Yama. Conteneva abbastanza potere da distruggere un intero mondo. Quando collassò, si formò un turbine oscuro che durò per diversi secondi per poi dissiparsi completamente.


Nonostante fosse al centro della tempesta nera, Yun Che rimase completamente illeso. Non gli si scompigliarono nemmeno i capelli.


L'espressione di Yan Wu divenne rigida. Yun Che ritirò la mano con noncuranza per poi sorriderle con sdegno: "È questa la barriera che usate per proteggervi? Da cosa può proteggervi? Dalle pulci?"


Se questa barriera fosse stata forgiata usando Energia Misteriosa normale, Yun Che avrebbe dovuto usare la Fiamma di Ghiaccio del Nulla per distruggerla in un solo colpo.


Ma questa barriera dell'oscurità... era solo uno scherzo di fronte a lui.


Yan Wu nascose velocemente la sua espressione rigida. Mostrò un lieve sorriso: "Ed è per questo che ho detto che la barriera non avrebbe potuto ostacolarti."


Non sembrava sorpresa, ma mentre diceva queste parole l'angolo delle sue labbra tremò lievemente.


Nessuno sapeva meglio di lei quanto era terrificante questa barriera.


Figuriamoci lei, perfino suo padre avrebbe avuto difficoltà a romperla in così poco tempo.


Yun Che... aveva usato un dito per toccarla?!


Non era riuscita a percepire nessuna fluttuazione di Energia Misteriosa dal suo corpo, figuriamoci dal suo dito.


La sua allerta, freddezza ed orgoglio erano stati dissipati da questa scena, lasciando uno shock che non aveva mai sentito prima.


Usare un solo dito per rompere la barriera protettiva del palazzo diabolico dell'Oscurità Eterna era un potere che non sarebbe dovuto esistere in questo mondo.


Insieme alla diceria di come aveva ucciso l'Imperatore della Luna Ardente in un solo colpo...


Possedeva davvero un potere al livello dei Veri Dei?!


E sembrava che potesse usarlo come desiderava!


Di fronte a qualcosa di così incredibile, perfino qualcuno come lei non poteva mantenere la sua calma e la sua arroganza.


Yun Che la superò direttamente e camminò verso l'enorme palazzo dall'aura imperiosa.


Undici scheletri neri come la pece erano di fronte al palazzo. Sei a sinistra e cinque a destra, simboleggiavano gli undici poteri dei diavoli Yama.


Quando Yun Che si avvicinò, sembrava che gli scheletri si fossero destati dal loro sonno. Rilasciarono undici raggi neri ed ululati terribili.


"Questa è la formazione dello Yama piangente lasciata dai nostri antenati."


Spiegò Yan Wu dietro di lui: "Se non saranno trattenuti da un diavolo Yama, gli intrusi inevitabilmente..."


Prima che finisse la sua frase, vide Yun Che entrare nella formazione di scheletri.


"Rooooooaaaar!!!</em>


Degli ululati mostruosi tuonarono mentre gli undici scheletri emanavano luce nera. l'Energia Misteriosa dell'oscurità impetuosa assomigliava a della lava nera come la pece.


Il potere degli scheletri proveniva dalle iniezioni di potere dell'imperatore e dei suoi diavoli Yama, così si poteva immaginare quanto fossero formidabili. Anche un Imperatore Divino sarebbe rimasto ferito dal loro attacco se fosse entrato imprudentemente in questo luogo.


<em>Vuole morire...</em> Pensò Yan Wu mentre spalancava gli occhi.


Di fronte agli undici ululati sinistri e all'energia eruttata dagli scheletri diabolici, Yun Che sporse entrambe le mani e le spinse leggermente in avanti.
                                


                                



