---
weight: 1679
title: Capitolo 1679 – I tre Antenati Yama
pubDate: 2025-03-10T08:57:10.486Z
tags:
    - atg
---


<em>Capitolo sponsorizzato, ringraziamo Federico!
9 in coda, 0/10 donazione</em>
<em>-Schadenfreude</em>


"Eeheeh... Eeheeheeh... ci hanno mandato della carne fresca finalmente."


Era una voce umana, ma nessuno avrebbe creduto che non appartenesse ad un mostro.


Perché questa voce era così roca che sembrava provocata da del metallo sfregato con del ferro. Pareva così cupa e sinistra da assomigliare al gemito basso e terrificante fatto da spiriti malvagi.


"È un Divine Sovereign di ottavo livello. Che sia il Yun Che di cui ha parlato quella peste di Yan Jie?"


Stava parlando un'altra persona, ma la sua voce era roca e difficile da capire come la prima, ed era profondamente irritante per Yun Che.


"Eeheeheh... sembra che tu abbia ragione. Ma è stato gettato qui piuttosto velocemente uh... Eeheeheh... Mi delude proprio."


Una terza voce risuonò nell'aria, assomigliava al rumore di denti digrignati. Era così dura e sgradevole che fece sussultare il cuore di Yun Che.


Tuttavia le loro aure erano molto più terrificanti delle loro voci. Erano vaste e sconfinate come l'oceano e irradiavano una potenza opprimente quanto dieci migliaia di montagne.


Inoltre non avevano scatenato pienamente le loro aure. Questa era la pressione spirituale irradiata naturalmente dai loro corpi. Ma Yun Che poteva già capire che queste tre aure non erano inferiori a quella di Yan Tianxiao, anzi, due di esse erano chiaramente più potenti della sua!


E Yan Tianxiao era riconosciuto come l'imperatore divino più potente nella Divina Regione Settentrionale! Chi Wuyao aveva anche menzionato telepaticamente di avere una coltivazione inferiore a quella di Yan Tianxiao.


Tuttavia ora c'erano due aure superiori a quella di Yan Tianxiao e la terza non sembrava più debole della sua.


Questa era una scoperta sconvolgente che avrebbe fatto tremare la Divina Regione Settentrionale. Sbalordì perfino Yun Che per un po'. Però non mostrò paura dopo questa scoperta, ma... entusiasmo ardente.


Alla fine erano comunque vecchi mostri che avevano ereditato il sangue di un Vero Diavolo ed erano rimasti immersi in questa antica energia yin per quasi un milione di anni. Non l'avevano deluso minimamente!


Anzi, l'avevano piacevolmente sorpreso!


Anche se un umano avesse raggiunto il limite del suo potenziale, non sarebbe riuscito a rivaleggiare con l'imperatore dei draghi, Long Bai. Questa era la differenza tra le due razze.


Tuttavia i due antenati Yama più forti di questo trio sicuramente non erano inferiori agli imperatori divini più potenti delle regioni orientale e meridionale, Qianye Fantian e Nan Wansheng!


Il più debole era almeno al livello dell'Imperatore dell'Eternità, Zhou Xuzi!


Questa era un'enorme quantità di potere!


Ma ahimè, per ottenere questa forza e longevità, non avevano avuto altra scelta se non rintanarsi in questo posto senza mai più rivedere la luce del giorno!


Agli occhi di Yun Che, le loro vite non potevano essere paragonate nemmeno a quelle di bestiame, figuriamoci imperatori divini!


<em>Crack, crack, crack!</em>


Il rumore delle ossa calpestate si avvicinò lentamente. Lo sguardo cupo di Yun Che trapassò l'oscurità e puntò lentamente verso le tre figure che assomigliavano a degli spiriti malvagi.


Esatto, spiriti malvagi!


Queste tre persone erano gobbe e raggrinzite. La loro pelle aveva lo stesso colorito di quella di un cadavere e sembrava stretta sulle loro ossa. I loro arti erano ancora più sottili e raggrinziti come i rami morti di un... Sembravano a stento umani.


In effetti, se si fossero stesi a terra senza muoversi, tutti avrebbero creduto che fossero tre cadaveri rinsecchiti.


Tuttavia, i loro movimenti e la luce infernale dei loro sguardi mostravano che erano ancora vivi! Sì, assomigliavano a tre "fantasmi" che erano ancora vivi!


"Yan Wanchi, Yan Wanhun, Yan Wangui."


Yun Che sorrise mentre mormorava i nomi dei tre antenati Yama.


Agli inizi della storia della Divina Regione Settentrionale, erano stati questi tre antenati a trovare il sangue diabolico e l'arte Yama lasciata dai diavoli primordiali. Avevano conquistato il Mare d'Ossa dell'Oscurità Eterna e avevano fondato il loro regno, un regno che avrebbe dominato per tutta la storia della Divina Regione Settentrionale.


Le loro imprese erano state celebrate per generazioni.


Erano sopravvissuti fino ad oggi, ma erano stati ridotti a mostri miserabili. Era triste e ridicolo.


I tre "cadaveri" si fermarono. I loro sguardi cambiarono e la loro aura terrificante iniziò a tremare lievemente.


Era passato fin troppo tempo da quando avevano sentito i loro nomi.


Yun Che alzò lentamente una mano verso i tre. Un ammasso di luce nera brillò nella sua mano mentre diceva: "Yun Che... voi tre farete meglio a ricordare bene questo nome."


"Perché sarà il nome del vostro futuro padrone!"


Dal suo tono, sembrava aver pronunciato un decreto divino!


Sentendolo, ebbero la sensazione che qualcuno avesse iniettato vitalità nelle loro anime rinsecchite da questa oscurità interminabile. Questo perché trovarono fin troppo divertenti le parole di Yun Che e scoppiarono a ridere.


"Heh heh… hahahaha…. Heeehahahahahaha…"


Tre risate macabre risuonarono nell'aria e si sovrapposero l'un l'altra. Sembravano così dure e raschianti che Yun Che ebbe la sensazione che migliaia di lame affilate stessero infilzando i suoi timpani.


Risero in modo sfrenato. La battuta che avevano appena sentito era manna dal cielo per loro, facendo brillare di vitalità la loro pelle rinsecchita.


"Heehahahaha… ci sono già tre fantasmi pazzi intrappolati qui, ma non ci aspettavamo che sarebbe apparso un fantasmino ancora più folle di noi… Heeehahahaha!”


"Yun Che. In effetti questo nome corrisponde con quello di cui ci hanno parlato i ragazzini. L'Imperatrice Diabolica Colpo Celeste Nemesi dei Diavoli? La Calamità dell'Oscurità Eterna? uccidere l'Imperatore della Luna Ardente con un solo colpo di spada? Heeheeheehee… Alla fine erano solo assurdità."


"Così a chi appartiene l'energia vitale di questo piccolo lunatico?"


"Tuttavia..."


L'antenato Yama dall'aura più potente stese una mano. Mentre fletteva le sue dita rinsecchite, l'energia oscura iniziò a vorticare. Fissò Yun Che, questi occhi infossati che assomigliavano a pozze d'inchiostro divennero due fessure terrificanti: "Questo fantasmino è solo un Divine Sovereign, ma può rimanere ancora in piedi di fronte a noi. Non male."


"Heehehheh, da quando un fantasmino pazzo capirebbe cosa significa aver paura?"


La figura spettrale al centro avanzò lentamente. Ogni passo che faceva era accompagnato da increspature di energia dell'oscurità: "Noi tre fantasmi abbiamo vissuto per ottocentonovantamila anni e non c'è mai stato nessuno che abbia osato dirci qualcosa di così ridicolo... Heeheehee, in effetti mi rende un po' riluttante all'idea di risucchiare subito la tua energia."


Le parole "brutto" e "repellente" non erano minimamente sufficienti a descrivere il suo sorriso sinistro. Vederlo avrebbe fatto venire gli incubi per anni.


Questo spirito malvagio parlante era il capo dei tre antenati Yama, il più forte tra di loro, Yan Wanchi.


"Ottocentonovantamila anni?" Anche Yun Che iniziò a sorridere. In confronto all'espressione sinistra di Yan Wanchi, il suo sorriso era pieno di derisione e compassione. "Ma anche tre cani selvaggi menomati possono vivere con orgoglio sotto il sole."


"Vecchi che non possono nemmeno essere paragonati a dei cani, vi siete rintanati qui per più di ottocentomila anni? Quanto è tragico. Eppure ne siete orgogliosi? Ahahahah..."


Rise per poi scuotere lentamente la testa. La sua compassione evidente infilzò gli occhi dei tre antenati Yama come un coltello avvelenato: "Siete le creature più ridicole nella storia della Divina Regione Settentrionale... Oh no, no, intendo nell'intero Regno degli Dei. Tre vecchie cimici seppellite in questo posto pestilenziale. Dove trovate la spudoratezza di ridermi in faccia, mmmh?"


I tre antenati Yama avevano vissuto per moltissimo tempo, ma la loro esistenza era diventata da tempo dolorosa. In effetti erano proprio in condizioni miserabili. Tuttavia, in quanto fondatori del regno Yama, Divine Master che avevano raggiunto lo zenit dell'Energia Misteriosa dell'oscurità, chi avrebbe osato insultarli e paragonarli a cimici? Chi avrebbe osato provocarli così?!


In quanto antenati del regno, tutti gli Imperatori Yama passati e presenti dovevano trattarli con la massima dignità e cortesia. Non avevano mai osato mancare loro di rispetto, nemmeno un briciolo.


I coltivatori di una Energia Misteriosa dall'influenza negativa normalmente non si sarebbero infuriati sentendo poche parole, ma anche lo spirito più potente sarebbe impazzito dopo essere rimasto intanato in questo posto per centinaia di migliaia di anni.


Le anime dei tre antenati Yama erano diventate incredibilmente anomale e violente da molto tempo. Inoltre l'insulto di Yun Che era il più umiliante in assoluto e metteva proprio il dito nella loro piaga. Non c'erano dubbi che avesse agitato i tre folli antenati Yama, facendo perdere loro il controllo.


"Sssss... Aaaaaaaah!" I tre antenati Yama tremarono mentre i loro occhi irradiavano una spaventosa luce nera. Ululati che non sembravano nemmeno umani risuonarono dalle loro bocche.


"Maledetto moccioso!" Yan Wanshi fendette l'aria con uno dei suoi artigli mentre gridava: "Non sei un po' troppo ansioso di morire?!!"


"Eheh." Il sorriso di Yun Che divenne ancora più derisorio. "Solo poche frasi sono sufficienti a farvi agitare. Guardate quanto siete brutti. Sembra che paragonarvi a cimici sia già un favore."


"Eeaaaaaaaaaaahhh!!" Il fantasma a destra, il secondo dei tre antenati, Yan Wanhun, non riuscì più a trattenersi. Sfrecciò in avanti gridò: "Lo farò a pezzi a mani nude!"


Quando la sua figura piccola e gobba iniziò a caricare, la sua aura era così vasta e sconfinata che sembrava potesse muovere le nuvole, era così forte da poter distruggere montagne e ribaltare i mari.


Il sangue diabolico ancestrale che avevano ereditato e la loro arte Yama aveva connesso la loro forza vitale e le loro Vene Misteriose con il Mare d'Ossa dell'Oscurità Eterna. Era anche la fonte della loro indistruttibilità e immortalità.


Quando scatenò il suo potere, l'intero Mare d'Ossa iniziò a tremare, facendo risuonare un rumore simile ad innumerevoli fantasmi e spiriti malvagi.


Yun Che non si mosse nemmeno di un pollice mentre Yan Wanhun si precipitava verso di lui. Tuttavia, una Energia Misteriosa color sangue eruttò dal suo corpo all'improvviso.


Aveva aperto il cancello Hell Monarch!


Il seme dell'oscurità del Dio Malvagio, la Calamità dell'Oscurità Eterna dell'Imperatrice Diabolica Colpo Celeste Nemesi dei Diavoli... Non doveva nemmeno muoversi, né pensare per attivarla. La densissima Energia Misteriosa dell'oscurità attorno a loro fu attirata da lui e iniziò a precipitarsi nel suo corpo.


Finché fosse rimasto qui, avrebbe potuto mantenere Hell Monarch indefinitamente!


Non importava quanto avesse consumato energia, non poteva tenere il passo con il ritmo con cui si rigenerava.


La tempesta di energia color sangue di Yun Che scioccò i tre antenati Yama. Yan Wanhun sembrò esitare per un istante e Yun Che colse l'occasione per dargli un pugno in testa.


<em>Bang!</em>


Yan Wanhun aveva chiaramente attaccato per primo, ma aveva finito col ricevere un attacco a causa di quel momento di esitazione.


Un potere che superava ogni aspettativa lo travolse, ma il vecchio gridò di rabbia. Ci fu un'esplosione oscura di fronte a lui che incavò violentemente lo spazio.


Il potere di un antenato Yama era estremamente terrificante. Un gemito soffocato fuoriuscì dalle labbra di Yun Che mentre veniva ferito all'istante dagli attacchi selvaggi di Yan Wanhun. Sputò una boccata di sangue mentre veniva scaraventato via, ma Yan Wanhun si stava già precipitando verso di lui come un'ombra spettrale. Si era mosso così velocemente che lasciò onde soniche dietro di sé. Attaccò Yun Che con i suoi artigli.


<em>Riiiiiip!</em>


Tre enormi cicatrici nere squarciarono l'aria. Questo attacco terrificante sembrò tagliare il mondo in quattro pezzi.


<em>Pffft!</em>


Si formarono tre solchi nel corpo di Yun Che, facendo esplodere una nebbia di sangue.


<em>Bang!</em>


Yun Che cadde a terra... Ma non si spaccò in quattro pezzi come si aspettavano i tre antenati Yama, invece si rialzò immediatamente.


"Hssss?!" Yan Wanhun si fermò a mezz'aria, non riusciva a credere ai suoi occhi.


Un istante dopo le sue pupille grigio cupo si allargarono.


Quando Yun Che si rialzò, c'erano tre solchi così profondi da poter scorgere le sue ossa. Una delle sue ferite si estendeva dal suo sopracciglio sinistro alla parte destra del suo petto, lunga quasi un metro.


Questo era il potere di un antenato Yama! Tuttavia Yun Che non era stato fatto a pezzi, anzi, sorrideva freddamente... Poi stese lentamente una mano e si tolse una macchia di sangue dal viso.


L'oscurità ululava e sembrava che un numero infinito di tempeste si stessero radunando attorno a Yun Che.


In mezzo a questi turbini bizzarri, le sue ferite iniziarono a guarire con un ritmo spaventosamente veloce...


Un secondo... poi due... quelle cicatrici prima scioccanti divennero superficiali.


Tre secondi... e l'ultima goccia di sangue era svanita.


Era completamente... guarito.


Non rimaneva nemmeno la più piccola cicatrice sulla sua pelle.
                                


                                



