---
weight: 16820
title: Capitolo 1682 – Ideali Spezzati
pubDate: 2025-03-10T08:57:10.486Z
tags:
    - atg
---


Capitolo regolare, 8 in coda, 0/10 donazione


-Alstor


Regno Yama, nel Palazzo Diabolico dell’Oscurità Eterna.


“Onorevole Padre,” Yan Jie salutò rispettosamente l’Imperatore Yama, Yan Tianxiao, che gli dava le spalle.


Yan Tianxiao si voltò verso di lui e gli chiese: “Abbiamo avuto notizie dai tre Antenati?”


Yan Jie scosse la testa: “Ancora no.”


“La formazione misteriosa che sigilla l’ingresso del Mare d’Ossa è stata attaccata?” Domandò Yan Tianxiao.


Yan Jie rispose: “L’ho sorvegliata personalmente negli ultimi giorni. La grande Formazione all’ingresso del Mare d’Ossa non è stata attaccata in nessun modo.”


Dopo averlo detto, si alzò in piedi e continuò: “Tuttavia, non c’è da sorprendersi. Ora che Yun Che è caduto tra le mani dei tre Venerabili Antenati, sicuramente non può neppure opporre resistenza. Anche se la barriera all’ingresso venisse aperta, per lui sarebbe impossibile fuggire.”


Yan Tianxiao si accigliò profondamente, come se si fosse ricordato di qualcosa.


“Onorevole Padre, vuoi che vada a dare un’occhiata?” domandò Yan Jie.


“No.” Yan Tianxiao sollevò una mano: “Come minimo, c’è una cosa su Yun Che della quale siamo sicuri, ovvero che ha ricevuto l’Eredità dell’Imperatrice Diabolica Colpo Celeste Nemesi dei Diavoli. I nostri tre Venerabili Antenati sono intrappolati nel Mare d’Ossa da molto, molto tempo, e il loro più grande sogno è raggiungere un livello di controllo sull’Oscurità attualmente oltre i nostri limiti. Ora che hanno catturato Yun Che, sicuramente stanno cercando in tutti i modi di strappare dal suo corpo i segreti dell’Eredità dell’Imperatrice Diabolica.”


“E forse, potrebbero persino riuscire a impadronirsi dell’Eredità stessa.”


Anche sapendo che quella possibilità era estremamente remota, nessuno vi avrebbe mai rinunciato. Anzi, chiunque avrebbe davvero sfruttato ogni metodo a sua disposizione per provare a impadronirsene.


“Sia che abbiano successo sia che falliscano, i tre Antenati usciranno di loro iniziativa dal Mare d’Ossa quando avranno finito. Se non hai percepito nulla al suo ingresso, allora significa che al momento si stanno concentrando su questa faccenda. Se entrassi impulsivamente nel Mare d’Ossa e li disturbassi, potresti dover pagare un prezzo salato.”


Yan Jie rabbrividì e rispose frettolosamente: “Onorevole Padre, hai ragione. Sono stato avventato.”


“Tuttavia…” Yan Tianxiao sollevò lo sguardo e guardò in lontananza: “Sono già passati sei giorni, ma il Regno delle Anime Rubate non ha ancora fatto nessuna mossa. Credono davvero che Yun Che sia riuscito a ingannarci e che adesso stia coltivando nel Mare d’Ossa? Umpf, ridicolo.”


“Invia alcuni uomini a tenere sotto stretta sorveglianza il Regno delle Anime Rubate. Se noteranno dei movimenti sospetti, dovranno comunicarcelo immediatamente.”


“D’accordo.”


Yan Jie accettò i suoi ordini e se ne andò.


Yan Tianxiao cadde in una lunga e silenziosa riflessione, ma non riuscì a immaginare nessuno scenario in cui Yun Che fosse riuscito a rovesciare ogni aspettativa e tenere testa ai tre Antenati. In effetti, stava persino cominciando a sospettare che Yun Che fosse solo l’ennesima pedina sacrificale di Chi Wuyao.


Considerando i metodi estremamente violenti e spietati della Regina Diabolica, un gesto del genere non sarebbe stato strano da parte sua.


Perciò, Yan Tianxiao giunse a questa conclusione.


Solo che…


Non poteva neanche immaginare ciò che i tre Antenati fondatori del Regno Yama stavano passando da ormai sei giorni…


Rumble! Rumble! RUMBLE!!


Gigantesche esplosioni scuotevano il Mare d’Ossa dell’Oscurità Eterna. Eppure, quei boati assordanti venivano completamente soffocati dalle roche grida di disperazione dei tre Antenati Yama, agghiaccianti oltre ogni descrizione.


Il corpo di Yun Che era avvolto da pura luce bianca, e la Spada Colpo Celeste Nemesi dei Diavoli danzava nell’aria senza sosta. La sua aura soverchiante era infusa con l'Energia Misteriosa della Luce, che in quella situazione era tanto sacra quanto crudele, e straziava continuamente i corpi devastati dei tre Antenati Yama.


Havenly Wolf Slash, Wild Fang, Heavenly Star Lamentation, Instantaneous Hell Calamity, Azure Wolf Claw, Bloodmoon Immortal Slaying Sword!


Le prime sei forme del Tomo del Dio della Prigione travolgevano senza sosta i tre Antenati Yama.


Il Tomo del Dio della Prigione era la arte misteriosa dello spadone più violenta e tirannica di quell’era, e persino la sua prima forma, Heavenly Wolf Slash, richiedeva una grande quantità di Energia Misteriosa. Yun Che normalmente si sentiva esausto anche solo dopo averla usata qualche volta, nella sua coltivazione quotidiana.


Tuttavia, in quel luogo poteva attaccare ferocemente senza alcuna preoccupazione. Negli ultimi sei giorni, aveva anche rinsaldato lentamente la sua padronanza del Tomo del Dio della Prigione.


E i tre Antenati Yama erano stati ridotti a nient’altro che manichini contro cui fare pratica! Per di più, erano dei manichini indistruttibili e immortali! Anche quando li tagliava in due con un colpo particolarmente brutale pregno di Energia Misteriosa della Luce, non appena ritraeva quest’ultima loro guarivano rapidamente.


Quella sorta di immortalità era un’abilità unica e scioccante dei tre Antenati Yama, che l’avevano ottenuta nel corso di centinaia di migliaia d’anni.


Ma ora, era diventata il loro peggiore incubo, a causa dell'Energia Misteriosa della Luce di Yun Che.


Ormai, avevano usato i loro artigli di Energia Misteriosa Oscura e altri attacchi per colpirsi da soli, tagliandosi la gola più e più volte. Avevano persino cercato di far esplodere le loro Vene Misterioses e le loro vene vitali… volevano suicidarsi. Le loro menti avevano ceduto, e ormai desideravano solo morire.


Tuttavia, la loro energia vitale e la loro anima erano legate al Mare d’Ossa dell’Oscurità Eterna. Avrebbero potuto morire solo se il Mare d’Ossa fosse stato distrutto, se l’avessero lasciato, o se l'Energia Misteriosa della Luce di Yun Che li avesse inceneriti completamente.


Altrimenti, per loro la morte sarebbe rimasta solo uno splendido sogno.


Ma perché mai Yun Che avrebbe dovuto ucciderli, o concedere loro la possibilità di fuggire?


In quell’inferno di luce, a loro tre non rimaneva altro che una disperazione sconfinata e una tortura senza fine.


Di tanto in tanto, Yun Che passava dalla Luce al Fuoco e rilasciava senza sosta delle Nine Suns Heaven’s Fury e dei World Illuminating Red Lotus, che normalmente avrebbe impiegato molto tempo ad utilizzare, così da bruciarli anziché corroderli. Eppure, quelle ardenti fiamme infernali erano un immenso sollievo per i tre Antenati Yama.


Quell’agghiacciante e brutale tortura era continuata ancora e ancora, per gli ultimi sei giorni. L’anima e il corpo dei tre Antenati Yama erano stati distrutti e si erano rigenerati innumerevoli volte. Le loro gole squarciate si richiudevano, per poi essere lacerate di nuovo dalle loro grida…


Clang!


Yun Che ritrasse la sua spada e tutta l'Energia Misteriosa della Luce intorno a lui scomparve.


I tre Antenati Yama strisciarono nell’oscurità. Mentre i loro muscoli erano colti da spasmi e le loro anime tremavano, cominciarono ancora una volta a guarire.


Tuttavia, non provarono più a fuggire, perché sapevano che era inutile… totalmente inutile.


Quell’uomo era come un diavolo… anzi, era un milione di volte più crudele di qualsiasi diavolo. Era il vero sovrano dell’Oscurità! Tutta l’Energia Yin del Mare d’Ossa era sotto il suo controllo. Loro tre non potevano fuggire da nessuna parte.


“Uccidimi… ti prego, ti prego, uccidimi…”


All’inizio, l’avevano insultato e si erano ribellati urlando dalla rabbia. Anche quando imploravano di essere uccisi, dicevano comunque cose come: “Uccidimi, se ne hai il coraggio!”


Ma ora, si erano ridotti a supplicarlo più pateticamente che mai.


La morte… in quell’inferno di luce, non riuscivano a pensare a nulla di più dolce e allettante della morte liberatoria.


Se fossero stati altre tre persone qualsiasi, quella tortura li avrebbe fatti impazzire ormai da tempo.


Tuttavia, a rigenerarsi non era solo i loro corpo, ma anche la loro anima. Persino cadere in coma non era altro che un sogno irrealizzabile, per loro.


“Uccidimi… uccidimi… ti prego, ti scongiuro…”


Quei gemiti di dolore fuoriuscirono dalle bocche di tutti e tre gli Antenati Yama. La loro disperazione e la loro sofferenza erano così terribili che persino l’Energia Yin sembrava lamentarsi insieme a loro.


“Vorreste morire?”


Yun Che socchiuse gli occhi e rispose senza fretta: “Voi tre siete dei vecchi fantasmi molto utili. Non riuscirei a trovare altri tre uomini come voi in tutto il Regno degli Dei. Se vi lasciassi morire, sarebbe un vero spreco.”


“Tu…” Yan Wanchi si voltò, ma non appena vide Yun Che, ogni cellula del suo corpo tremò dalla paura: “Tu… si può sapere chi sei…”


“Davvero, è semplice,” disse Yun Che: “O accettate di farvi impiantare un Marchio dello Schiavo… o continuiamo con questo gioco.”


“Huff… huff…” Yan Wanhun ansimò pesantemente. Stava tremando dalla testa ai piedi, ma nella sua voce c’era ancora una traccia di crudele determinazione: “Noi tre… abbiamo conquistato il Mare d’Ossa… abbiamo fondato il Regno Yama… abbiamo guardato dall’alto in basso tutto il mondo…”


“Anche a costo di subire in eterno questa tortura… non accetteremo… mai e poi mai… di diventare i tuoi cani!”


Erano gli Antenati fondatori del Regno Yama, le persone più prestigiose della Regione Settentrionale. Se avessero permesso a qualcuno di sottometterli con un Marchio dello Schiavo, tutta la gloria e l’onore che avevano guadagnato nell’arco della loro vita si sarebbero trasformati in vergogna e umiliazione!


Sarebbe stata una terribile disgrazia per l’intero Regno Yama.


Inoltre, il loro potere sarebbe passato in possesso di Yun Che, che per prima cosa l’avrebbe diretto contro lo stesso Regno Yama, contro il regno a cui loro avevano dedicato tutta la vita, contro i loro discendenti.


Quindi, anche se ormai erano sull’orlo del baratro, non si sarebbero mai arresi.


“I miei cani?” Yun Che scoppiò a ridere: “Per le persone comuni, in effetti sarebbe umiliante diventare il cane di qualcun altro. Ma voi tre vecchi fantasmi siete rintanati qui nell’Oscurità da centinaia di migliaia di anni. Non riesco neppure a capire se siete ancora umani o no! Come diavolo potrei paragonare la vostra vita a quella di un cane, che vive libero fuori da qui?”


“Se uscissi dal Mare d’Ossa e prendessi un comune cane da guardia, sicuramente neppure lui vorrebbe trovarsi al vostro posto. Non avete una faccia di bronzo troppo spessa? Già credendo di essere paragonabili a dei cani, vi sbagliate. O forse, credete davvero che la vostra vita sia migliore di quella di un cane?”


I tre Antenati Yama tennero lo sguardo fisso verso il basso, mentre respiravano affannosamente. Non persero tempo rispondendo a Yun Che. In confronto a quell’inferno di luce, dei semplici insulti come quelli non erano nulla.


“Oh, giusto.” Yun Che finse di ricordare improvvisamente qualcosa, poi continuò pigramente: “Negli ultimi giorni mi sono divertito troppo a giocare con voi tre, quindi credo di essermi dimenticato di dirvi una cosa.”


Sollevò un braccio… e quel gesto causò violente convulsioni ai tre Antenati Yama. Tuttavia, stavolta non c’era traccia di quell’infernale luce bianca. Al contrario, della densa Energia Misteriosa Oscura avvolse la sua mano.


“La Calamità dell’Oscurità Eterna che ho ereditato dall’Imperatrice Diabolica Colpo Celeste Nemesi dei Diavoli non ha eguali in quanto a controllo dell’Oscurità. Questo, naturalmente, significa anche che… posso aiutarvi a spezzare le catene oscure che vi tengono imprigionati al Mare d’Ossa.”


L’affermazione di Yun Che pietrificò i tre Antenati Yama. Si voltarono lentamente verso di lui ed esclamarono all’unisono: “Cos’hai… cos’hai detto?”


“Al momento, voi non siete neanche veri e propri esseri umani. Non sembrate altro che patetici pupazzi dell’oscurità imprigionati nel Mare d’Ossa. Ma io posso aiutarvi a tornare umani.”


“Non solo la vostra forza misteriosa rimarrà intatta, ma potrete anche controllare di nuovo la vostra energia vitale e la vostra anima. In effetti, probabilmente una volta usciti da qui sopravvivrete per addirittura altri diecimila anni!”


Yan Wangui si voltò contorcendosi e gli chiese con la voce tremante: “Stai… stai… stai dicendo… la verità?”


La loro energia vitale e la loro anima sarebbero tornate indipendenti, e dopo aver lasciato il Mare d’Ossa avrebbero potuto vivere per altri diecimila anni!?


Che sogno assurdo e meraviglioso!


“Ma il prezzo, è diventare i miei cani.” La calma ma glaciale voce di Yun Che colpì dritto al cuore i tre Antenati Yama.


“Non… non lasciatevi ingannare!” gridò Yan Wanchi con la voce roca: “Siamo imprigionati qui da oltre ottocentomila anni. Un potere del genere… non esite! È impossibile! Sta solo giocando con noi… vuole tentarci, vuole ingannarci!”


“Heh, ridicolo,” Yun Che si scrollò di dosso le accuse di Yan Wanchi: “Se non fossi in grado di farvi uscire da qui, a cosa mi servireste? A cosa mi servirebbero tre cani menomati e incatenati al Mare d’Ossa? Dovrei continuare a usarvi come bersagli per allenarmi?”


“Ditemi, è davvero così umiliante diventare il cane di qualcun altro? Beh, in fondo, dipende da chi è il padrone, non trovate?” Yun Che ridacchiò freddamente. Il vortice di Energia Misteriosa Oscura sibilò, mentre stringeva il pugno: “Voi tre dovreste aver già ricevuto la notizia. Il Regno della Luna Ardente, un Reame Sovrano rimasto alla pari del Regno Yama per centinaia di migliaia d’anni, è già caduto in mano mia. E ora, sono venuto a reclamare il Regno Yama.”


“Sicuramente, non dubitate più che io possa riuscirci senza fatica.”


I tre Antenati Yama tremarono di nuovo.


“Quando avrò riunito le forze oscure della Regione Settentrionale, rivolgerò la mia spada contro le altre tre Regioni Divine, e libererò i Diavoli dalla loro gabbia. Invaderanno ogni angolo delle tre Regioni Divine, e l’Oscurità diventerà la nuova padrona del Regno degli Dei!”


“Io non sarò solo il sovrano dell’Oscurità. Un giorno, diventerò il sovrano dell’intero universo!”


“…” I tre Antenati Yama ormai stavano fissando Yun Che, senza riuscire a distogliere lo sguardo da lui. Pendevano dalle sue labbra, mentre ascoltavano le sue affermazioni oltraggiose e riconoscevano che era più ambizioso di chiunque altro avessero mai incontrato nel corso delle loro lunghe vite.


“Voi sarete i miei fedeli cani da guardia e aiuterete il Regno Yama, anzi, l’intera Regione Settentrionale, a realizzare questo progetto. Sarete i fedeli cani da guardia del futuro sovrano del mondo intero!”


La voce di Yun Che era cupa e serie, e parlò lentamente e senza fretta. Nei suoi occhi si accese un intenso bagliore oscuro mentre lo diceva, un bagliore oscuro che neppure i tre Antenati Yama riuscirono a decifrare.


Forse perché Yun Che poteva aiutarli a fuggire dal Mare d’Ossa, o forse per la maestosità dell’oscuro futuro che aveva dipinto, ognuna di quelle parole ebbe chiaramente un forte impatto sui tre Antenati Yama, intrappolati lì da tempo immemore.


Ovviamente, Yun Che prima non aveva dimenticato di dire tutto questo.


Quando si impiantava un Marchio dello Schiavo in una persona, questa diventata il servo più fedele del suo padrone per il resto della propria vita. Persone come i tre Antenati Yama non avrebbero mai potuto accettarlo, in nessuna circostanza.


Ma…


Dopo essere stati torturati così orribilmente, ancora e ancora, dopo aver dovuto sopportare quell’inferno senza neppure poter morire, Yun Che aveva improvvisamente offerto loro un dono che non avrebbero mai potuto sperare di ottenere. E aveva persino spiegato il suo grandioso piano. Un piano che avrebbe infiammato il cuore e l’animo di qualsiasi praticante del mistero della Regione Settentrionale…


In condizioni del genere, anche la più ferrea delle determinazioni e il più saldo degli ideali sarebbero crollati inevitabilmente.


Mentre gli sguardi de tre Antenati Yama tremavano, Yun Che sollevò lentamente una mano e disse: “Potete scegliere se continuare a essere degli insetti intrappolati in questo abisso, o se diventare i fedeli cani da guardia del futuro imperatore del Caos Primordiale!”


“Ora, vi concederò un’ultima occasione per decidere.”


“Ovviamente, siete liberi di rifiutare. Non mi sono ancora stancato di giocare con voi, e ho tutto il tempo del mondo per tenervi compagnia.”


Le sue parole sembrarono il giudizio di un sovrano, ma anche la crudele provocazione di un demone.


“Ooh!”


Yan Wangui cominciò a muoversi. Si rialzò in piedi con grande fatica e si diresse lentamente verso Yun Che, con le gambe tremanti. Poi, si fermò di fronte a lui… e cadde debolmente in ginocchio.


“Vecchio fantasma, cosa… cosa stai facendo!?” ringhiò Yan Wanchi, spalancando gli occhi.


“Ha ragione…” disse con la voce roca Yan Wangui. Ogni sua parola sembrò accompagnata dallo stridore dei suoi denti che si spezzavano: “Piuttosto che rintanarmi qui per il resto dei miei giorni, senza essere né morto né vivo, preferisco essere un cane a cui è permesso correre all’aperto!”


“Per di più… è così forte da spingere noi, tre vecchi fantasmi che ci credevamo invincibili, a implorarlo di ucciderci… è il successore di un Imperatore dei Diavoli… è ambizioso e desidera tingere d’Oscurità il mondo intero… diventare il suo cane non mi sembra così male, dopotutto.”


“Che dica la verità o che stia mentendo… in questo modo lo scopriremo!”


Crack!!


Strinse così forte i denti che ne spezzò un altro e del sangue nero colò dalle sue labbra. Fissò infuriato Yun Che e, con un tono spietato e determinato, pronunciò le parole più dolorose della sua vita: “Poni… il tuo Marchio!”
                                


                                



