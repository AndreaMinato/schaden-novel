---
weight: 1683
title: Capitolo 1683 – Le Crisi dei Diavoli Yama
pubDate: 2025-03-10T08:57:10.486Z
tags:
    - atg
---


<em>Capitolo sponsorizzato, ringraziamo Federico!
7 in coda, 0/10 donazione</em>
<em>-Schadenfreude</em>


"Vecchio Gui, tu..."


La dichiarazione risoluta di Wan Wangui fece spalancare gli occhi agli altri due antenati.


Tuttavia nessuno dei due cercò di dissuaderlo.


Avevano sofferto lo stesso fato. Anche le loro convinzioni erano state scosse duramente.


Così, quando Yan Wangui si era offerto di ricevere l'impronta dello schiavo... voleva vedere se Yun Che potesse rispettare la promessa.


"Ottimo."


Yun Che abbassò lo sguardo verso Yan Wangui con approvazione per poi coprirgli la testa con il palmo.


Yan Wangui iniziò a tremare sempre più violentemente, ma non fece nulla di stupido e abbassò le sue difese una per una finché non rimase completamente inerme.


Stava stringendo i denti così forte che si stavano rompendo.


Yun Che si concentrò e creò un'impronta dello schiavo che puntò dritta all'anima dell'antenato.


Yan Wangui tremò come una foglia e gli altri due trattennero il respiro.


D'ora in avanti, quel marchio sarebbe stato sempre parte di lui a meno che Yun Che non lo rimuovesse o il suo spirito venisse distrutto completamente.


Yan Wangui apparteneva alla prima generazione della stirpe Yama. Oggi diventò il primo dei diavoli Yama a ricevere l'impronta dello schiavo.


Yun Che ritrasse la mano.


<em>Thump!</em>


Il vecchio diavolo non si irrigidì più e strisciò a terra dicendo: "Il tuo vecchio servo Yan Wangui ti porge i suoi saluti padrone."


La sua furia, riluttanza e odio erano svaniti nel nulla. La sola emozione rimasta era assoluta devozione.


Da quando era stato marchiato, gli sarebbe importato solo di servire lealmente Yun Che. Non avrebbe nemmeno pensato di disubbidire, figuriamoci di sfidare la sua volontà.


Ora era il cane leale di Yun Che.


Per molto tempo, Yan Wanchi e Yan Wanhun non dissero nulla. Guardarono Yan Wangui strisciare a terra come un verme e sguazzarono in un profondo senso di tristezza.


Non si sarebbero mai immaginati che un giorno sarebbero diventati degli schiavi.


Ignorando il duo intristito, Yun Che evocò energia nera e la rilasciò sul capo di Yan Wangui, poi lo afferrò per la spalla.


<em>Buzz!</em>


Yan Wangui non avrebbe mai resistito al suo padrone, così la luce oscura ci mise solo un istante per diffondersi nel suo corpo e divorarlo.


"Ah... uahhhh!"


Le grida intermittenti di Yan Wangui spensero ogni speranza di Yan Wanchi e Yan Wanhun e li riempì di shock e indignazione.


"Co... cosa stai facendo?!"


"Sei davvero..."


<em>Bang!!</em>


Ma prima che potessero finire di parlare, il bagliore cupo esplose e scaraventò via Yan Wangui, che atterrò ai loro piedi.


Lo schiavo si rialzò frettolosamente, ma poi si irrigidì. Fissandosi le mani e tremando lievemente, sembrava assorbito da un sogno impossibile.


Anche Yan Wanchi e Yan Wanhun si fermarono a mezz'aria e fissarono il loro compagno strabuzzando gli occhi. Ci volle molto tempo prima che credessero ai loro occhi e alla loro percezione spirituale.


L'aura di Yan Wangui era cambiata completamente. Era potente, torbida e ben distinta. Aspetto più importante, la connessione con il Mare d'Ossa dell'Oscurità Eterna era stata troncata pienamente. Senza di essa in precedenza sarebbero morti se non avessero ricevuto energia dal flusso di Energia Misteriosa yin, non avevano mai trovato un modo per impedirgli di entrare nei loro corpi prima che Yun Che arrivasse. Tuttavia non solo Yan Wangui era vivo, ma il suo potere e la sua aura spirituale e vitale erano incredibilmente potenti e stabili.


"Ah... ah... ahhh..."


Uno strano gemito sfuggì dalla gola di Yan Wangui mentre si fissava le mani.


Quando si riprese, si inginocchiò di nuovo e si prostrò davanti a Yun Che con ancora più convinzione: "Ti ringrazio per il favore padrone! Grazie! Grazie!"


La sua testa batteva sul terreno più e più volte. Il suo viso vecchio e rugoso era ricoperto di lacrime.


Un'impronta dello schiavo rendeva perfettamente leali e ubbidienti nei confronti del padrone, ma non alterava i ricordi, né interferiva con i desideri.


Yan Wangui perciò si era reso conto di quanto era incredibile questa trasformazione.


"D'ora in poi il tuo nome sarà Yan tre." Disse con indifferenza Yun Che.


Era normale che ad un cane leale venisse dato un nome, ma il giovane immaginò di potergli permettere di tenere il cognome; il primo dono che un padrone aveva garantito al suo cane.


Yan tre si prostrò di nuovo in segno di gratitudine: "Grazie per aver dato un nome a questo vecchio servo! D'ora in poi mi chiamerò Yan tre!"


"Molto bene." Yun Che annuì con approvazione.


Nel frattempo Yan Wanchi e Yan Wanhun erano ancora storditi. Lo shock della drastica trasformazione di Yan Wangui da potente antenato a cane leale non poteva eguagliare quello che avevano provato vedendo la sua trasformazione.


"Vecchio Gui, davvero... davvero..." Yan Wanchi non riusciva ancora a crederci.


Yan tre si girò verso di lui e disse con entusiasmo: "Esatto! Il padrone sta dicendo la verità! Ora sono un'entità completamente indipendente e non devo più vivere in questo maledetto abisso per sopravvivere!"


"Cosa state aspettando? Lasciate che il padrone impianti un marchio dello schiavo in voi, così potremo servire il nostro padrone insieme! Non solo rinascerete, ma avrete l'onore di servire il nostro padrone! Non c'è motivo di esitare!"


Sembrava incredibilmente entusiasta, come se non vedesse l'ora di trascinarli lui stesso da Yun Che.


Dopo essere stato marchiato, non c'era nulla al mondo che lo rendeva più contento che servire Yun Che.


Prima che Yan Wanchi e Yan Wanhun potessero rispondere, Yun Che sogghignò ed evocò di nuovo la sua Energia Misteriosa della luce.


La terribile tortura riniziò, e sia Yan Wanchi che Yan Wanhun urlarono come se le loro anime fossero state infilzate da mille lame; come maiali al macello. Si contorcevano e si rotolavano a terra come vermi.


Yan tre stesso si tese come una molla e aprì la bocca, sul punto di urlare, ma si fermò immediatamente e alzò una mano per pararsi gli occhi dalla luce. Sembrava completamente esterrefatto.


La luce lo faceva ancora sentire estremamente a disagio, ma in confronto alla tortura a cui era stato sottoposto un momento fa, gli sembrava di essere in paradiso.


Si sentiva ancora bruciare, ma non era lontanamente vulnerabile come prima. Nel momento in cui fece circolare una piccola quantità di Energia Misteriosa dell'oscurità, la sensazione di disagio scomparì nel nulla.


Yan Wanchi e Yan Wanhun si contorsero per il dolore mentre l'Energia Misteriosa della luce corrodeva la loro forza vitale e il loro spirito. Ma anche in questo inferno di dolore, videro che Yan tre era completamente illeso. Le loro urla si distorsero e ripresero un po' più di lucidità. Anche un cieco avrebbe potuto capire quanto desiderio e afflizione si nascondeva nel loro sguardo.


"Quindi? Cos'avete scelto?" Il sussurro diabolico che uscì dalle labbra di Yun Che non si addiceva affatto alla luce sacra che circondava il suo corpo.


"PER FAVORE!!" Yan Wanhun gridò a squarcia gola: "PER FAVORE... DAMMI... DAMMI L'IMPRONTA DELLO SCHIAVO! AAAAH!"


Il collasso di Yan Wanhun fece cedere anche Yan Wanchi.


Una volta che una persona perdeva la sua sicurezza, il loro orgoglio e onore erano solo ostacoli insignificanti che potevano essere spazzati via come polvere. Yan Wanchi iniziò a strisciare ai piedi di Yun Che e gridò come un pazzo: "Dammi... l'impronta dello schiavo... pietà... PIETAAAAAAHHH!!"


Yun Che piegò il palmo e la luce si spense all'istante come quella di una lampadina.


Era impossibile capire se il colorito bianco grigiastro dei volti dei due antenati fosse dovuto alla disperazione o al sollievo.


Yun Che si avvicinò lentamente a loro e loro lo fissarono con le palpebre tremanti. Avevano la sensazione che stesse calpestando le loro anime.


Alla fine arrivò di fronte ai due antenati e afferrò le loro teste.


"Rilassatevi." Yun Che sorrise gentilmente. "Resistete quanto volete se pensate di voler cambiare idea. Non vi fermerò, né posso impiantare di forza un'impronta dello schiavo nello spirito di una persona. Ho ancora molti trucchi meravigliosi a mia disposizione e sarebbe un peccato finirla qui prima di poterveli mostrare tutti, no?"


Sia Yan Wanchi sia Yan Wanhun iniziarono a tremare incontrollabilmente. Non riuscirono ad alzare la voce, non importava quanto cercassero di farlo.


Nonostante fossero passati solo sei giorni da quando avevano incontrato Yun Che, la paura che nutrivano nei suoi confronti era inimmaginabile.


Se esistevano veri diavoli in questo universo, allora l'uomo davanti a loro doveva essere uno di loro.


Yun Che si concentrò per un po' e creò un'impronta dello schiavo in ciascuna mano. Poi li impiantò nelle anime di Yan Wanchi e Yan Wanhun.


Nonostante i due antenati sentirono la presenza dei marchi... non si opposero minimamente.


Una volta che li impiantò, un po' di gioia ed entusiasmo accesero lo sguardo di Yun Che.


A partire da ora, le creature più misteriose e terrificanti nella Divina Regione Settentrionale, i tre fondatori del regno Yama in persona, sarebbero stati i suoi cani leali!


Erano un potere che apparteneva solo a lui!


Aveva iniziato a formulare un piano da quando Chi Wuyao gli aveva parlato di loro.


E adesso era riuscito a completarlo senza problemi... un piano che solo lui aveva la possibilità di eseguire.


Tre antichi divini imperatori... il potere che possedeva era indescrivibile!


Dopodiché Yun Che attivò la Calamità dell'Oscurità Eterna e li trasformò come aveva fatto con Yan Wangui. Corresse la loro connessione con il Mare d'Ossa dell'Oscurità Eterna.


Come aveva detto prima, dopo che gli antenati Yama fossero stati liberati dalle leggi del Mare d'Ossa dell'Oscurità Eterna e fossero tornati ad essere entità indipendenti, sarebbero potuti sopravvivere al massimo per altri diecimila anni.


Ma questo era un tempo più che sufficiente per Yun Che.


"Grazie per il favore padrone!" Proprio come Yan Wangui, Yan Wanchi e Yan Wanhun piansero di gioia.


"D'ora in poi sarai Yan uno." Disse Yun Che a Yan Wanchi, per poi rivolgersi a Yan Wanhun: "E tu sarai Yan due. Capito?"


"Grazie per averci dato un nome padrone." Gli antenati lo ringraziarono e si prostrarono.


"Ora..." Yun Che stese una mano verso di loro: "Datemi l'artefatto origin dei diavoli Yama."


Yun Che non aveva idea di cosa fosse. Non aveva sentito nessuna informazione al riguardo, ma poteva immaginare che fossero questi tre a tenerlo.


Il Mare d'Ossa dell'Oscurità Eterna e i tre antenati Yama erano il nucleo del potere e dell'eredità del regno Yama. Erano anche le migliori guardie in assoluto. Naturalmente dovevano averlo loro.


Inoltre, anche se erano intrappolati nel Mare d'Ossa, i tre antenati Yama erano ancora vivi e in salute. Non avrebbero mai dato un tesoro così prezioso ai loro discendenti.


Sfortunatamente per loro, erano vissuti abbastanza a lungo da incontrare Yun Che.


"Sì padrone."


Yan Wanchi si avvicinò a lui e gli porse con riverenza un calderone quadrato lungo circa due piedi.


Yun Che lo afferrò con una mano e lo esaminò ad occhi socchiusi.


Dopo aver ottenuto la Giada Diabolica della Luna Ardente, anche il tesoro principale del regno Yama era caduto nelle sue mani.


Il palazzo diabolico dell'Oscurità Eterna era completamente silenzioso.


Erano passati dieci giorni da quando Yun Che aveva porto visita al distretto imperiale Yama.


Yan Tianxiao non aveva sentito notizie dal Mare d'Ossa dell'Oscurità Eterna, ma il silenzio del regno delle Anime Rubate lo preoccupava un po'.


Si diceva che dietro ogni avvenimento insolito ci fosse una catastrofe in agguato, senza menzionare il fatto che Chi Wuyao era molto più spaventosa.


Logicamente parlando, il suo regno sarebbe già dovuto intervenire, ma non si era mosso. Alla fine, fu lui a perdere la pazienza e a prendere l'iniziativa.


"Onorabile padre, sta partendo?"


Quando Yan Jie si recò da lui per fare il suo rapporto giornaliero, vide che il padre stava attraversando la barriera del palazzo.


Yan Tianxiao disse con serietà: "È passato molto tempo da quando abbiamo visitato il regno delle Anime Rubate. È il momento."


"JiÈer, verrai con me."


"Sì onorabile padre."


Padre e figlio stavano per uscire dalla barriera quando sentirono un'esplosione assordante.


Quando si girarono a vedere cosa stava accadendo... videro una colonna di luce nera spuntare dalle fauci del Mare d'Ossa dell'Oscurità Eterna.


Allo stesso tempo, una tempesta distrusse tutte e trentasei le barriere che sigillavano l'entrata.
                                


                                



