---
weight: 1684
title: Capitolo 1684 – Lo Sbalordito Imperatore Yama
pubDate: 2025-03-10T08:57:10.486Z
tags:
    - atg
---


<em>Capitolo sponsorizzato, ringraziamo Federico!
6 in coda, 0/10 donazione</em>
<em>-Schadenfreude</em>


<em>BOOM!</em>


Era l'esplosione più terrificante che il regno dei diavoli Yama avesse mai visto dalla sua fondazione. L'intero palazzo diabolico stava tremando e le onde d'urto arrivarono a migliaia di chilometri di distanza.


"Co... cosa sta succedendo?!" Esclamò scioccato Yan Jie. Ma prima che potesse reagire, provò un terrore dieci volte superiore.


<em>Rumble!


Crack!</em>


Fenditure color nero apparirono nel cielo grigio sopra le loro teste. Si diffuse per il globo che avvolgeva il distretto imperiale nel giro di uno o due secondi.


Il palazzo centrale stava collassando e tempeste nere stavano imperversando nei suoi resti. Ma Yan Jie, Yan Tianxiao e gli altri diavoli Yama erano troppo sbalorditi dalle fessure nere sopra le loro teste per badarci.


Perché il "cielo" sul punto di rompersi era la grande formazione protettiva del distretto imperiale Yama!


La regione principale di ogni regno stellare era protetta da una potente barriera, specialmente quella della capitale dove risiedeva un Imperatore Divino. Erano le protezioni più forti al mondo e ci voleva un'enorme forza per distruggerle.


Era l'ultima fortezza che separava il regno sovrano dai suoi nemici.


Ma ora la grande formazione protettiva del distretto imperiale Yama, la barriera difensiva più potente nell'intera regione settentrionale... stava crollando?!


Il distretto imperiale Yama stava tremando, così come i cuori di ognuno dei presenti. Gli occhi di Yan Tianxiao erano iniettati di sangue.


"Onorabile padre!" Fu in quel momento che Yan Wu si avvicinò e chiese: "Cosa sta succedendo?! Perché la grande formazione Yama..."


"..." Yan Tianxiao non rispose. Voleva sapere più di chiunque altro cosa diavolo stava accadendo.


<em>Rumble!</em>


Risuonò un'altra esplosione e la tempesta iniziò a dissiparsi velocemente. Le fenditure che coprivano l'intera formazione smisero di allargarsi appena prima che la barriera rollasse completamente.


L'incubo finì, no, si era interrotto. Allo stesso tempo, Yan Tianxiao e tutti gli altri si volsero verso il cuore del palazzo diabolico, l'entrata del Mare d'Ossa dell'Oscurità Eterna.


Tre ombre curvee piccole stavano affiorando dall'entrata. Il loro potere diabolico era così terribile che il mondo fu congelato dalla loro presenza.


Yan Tianxiao capì perché la grande formazione Yama era quasi crollata.


Il Mare d'Ossa dell'Oscurità Eterna era sigillato da decine di barriera ed era quasi certo che quello scoppio terrificante le avesse distrutte tutte in una volta.


Il Mare d'Ossa era il posto più importante nell'intero regno Yama. La sua ultima e più forte barriera sigillante era connessa direttamente alla grande formazione Yama!


Questo era il motivo per cui la grande formazione Yama aveva subìto un contraccolpo quando la barriera era stata distrutta. Metaforicamente parlando, era come se qualcuno avesse scavato un enorme fossa nella formazione.


Tuttavia la scoperta scioccò ancora di più Yan Tianxiao.


Perché pensava che un potere del genere non sarebbe dovuto esistere in questo mondo!


"An... tenati."


Nonostante Yan Tianxiao li avesse chiamati, era più un mormorio che un saluto. Questo perché aveva notato che le loro aure erano diverse dal normale, anche se non riusciva a capire cosa ci fosse di diverso.


In passato, i tre antenati non avevano mai lasciato il Mare d'Ossa dell'Oscurità Eterna senza avvolgersi in copiose quantità di energia nera. Inoltre questa Energia Misteriosa si sarebbe affievolita nel corso del tempo, così i tre antenati sarebbero dovuti tornare nella tomba prima che si esaurisse.


Ora però i tre vecchi non erano ricoperti di energia yin. L'aura cupa che emanavano apparteneva a loro, al potere dei diavoli Yama.


Inoltre sembrava... che fossero stati loro a distruggere la barriera?


"An... antenati?!" Esclamò scioccato Yan Jie per poi inginocchiarsi. Aveva fatto questo movimento di puro riflesso.


Anche Yan Wu fece lo stesso e disse: "Saluti antenati!"


La tempesta nera non si era dissipata interamente e la gente era ancora scioccata. Tuttavia nessuno osò mancare di rispetto ai tre antenati Yama, così si inginocchiarono anche loro.


Scioccato e perplesso, Yan Tianxiao stesso fu sul punto di inginocchiarsi quando vide una quarta figura all'entrata del Mare d'Ossa dell'Oscurità Eterna. L'estraneo andò di fronte ai tre antenati Yama e lo fissò con un mezzo sorriso.


"Yun Che!" Esclamò scioccato Yan Tianxiao per poi aggrottare le sopracciglia.


"Cosa?!" Yan Jie, Yan Wu, i diavoli e i fantasmi Yama alzarono lo sguardo all'unisono.


Ma prima che l'Imperatore Divino potesse reagire, un ruggito tonante li fece tremare: "Vergognoso piccolo bastardo! Come osi riferirti direttamente al nostro padrone?!"


"...??!!" Dire che Yan Tianxiao fosse sbigottito sarebbe stato un eufemismo. Ritirò subito la domanda che gli stava per sfuggire.


Perché l'uomo che gli aveva gridato contro era il primo antenato Yama... Yan Wanchi!


Se aveva sentito bene, il suo antenato lo aveva chiamato... "padrone"?!


Un altro ruggito tuonò nelle sue orecchie prima che potesse capire la situazione. Stavolta fu Yan Wanhun ad indicarlo e a gridare con rabbia: "Discendenti indegni! Come osate comportarvi in modo così scortese con il nostro padrone! Inginocchiatevi subito!"


"..." Yan Tianxiao, l'Imperatore Divino più potente della regione settentrionale, l'uomo che non temeva niente e nessuno, era completamente esterrefatto. Gli si stava offuscando la vista e le sue labbra stavano tremando. Sperava che fosse tutto un incubo.


Poi notò che Yun Che era di fronte ai tre antenati Yama.


Vide che i tre Antenati Yama avevano piegato un po' le schiene, abbassando le teste ed evitavano di fissare direttamente Yun Che... le loro grida di prima inoltre avevano una punta di ansia e rispetto che usavano solo di fronte ad una divinità.


Poi avevano gridato il nostro "padrone"...


Queste persone erano i suoi antenati! I fondatori del suo regno!


Era completamente sbalordito. Non riusciva a capire minimamente cosa stava succedendo.


Il resto dei diavoli Yama era messo ancora peggio.


Yan Jie, Yan Wu, i diavoli e i fantasmi Yama stavano fissando gli antenati con espressioni stupite o stordite. L'assurdità della situazione superava ogni loro capacità di sopportazione.


"Tianxiao, sei sordo?!" Gridò Yan Wangui: "Inginocchiati!"


"Inginocchiati!" Gridò di nuovo Yan uno.


L'influenza degli antenati era profonda per ogni membro della stirpe Yama, e Yan Tianxiao non faceva eccezione. Nonostante l'imperatore non si fosse ancora ripreso dallo shock, rabbrividì e recuperò abbastanza lucidità da ubbidire all'ordine. Ma per chi si stava inginocchiando davvero? Per i suoi antenati o per Yun Che?


"Eheh. Da quanto tempo imperatore Yama. Com'è stato negli ultimi dieci giorni?" Yun Che lo salutò con indifferenza. "Questo viaggio nel Mare d'Ossa è stato interessante e fruttuoso. Devo ringraziarti per avermi fatto entrare."


Yan Tianxiao alzò lo sguardo, ma non rispose. Si limitò a fissare i suoi antenati, troppo spaventati perfino per sollevare la testa mentre Yun Che parlava, e chiese con voce tremante: "Venerabili antenati, cosa... cosa sta succedendo?"


"Diteglielo." Ordinò con noncuranza Yun Che.


"Sì." Rispose Yan uno per poi iniziare: "Ascoltate i miei ordini, discendenti dei diavoli Yama! I vostri antenati sono rimasti intrappolati nel Mare d'Ossa dell'Oscurità Eterna per centinaia di millenni, ma abbiamo recuperato la nostra passione per la vita dopo aver accettato l'imperatore Yun come nostro padrone."


Yan due aggiunse: "In quanto discendenti dei diavoli Yama, è vostro dovere ubbidire agli ordini dei vostri antenati. D'ora in avanti, la volontà dell'imperatore Yun sarà la volontà dei diavoli Yama e i suoi ordini saranno inviolabili come il mandato divino!"


Yan tre disse: "Questo è l'ordine dalla priorità più alta e nessuno dei nostri discendenti ha il permesso di questionarlo, né di disubbidire! Chiunque proverà a farlo sarà trattato come un traditore e verrà punito di conseguenza!"


Ogni parola dei tre antenati travolse gli spiriti dei loro discendenti come una tribolazione del fulmine a nove stadi.


Tutti, dall'imperatore Yama fino ai soldati di guardia nelle mura più lontane nel distretto imperiale, rimasero sconvolti. Sembrava che le loro anime fossero state crivellate di buchi neri.


I membri della vecchia generazione più rispettati del loro paese, i tre divini protettori del regno Yama... avevano appena dichiarato che Yun Che era il loro padrone?!


Era un sogno o uno scherzo del destino?


"Onorabile padre, cosa..." Yan Jie guardò Yan Tianxiao con fare sperduto, ma scoprì che l'imperatore stava tremando dalla testa ai piedi.


Era l'Imperatore Divino e il parente più vicino ai tre antenati Yama. Naturalmente provava uno stupore ancora più grande del loro.


"I tre antenati... sono impazziti?" Sussurrò tra sé e sé Yan Wu.


"Miei tre antenati..." Yan Tianxiao alzò lo sguardo da terra e sussurrò allo stesso modo: "Siete impazziti?!"


Il resto dei diavoli Yama non osarono dare voce ai loro dubbi, ma Yan Tianxiao non si fece problemi a farlo. Stava praticamente gridando contro i tre antenati.


Dopotutto stavano chiedendo di cedere il loro intero regno a Yun Che!


Fin dall'inizio si era dato dei pizzicotti con l'Energia Misteriosa dell'oscurità. Più e più volte, il dolore gli suggerì che non si trovava in un sogno.


Se non era un incubo, allora i tre antenati Yama dovevano essere impazziti. Non poteva pensare ad un'altra alternativa.


"Tianxiao, moccioso!" Gridò con rabbia Yan uno. "Sei l'Imperatore Yama! Come puoi esserti dimenticato come rivolgerti ai tuoi antenati?"


"No, Tianxiao non vi mancherà mai di rispetto." L'Imperatore Divino si inchinò profondamente per poi implorare con voce triste: "Ma... siete i coltivatori più potenti al mondo! Come potete inchinarvi di fronte a qualcun altro?!"


"Il regno Yama ha mantenuto il suo dominio per ottocentomila anni e innumerevoli persone hanno riversato il loro sangue e sudore per renderlo un invincibile. Non sarebbe esagerato dire che è l'orgoglio di tutti i diavoli Yama, ora e per sempre! Così... perché lo state dando a qualcun altro con tale noncuranza?! Come... come siete arrivati a fare una decisione così ridicola?!"


"Ridicolo? Umpf, sciocco!" Rimproverò Yan due. "Il regno Yama è stato fondato da noi tre. Siete tutti nostri figli o nipoti!"


"Il regno Yama non esisterebbe senza di noi. Così discendenti indegni come voi non esisterebbero se non fosse stato per noi! Perciò perché non dovremmo decidere il fato e il futuro del regno Yama?"


Yan tre aggiunse: "L'imperatore Yun è il portatore dell'eredità dell'Imperatrice Diabolica e la sua ambizione è infinita. Perché credi che abbiamo vissuto miserabilmente nel Mare d'Ossa per ottocentomila anni? È stato per arrivare a questo giorno! Il motivo per cui abbiamo fondato il regno Yama era per portarlo al pinnacolo e aiutarlo ad esaudire la sua ambizione!"


"Non vi abbiamo permesso di godervi il mondo per cui abbiamo rischiato la vita per creare? Volete davvero opporvi ai nostri ordini?!"


Yan Tianxiao poteva a stento dire una frase che i tre antenati iniziavano a rimproverarlo. Ma quando parlavano del loro padrone, il loro tono mostrava una devozione innaturale.


Yan Tianxiao si sentì di nuovo svenire... non poteva credere che lui, un Imperatore Yama, stesse quasi per perdere i sensi per lo shock.


"Venerabili antenati." Il tono di Yan Tianxiao era per in parte furioso e sopratutto implorante. Indicò Yun Che e disse con tristezza: "È vero che è l'erede dell'Imperatrice Diabolica, ma... è solo l'erede! Non è l'Imperatrice Diabolica in persona!"


"Proviene dalla Divina Regione Orientale e si dice che sia nato in un regno inferiore. Come... come potete essere così stolti miei antenati?! È impossibile che un ragazzo insignificante come lui si meriti un trattamento di questo livello da parte vostra!"


Nonostante Yan Tianxiao fosse completamente sconvolto, non aveva mai usato parole irrispettose. Sfortunatamente per lui, questa risposta passò il limite per gli antenati Yama e li fece infuriare così tanto da fare rizzare loro i capelli.


"Silenzio!" Disse ad alta voce Yan uno: "Come osi mancare di rispetto al nostro padrone in questo modo?!"


"Bastardo!" Yan due disse con voce acuta: "Chi ti ha dato il coraggio di insultare il nostro padrone?!"


"Discendente indegno!" Esclamò con durezza Yan tre: "Prostrati e implora perdono ora, altrimenti rimedieremo personalmente a quest'onta!"
                                


                                



