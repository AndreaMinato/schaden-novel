---
weight: 16850
title: Capitolo 1685 – Regno Yama Sotto Assedio
pubDate: 2025-03-10T08:57:10.486Z
tags:
    - atg
---


Capitolo sponsorizzato! Grazie mille Federico! 5 in coda, 0/10 donazione


-Alstor






Le grida infuriate degli Antenati Yama riecheggiarono per tutto il Distretto Imperiale. Non si riusciva a sentire nessun altro suono.


Tutti erano increduli e scioccati oltre ogni misura. Non osarono mormorare neppure una risposta, né fare il minimo rumore, temendo di suscitare l’ira dei loro Antenati.


Yan Tianxiao rimase ancora una volta senza parole. Il suo sincero tentativo di persuaderli li aveva solo fatti arrabbiare.


Il suo commento riguardo a Yun Che non poteva neppure essere considerato una vera critica, eppure i tre Antenati si erano infuriati al punto di minacciare di ucciderlo!


Pallido come un lenzuolo, strinse lentamente i pugni.


I tre Antenati Yama erano cambiati così tanto che per un istante Yan Tianxiao pensò che Yun Che li avesse sottomessi con un Marchio dello Schiavo. Ma allontanò all’istante quell’ipotesi dalla sua mente, senza rifletterci neanche per un secondo.


Perché quelli erano i tre potenti e invincibili Antenati Yama. Era impossibile che avessero permesso a qualcuno di imprimere nella loro anima un Marchio dello Schiavo… Yan Tianxiao avrebbe creduto più facilmente che l’intera Regione Settentrionale fosse sul punto di svanire da un momento all’altro.


Yan Tianxiao non era certo ingenuo. Nessuno avrebbe potuto crederci, se non l’avesse visto coi propri occhi.


Inoltre, non poteva neanche immaginare la sorta di inferno e di paradiso che Yun Che aveva “generosamente” fatto visitare ai tre Antenati Yama nel corso di quei dieci giorni nel Mare d’Ossa dell’Oscurità Eterna.


Ogni essere umano ha due lati. Persino la più generosa delle persone nasconde un diavolo all’interno del proprio cuore.


E a giudicare da quella situazione, il diavolo nel cuore di Yun Che era più crudele di ogni nemico che avesse mai incontrato in vita sua.


Finora, nessuno aveva detto una sola parola in difesa del proprio Imperatore Divino, il più potente fra i tre della Regione Settentrionale, nonostante fosse stato appena insultato e umiliato. Perché a farlo erano stati i tre Antenati Yama in persona!


Più si era in alto nella gerarchia del Regno Yama, più informazioni si scoprivano sui tre Antenati.


Il Regno Yama era impossibile da conquistare? Sì, lo era.


Ma solo se i tre Antenati Yama non avessero voltato loro le spalle.


Yan Tianxiao era senza dubbio l’Imperatore Divino più forte e temuto della Regione Settentrionale. Tuttavia, agli occhi dei tre Antenati Yama, per fare una metafora, non era considerabile neppure un pronipote appena nato.


Quei vecchi diavoli erano rimasti nel Mare d’Ossa dell’Oscurità Eterna per centinaia di migliaia d’anni. La loro forza misteriosa aveva raggiunto molto, molto tempo prima il limite massimo concesso agli esseri umani.


E soprattutto, erano loro a possedere il Calderone Diabolico Yama dell’Aldilà, l’Artefatto dell’Origine del Regno Yama. Non lo avevano mai ceduto a nessun altro.


Quindi, i tre Antenati Yama avevano chiaramente il potere di cambiare il destino dell’intero Regno Yama, se lo avessero desiderato!


Innumerevoli sguardi terrorizzati si posarono sulla schiena di Yan Tianxiao.


I Diavoli Yama e i Fantasmi Yama godevano di grande potere e prestigio nella Regione Settentrionale, eppure nessuno di loro era considerato degno di parlare ai tre Antenati Yama.


Yan Tianxiao continuò a stringere i pugni sempre più forte. Ben presto, dalle sue unghie e dai suoi denti cominciò a colare sangue.


Quando finalmente rialzò lo sguardo e si rivolse ai suoi Antenati, il suo stupore venne sostituito lentamente da una fredda determinazione: “Se mi è concesso chiederlo, perché… avete preso questa decisione, Antenati?”


Aveva bisogno di una ragione, una ragione che potesse comprendere almeno in parte.


Yan Uno rispose seriamente: “Noi tre siamo rimasti intrappolati nel Mare d’Ossa per più di ottocentomila anni. Ci ha reso immortali, ma ci ha anche privati della nostra libertà. È stato il nostro padrone a restituircela, permettendoci di rivedere la luce del sole. È un dono che non potremo mai ripagare, neppure vivendo centinaia di vite!”


Yan Due aggiunse solennemente: “Il nostro padrone è l’erede sia del Dio Malvagio sia dell’Imperatrice Diabolica Colpo Celeste Nemesi dei Diavoli. È riuscito a sconfiggerci, anche se è solo un Divine Sovereign di ottavo livello. Nessuno al mondo può essere paragonato a lui, e non c’è onore più grande che servirlo lealmente!”


Yan Tre disse con entusiasmo: “Il Regno Yama è prosperoso, ma è innegabile che da circa centomila anni non abbiamo reali obiettivi. Siamo il Reame Sovrano più potente della Regione Settentrionale, ma in realtà non siamo altro che prigionieri in gabbia. Tuttavia, il nostro padrone vuole spezzare le sbarre di questa gabbia e impadronirsi dell’intero Regno degli Dei! Quando il nostro padrone unificherà i tre Reami Sovrani della Regione Settentrionale, potremo davvero essere liberi e riscrivere il nostro destino! C’è forse un onore più grande che combattere per una causa grandiosa, e di compiere gesta che verranno cantate e celebrate per milioni e milioni di anni?”


Il discorso appassionato dei tre Antenati Yama fece tremare il cielo.


I Diavoli Yama, sentendolo, rimasero a bocca aperta.


Yan Tianxiao espirò lentamente. Aveva chiesto una ragione, e gli Antenati gliene avevano date tre. Il loro tono era stato solenne, impaziente e stranamente devoto.


Tuttavia, nessuna di quelle tre ragioni gli sembrava sufficiente per consegnare a un estraneo il Regno che avevano guidato per ottocentomila anni, come se niente fosse, neppure se fossero state cento volte più convincenti.


Che farsa. Che scherzo di pessimo gusto.


Yan Tianxiao non obbedì ai suoi Antenati. Lentamente, si alzò in piedi e raddrizzò la schiena.


Clang!


La Lancia dello Yama comparve fra le mani di Yan Tianxiao. Rilasciò la sua aura oscura, e i suoi capelli danzarono leggermente nell’aria. Sul volto dell’Imperatore Divino più potente della Regione Settentrionale c’era un’espressione dispiaciuta e addolorata.


Non aveva mai immaginato che un giorno avrebbe dovuto affrontare i fondatori del suo Regno, gli Antenati che ogni giorno aveva salutato con rispetto.


“Venerabili Antenati.” Disse lentamente e solennemente Yan Tianxiao: “In quanto vostro discendente, dovrei obbedire ai vostri ordini. Tuttavia, il Regno che proteggiamo è frutto dell’orgoglio, dell’onore e del sangue di tutti i Diavoli Yama che hanno vissuto in queste centinaia di migliaia d’anni!”


“Quindi… non ci arrenderemo mai, neppure se siete stati voi stessi a ordinarcelo!”


Yan Tianxiao scosse la testa e cercò un’ultima volta di far cambiare idea ai tre Antenati: “Antenati, siete stati voi a fondare il Regno Yama. Siete stati voi a osservarlo crescere, a sorgere dal nulla fino a diventare tutto. Quindi, per favore, aprite gli occhi! Non potete farlo! Non potete lasciare che le tentazioni di Yun Che vincano sulla vostra forza di volontà!”


Sapeva che i tre Antenati Yama cercavano ormai da centinaia di migliaia d’anni il massimo livello dell'Energia Misteriosa Oscura, e che il potere che Yun Che aveva ereditato dall’Imperatrice Diabolica era ben al di sopra di questo limite. Probabilmente, era per questo motivo che avevano accettato di servire Yun Che e persino di donargli il loro stesso Regno.


Sinceramente, non era affatto una spiegazione sufficiente a spiegare l’improvviso e drastico cambiamento dei tre Antenati, ma quella sembrava l’unica ipotesi plausibile.


Le azioni e le parole di Yan Tianxiao dimostravano chiaramente quale fosse stata la sua decisione.


Accanto a lui, anche Yan Jie e Yan Wu si alzarono in piedi, dopo un breve istante d’esitazione.


Anche tutti gli altri membri del Regno Yama – i Diavoli Yama, i Fantasmi Yama, i soldati semplici, tutti – si rialzarono in piedi. L’intero Distretto Imperiale Yama sembrò venir travolto da decine di migliaia di tempeste, solo per l’enorme quantità di Energia Misteriosa che tutti stavano raccogliendo.


Yan Tianxiao era il loro Imperatore Divino, quindi era naturale che supportassero ogni sua decisione. Inoltre, non erano disposti a cedere il Regno Yama a un estraneo… anche se a ordinarlo erano stati i tre Antenati Yama in persona.


Tuttavia, sapevano anche quanto fosse spaventosa la loro forza. Si diceva che ognuno di loro fosse più potente dell’Imperatore Yama.


Inoltre, al momento si trovavano nel cuore del Regno Yama, il Palazzo dell’Oscurità Eterna. Se avessero davvero combattuto lì, avrebbero ottenuto al massimo una vittoria di Pirro.


Come alleati, i tre Antenati Yama erano l’ultima speranza, l’asso nella manica più estremo di tutti. Come nemici, erano il peggior incubo che loro potessero avere, un incubo che non avevano mai immaginato di dover affrontare.


Gli sguardi dei tre Antenati Yama divennero immediatamente gelidi.


“Quindi, tutti voi intendente disobbedire ai nostri ordini?” chiese Yan Uno.


Yan Tianxiao si calmò, ora che aveva preso la sua decisione: “Io sono l’Imperatore Yama, e ho giurato di proteggere il mio Regno anche a costo della vita! Combatteremo, anche se i nostri avversari sono i nostri stessi Antenati. Ma voi, Antenati… siete pronti a distruggere il Regno Yama che voi stessi avete creato?”


“Ottimo!” tutti e tre Antenati Yama fremettero di rabbia. Yan Due si guardò intorno e disse: “Ribellatevi quanto volete! Uccidervi tutti in una volta sola sarà più facile!”


“Antenati.” Gli occhi di Yan Wu erano freddi come un inferno ghiacciato: “Tutti coloro che vogliono fare del male ai membri del Regno Yama sono nostri nemici giurati… non importa se siete i nostri Antenati!”


“Esatto!” Yan Jie, accanto a Yan Wu, dichiarò spietatamente: “Se non cambierete idea, Antenati, noi ci ribelleremo e difenderemo il nostro onore!”


“Hahahaha.” A quel punto, Yun Che ridacchiò piano, poi disse lentamente: “yan Tianxiao, perché non dai un’occhiata a questo, prima di opporre resistenza?”


Distese una mano, e fece comparire un calderone nero come la notte fra le sue dita.


In quell’istante, i Diavoli Yama si sentirono come se dei pugnali avessero trafitto i loro occhi.


“Il Calderone Diabolico Yama dell’Aldilà!”


Tutti gridarono dallo stupore.


Era il loro Artefatto dell’Origine, il cuore stesso del loro potere e delle loro Eredità!


Yan Tianxiao quasi cadde in ginocchio.


Alla fine, il peggiore degli scenari si era avverato… no, questo era molto, molto peggio del più tragico degli scenari che Yan Tianxiao avesse immaginato e poi considerato impossibili.


Pensava che, nel peggiore dei casi, sarebbero stati i tre Antenati Yama a minacciarlo usando il Calderone.


Ma in realtà, ora era in mano a Yun Che! Contro ogni logica, i suoi tre Antenati avevano davvero consegnato il cuore stesso del Regno Yama a un estraneo!


Per un istante, Yan Tianxiao credette davvero che il cielo stesso stesse crollando.


Perché!? Si può sapere perché!?


“Onorevole Padre, co… cosa…” chiese Yan Jie, evidentemente in preda al panico.


In quanto Principe Ereditario del Regno Yama, ovviamente la sua conoscenza dei segreti di quell’Artefatto era di gran lunga superiore a quella di quasi chiunque altro.


Il Calderone Diabolico Yama dell’Aldilà non era solo il ricettacolo delle Eredità Yama. Al contrario degli Artefatti del Regno della Luna Ardente e del Regno delle Anime Rubate, possedeva la straordinaria capacità di strappare forzatamente le Eredità ai Diavoli Yama!


Sotto questo punto di vista, era molto simile alla Campana Spirituale del Brahma.


Ai confini del Caos Primordiale, l’Imperatore del Brahma aveva usato la Campana Spirituale per strappare con la forza a Qianye Ying’er la sua Eredità… anche se, in questo modo, l’aveva anche liberata dal Marchio dello Schiavo.


“Sono sicuro che tu sappia cos’è questo, Imperatore Yama.” Commentò Yun Che con distacco, stringendo il Calderone in una mano sola: “Questo non è solo il ricettacolo delle Eredità Yama, ma se non sbaglio… può anche privare i Diavoli Yama della loro Eredità. Sei davvero sicuro di voler ancora opporre resistenza?”


“Yun… Che!!” gridò Yan Tianxiao, digrignando i denti. Finalmente, cominciò a capire che dieci giorni prima era stato lui a cadere nella trappola di Yun Che, non il contrario… ma ormai, questo non aveva più alcuna importanza. Rispose, minacciosamente: “Anche se il Calderone Diabolico Yama dell’Aldilà può strappare ai Diavoli Yama le loro Eredità, non è un processo istantaneo. Avrò tutto il tempo di tagliarti in un milione di pezzi!”


“Come osi!” gli Antenati Yama reagirono immediatamente con rabbia, ma si zittirono non appena Yun Che fece loro un cenno con la mano. Poi, domandò sorridendo: “Questa è la tua decisione definitiva? Ti ribellerai agli ordini dei tuoi Antenati, indipendentemente dal prezzo che dovrai pagare?”


“No.” Inaspettatamente, Yan Tianxiao ritrasse con rassegnazione la sua Energia Misteriosa e chiuse gli occhi, stupendo tutti. Con un’espressione combattuta, disse: “Il Calderone è in mano tua, e siamo nel Palazzo dell’Oscurità Eterna. Se affrontassi qui e ora i tre Antenati, rischierei di distruggere il cuore del nostro Regno con le mie stesse mani. Non posso obbedire, ma il mio popolo è più importante del mio orgoglio.”


“Wu’er, Jie’er.” Mentre pronunciava quelle parole, Yan Tianxiao inviò una Trasmissione Sonora incredibilmente tranquilla ai suoi due figli: “Fra cinque secondi, farò tutto ciò che posso per tenere occupati i tre Antenati. Quando li coglierò impreparati, voi uccidete Yun Che a qualsiasi costo!”


“E anche se non foste in grado di ucciderlo, dovete almeno prendere il Calderone Diabolico Yama dell’Aldilà!”


Yan Jie e Yan Wu raccolsero di nascosto la loro Profound Enegy. Erano pronti a entrare in azione non appena loro padre avesse fatto la sua mossa.


“Rispondi a questa domanda.” Yan Tianxiao fissò con freddezza Yun Che: “Se la tua risposta non mi deluderà, potrei cambiare –”


Riip!


Mentre tutti erano concentrati sulle parole di Yan Tianxiao, che avrebbero probabilmente deciso il futuro dell’intero Regno Yama, l’Imperatore scattò in avanti lacerando lo spazio e attaccò i tre Antenati Yama.


Poi, mentre tutti erano ancora scioccati, ci fu un’esplosione assordante.


Yan Tianxiao era l’Imperatore Divino più potente della Regione Settentrionale e, ovviamente, aveva colto tutti alla sprovvista.


Ma prima che potesse rilasciare tutta la sua forza, tre terribile auree si diressero verso di lui.


Il contrattacco avrebbe dovuto essere, appunto, un contrattacco. Ma in qualche modo, i colpi dei tre Antenati Yama raggiunsero per primi Yan Tianxiao, respingendolo all’indietro come muri impenetrabili, ancora prima che lui potesse sferrare il suo attacco. Poi, lo schiacciarono come tre enormi montagne…


Yan Tianxiao si lasciò sfuggire un roco gemito e cadde a terra.


Atterrò perfettamente in equilibrio, come se avesse avuto delle calamite sotto ai piedi, ma non poté nascondere l’innaturale pallore che tinse il suo viso per un istante. Ancora peggio, il suo cuore stava battendo così forte da fargli sembrare che migliaia di fulmini stessero scoppiando intorno a lui.


“Mio Imperatore!”


“Onorevole Padre!”


Yan Wu e Yan Jie erano pronti ad attaccare da un momento all’altro, ma ciò che accadde a loro padre li fece rabbrividire.


Anche tutti gli altri tremarono e impallidirono.


“Umpf!” I pochi capelli che restavano a Yan Uno gli si rizzarono dalla rabbia, e disse con uno sconfinato intento omicida: “Osi davvero attaccare il nostro padrone proprio di fronte a noi!? Non ci lasci altra scelta che spezzarti tutte le ossa, moccioso traditore!”


Quando i membri del Regno Yama si voltarono di nuovo verso i tre Antenati, sentirono il loro sangue gelarsi nelle vene.


Tutti loro conoscevano le voci riguardo alla forza dei tre Antenati Yama. Tuttavia, non li avevano mai visti personalmente in azione.


Ma adesso, i tre Antenati avevano messo in chiaro svantaggio il loro Imperatore Divino – il più potente fra i tre della Regione Settentrionale – in un singolo istante, e persino dopo che lui aveva sferrato un attacco a sorpresa.


Fino a quel momento, avevano potuto dubitare di quelle voci, avevano potuto credere che gli Antenati Yama non fossero davvero tutti e tre più potenti dell’Imperatore Yama… Ma ora? Nessuno era così stupido da continuare a essere ottimista.


“Yan Tianxiao.” Yun Che socchiuse leggermente gli occhi: “Non c’era bisogno di versare sangue, né di distruggere il Regno Yama. Ma a quanto pare, non mi lasci altra scelta che insegnarti una dura e crudele lezione!”


Yan Tianxiao replicò senza paura: “Forse oggi morirò per mano dei miei stessi antenati, ma giuro che ti trascinerò nella tomba con me, fosse l’ultima cosa che faccio!”


“Oh?” Yun Che sorrise e lanciò un’occhiata ai Diavoli Yama alle spalle dell’Imperatore: “Ditemi, siete tutti d’accordo con lui?”


Boom!!


Non appena Yun Che ebbe finito la domanda, ci fu un’esplosione.


Yan Jie aveva rilasciato tutta l'Energia Misteriosa che aveva raccolto di nascosto… contro la schiena di sua sorella.


Yan Tianxiao si voltò e spalancò gli occhi… Yan Wu vomitò sangue e si schiantò a terra a cinque chilometri di distanza.


Yan Jie e Yan Wu erano rimasti a solo un paio di passi di distanza, e dopo aver ricevuto la Trasmissione Sonora di Yan Tianxiao si stavano preparando entrambi ad attaccare. Dato che Yan Wu era totalmente concentrata su Yun Che, Yan Jie aveva potuto attaccarla senza fatica.


In quanto a forza misteriosa, Yan Wu era molto più potente di Yan Jie. Ma in quel momento, lei non si stava difendendo, ed erano così vicini… quell’attacco era stato più che sufficiente a ferirla gravemente.


Nessuno se lo aspettava. Prima ancora che potessero realizzare cosa fosse successo, Yan Jie era già di fronte a Yun Che, facendo un profondo inchino: “Yan Jie è disposto a obbedire ai tre Antenati e a servire fedelmente l’Imperatore Yun. Sono disposto a morire migliaia di volta, pur di obbedire agli ordini dei suoi Antenati e dell’Imperatore Yun!”
                                


                                



