---
weight: 1686
title: Capitolo 1686 – Disperazione Eterna
pubDate: 2025-03-10T08:57:10.487Z
tags:
    - atg
---


Capitolo sponsorizzato, grazie Federico! 4 in coda, 0/10 donazione


-Alstor






I tre Antenati Yama sembravano posseduti da dei fantasmi. Coloro che avrebbero dovuto proteggere più strenuamente il Regno Yama, ora volevano consegnarlo a un completo estraneo. Ancora peggio, quando Yan Tianxiao aveva deciso di opporsi e affrontarli, il primo a tradirlo non era stato altri che il suo figlio più amato, colui che aveva incoronato personalmente come Principe Ereditario. Non avrebbe mai immaginato una situazione del genere, neppure nei suoi incubi peggiori.


“Principe Ereditario… sei impazzito?” gridò il Nono Diavolo Yama, Yan Tu.


Yan Tianxiao si precipitò da Yan Wu e raccolse la sua Energia Misteriosa. Dopo aver sigillato le sue ferite il più rapidamente possibilmente, alla fine si voltò verso suo figlio. Ma non disse nulla. Nel suo sguardo non c’era rabbia, solo dolore e una profonda delusione.


Yan Wu si rialzò lentamente in piedi. Era pallida e stava tremando. Dopo essersi asciugata il sangue dalle labbra, fissò Yan Jie con uno sguardo di fuoco.


“Yan… Jie!”


Quella era la prima volta che chiamava per nome suo fratello maggiore: “Tu… dannato… animale!”


Sul volto di Yan Jie si susseguirono rapidamente delle espressioni che tradivano varie emozioni: “Gli ordini degli Antenati sono assoluti! Senza di loro, non ci sarebbe il Regno Yama, non ci saremmo noi! Siete voi gli animali che stanno cercando di ribellarsi ai nostri Antenati, mancando loro di rispetto!”


Se prima, quando aveva attaccato Yan Wu, Yan Jie era molto agitato, una volta giunto alla fine di quel discorso si calmò del tutto… In effetti, non si era mai sentito così tranquillo in vita sua.


Stava persino cominciando a credere di aver preso la decisione più intelligente, coraggiosa e brutale della sua vita!


Non si poteva ottenere nulla, agendo con troppa cautela e troppa compassione! Non si sarebbe lasciato sfuggire quell’opportunità per un distorto senso dell’onore e della compassione!


“Figlio… traditore!” mormorò Yan Tianxiao, per poi abbandonarsi a un lungo sospiro.


Capiva bene perché Yan Jie avesse preso quella decisione.


Yan Jie era estremamente talentuoso e aveva ricevuto una delle Eredità dei Diavoli Yama. Era stato scelto all’unanimità come Principe Ereditario, e per parecchio tempo il suo futuro era apparso a tutti luminoso e senza limiti. Nessuno aveva mai dubitato che, una volta giunto il momento, sarebbe diventato il prossimo Imperatore Yama.


Ma dopo la nascita di Yan Wu, tutto era cambiato. Era riuscita a diventare un Diavolo Yama quando era ancora molto giovane, ed era diventata una Divine Master di decimo livello in soli tremila anni. I suoi successi nella via del mistero avevano completamente oscurato quelli del fratello.


Yan Jie era molto sospettoso nei confronti di quella straordinaria sorella e temeva che potesse prendere il suo posto, mentre Yan Tianxiao pensava che quella fosse solo la prima delle prove che suo figlio avrebbe dovuto affrontare, che l’avrebbe riempito di motivazione e spinto ad ergersi ancora più in alto.


Se fosse riuscito a sopportare la pressione creata da Yan Wu e a sfruttarla per affinare le proprie capacità, sarebbe diventato un Principe Ereditario ancora migliore di quando già non fosse.


Ecco perché Yan Tianxiao fingeva di preferire Yan Wu, di fronte a Yan Jie. Si era persino spinto a far diffondere la voce che, prima o poi, avrebbe privato Yan Jie del suo status e nominato Yan Wu Principessa Ereditaria.


Sfortunatamente, a giudicare da come Yan Jie si era comportato negli ultimi anni, non era riuscito a soddisfare le sue aspettative. Yan Tianxiao cominciava a credere di aver sopravvalutato l’ambizione e la resistenza di Yan Jie. Ma non per questo era rimasto deluso. Al contrario, era ancora ottimista, e credeva che un giorno suo figlio sarebbe davvero diventato un uomo di cui lui sarebbe stato orgoglioso.


Ma adesso…


Che finale doloroso.


“Ottimo, davvero ottimo.” Gli occhi di Yun Che si ridussero a due minacciose fessure, mentre lodava Yan Jie: “Meriti davvero di essere il Principe Ereditario Yama.”


Yan Jie si inchinò rapidamente e rispose: “Grazie per i complimenti, Imperatore Yun. È solo naturale che un discendente obbedisca agli ordini dei suoi antenati. Del resto, lei è l’Erede dell’Imperatrice Diabolica, Imperatore Yun, lei è un dono che i Cieli hanno concesso alla nostra Regione Settentrionale. Supportarla equivale a supportare i Cieli stessi!”


Dopodiché, si voltò di nuovo verso i membri del suo Regno e disse: “Onorevole Padre, sorella, tutti voi. Bisognerebbe sempre obbedire ai propri antenati, e ancor di più al volere dei Cieli! Tornate sulla retta via!”


Il suo atteggiamento e il suo tono erano chiaramente più duri di prima.


Negli ultimi anni, Yan Wu l’aveva surclassato sotto ogni punto di vista. Anche se era il Principe Ereditario, tutti lo ritenevano profondamente inferiore a lei, e lui stesso era d’accordo. Ogni volta che le parlava, provava una terribile vergogna.


Ma ora, gli era stata offerta la possibilità di liberarsi da quel peso!


Gli invincibili Antenati Yama si erano schierati con Yun Che, al quale avevano persino consegnato il Calderano Diabolico Yama dell’Aldilà. Inoltre, a supportarlo c’erano anche il Regno delle Anime Rubate e il Regno della Luna Ardente, che aveva conquistato solo due settimane prima.


Anche se non riusciva a capire perché i tre Antenati Yama si stessero comportando in quel modo, non bisognava essere dei geni per capire quale delle due fazioni fosse in vantaggio. Dalla parte di Yun Che c’erano i tre Antenati Yama, il Calderone, il Regno delle Anime Rubate e il Regno della Luna Ardente. Dalla parte del Regno Yama… beh, i loro tre protettori avevano disertato, e il loro Artefatto dell’Origine era caduto in mano al nemico…


Era chiaro che Yun Che fosse in netto vantaggio!


E quando i tre Antenati Yama avevano respinto in un solo istante l’attacco di Yan Tianxiao, dando prova del loro potete straordinario, gli ultimi dubbi di Yan Jie erano scomparsi.


Sapeva quanto fosse importante schierarsi per primi dalla parte dei conquistatori.


Sapeva anche che il modo migliore per dare prova della sua lealtà era fornire una dimostrazione inconfutabile!


Ecco perché aveva attaccato con tutte le sue forze il più potente dei Diavoli Yama… sia per dare prova della sua fedeltà, sia per sfogare gli anni di invidia e frustrazione che aveva dovuto nascondere di continuo.


“Cane ingrato!” lo insultò Yan Tianxiao, per poi sospirare di nuovo: “Pensavo che nessuno fosse bravo quanto me a comprendere le emozioni e la natura dei miei sottoposti, ma… a quanto pare, anche i migliori a volte commettono errore ovvi.”


Sollevò la sua lancia, dopo aver finito di lamentarsi. Stavolta, però, non la puntò contro Yun Che, ma contro suo figlio.


“Heh. Yan Tianxiao, tuo figlio è molto più intelligente di te.” lo derise Yun Che. Poi, aggiunse in tono grave: “Distruggete le sue Vene Misterioses.”


La rabbia di suo padre e l'Energia Misteriosa che stava raccogliendo fecero agitare Yan Jie, che divenne teso come una corda di violino. Tuttavia, la sua brutale determinazione crebbe ancora di più.


Quando Yun Che ordinò agli antenati “Distruggete le sue Vene Misterioses”, Yan Jie pensò che, sicuramente, si riferiva a suo padre. Ecco perché rimase scioccato quando tre auree terrificanti lo raggiunsero alle spalle.


In preda al panico, tentò di far circolare la sua Energia Misteriosa per opporre resitenza. Tuttavia, quelle tre auree erano così potenti che la sua Energia Misteriosa venne repressa e spinta di nuovo all’interno delle sue Vene Misterioses, prima ancora che potesse rilasciarla. Strinsero le sue braccia e le sue gambe in una morsa ferrea, impedendogli di muoversi anche solo di un millimetro.


Era un Diavolo Yama. Era senza dubbio molto più forte di un normale Divine Master di nono livello.


Tuttavia, i suoi avversari erano i tre Antenati Yama!


Se Yan Tianxiao fosse stato al suo posto, neppure lui sarebbe riuscito a liberarsi senza dare fondo a tutte le sue forze, figurarsi Yan Jie.


“Imperatore Yun, cosa… cosa significa!?” Yan Jie strinse i denti e cercò di dimenarsi con tutta la sua forza, ma per quanto ci provasse, non riuscì a muovere neppure un dito.


Yan Jie non era l’unico a essere scioccato. Tutti vennero sorpresi da quel colpo di scena.


“Heh.” Yun Che sogghignò, ma non degnò Yan Jie neppure di uno sguardo: “Un conto è rifiutarsi di difendere il proprio Regno in un momento critico, un altro è tradirlo per primo e attaccare senza pietà la propria stessa sorella, soprattutto considerato che sei il Principe Ereditario.”


“Credi davvero che un cane come te sia degno di servirmi!?”


Con un’espressione terrorizzata, Yan Jie pensò di difendersi. Ma prima ancora che potesse pensare a come rispondere, spalancò gli occhi dall’orrore: “Co… cosa sta facendo!?”


Yun Che strinse fra le dita il Calderone Diabolico Yama dell’Aldilà e fece circolare la sua Energia Misteriosa. Poi, dell’energia oscura fuoriuscì dal Calderone e avvolse Yan Jie, facendo crescere a dismisura il suo terrore.


“Fermo… fermo… fermo!” Yan Jie aveva gli occhi così spalancati da sembrare sul punto di schizzare fuori dalle orbite, ed era pallido come un fantasma. Tremando dalla testa ai piedi, cominciò a ribellarsi ancora più disperatamente, ma per quanto ci provasse non riuscì a liberarsi dalla presa ferrea dei tre Antenati Yama.


“Imperatore Yun… ho tradito mio padre e mi sono schierato dalla sua parte! Sono stato il primo a giurarle fedeltà! Non può farlo… Imperatore Yun! Imperatore Yun! Non può farmi questo!”


“Ah!!”


Tutta la sua paura e le sue suppliche si trasformarono in un grido disperato, quando l'Energia Misteriosa nera cominciò a brillare.


Un flusso di Oscurità cominciò a lasciare il corpo di Yan Jie e a tornare nel Calderone.


Era l’Eredità dei Diavoli Yama che Yan Jie aveva ricevuto. Ora, Yun Che gliela stava strappando.


“Ah… ahhhhh!” In totale contrasto con la sua forza misteriosa sempre minore, la disperazione delle grida di Yan Jie non fece che crescere: “Yun Che… Yun Che! Che tu sia maledetto, che tu possa morire di una morte orribile… Onorevole Padre, salvami… salvami… Ahhhhhh…”


Nessuno rispose alle sue suppliche. Né Yun Che, né gli Antenati Yama, né gli altri Diavoli Yama.


Gli Antenati stavano unendo le forze per immobilizzare Yan Jie e Yun Che lo stava privando della sua Eredità con il Calderone Diabolico Yama dell’Aldilà. Quella era la migliore occasione che il Regno Yama avrebbe potuto desiderare per sconfiggere Yun Che.


Ma Yan Tianxiao rimase immobile. Non provò alcuna gioia, mentre osservava l’espressione terrorizzata e ascoltava le grida disperate di Yan Jie. Al contrario, provò solo dolore, tristezza e delusione… Nonostante Yan Jie fosse un traditore, era comunque il figlio che lui aveva amato per decine di migliaia di anni e per cui nutriva grandi aspettative.


Inoltre, era scioccato da quella scena incredibile e surreale.


Anche se il Calderone Diabolico Yama dell’Aldilà poteva strappare l’Eredità Yama a qualsiasi Diavolo Yama, doveva essere utilizzato da qualcuno che possedesse il Sangue del Regno Yama.


Lo stesso valeva per tutti gli altri Artefatti dell’Origine. Il Calderone avrebbe dovuto essere inutile, nelle mani di un estraneo.


Ma la realtà era proprio davanti a lui. Yun Che stava chiaramente usando il Calderone per strappare a Yan Jie la sua Eredità!


Le grida di Yan Jie divennero sempre più deboli. Alla fine, gli rimasero solo le forze per singhiozzare, disperato.


Quando il bagliore oscuro scomparve, e il Calderone smise di brillare, Yan Jie perse anche l’ultimo briciolo della sua Eredità.


Per un Diavolo Yama, non c’era incubo peggiore.


Una sfera di luce nera come l’inchiostro comparve all’interno del Calderone, ardendo in silenzio come una fiamma fredda.


L’aura di Yan Jie era tornata al Divine Sovereign Realm, il livello al quale sarebbe stato se non avesse ricevuto l’Eredità Yama. Aveva lo sguardo perso nel vuoto ed era grigio in volto. Non stava più neppure gridando né lottando.


Yun Che fece un altro cenno con una mano, e i tre Antenati gettarono a terra il Principe Ereditario, ai piedi di Yan Tianxiao e Yan Wu.


“E’ tutto tuo, Imperatore Yama.” Yun Che, alla fine, fulminò con lo sguardo Yan Jie: “Non ho alcuna intenzione di sporcarmi le mani con un rifiuto del genere.”


Yan Jie rimase a terra, immobile, come un cane moribondo. Non si rialzò in piedi, né implorò pietà. Sapeva fin troppo bene cosa gli sarebbe successo, e sapeva che supplicare… gli avrebbe solo fatto perdere l’ultimo briciolo di patetico orgoglio che gli restava.


L’unica cosa ancora più triste del suo destino ormai deciso fu il fatto che nessuno si avvicinò a lui, mentre giaceva a terra. Nessuno voleva neppure trascinarlo via.


Aveva preso una decisione stupida?


Forse. O forse no.


Non aveva certo agito solo per impulsività. Come minimo, aveva riflettuto sulla situazione in cui si trovava, sul suo futuro, su cosa avrebbe guadagnato e su quali fossero i rischi.


Tuttavia, aveva trascurato un unico dettaglio, ovvero che Yun Che non odiava nulla più del tradimento.


Dal punto di vista dei Diavoli Yama, Yan Jie era un traditore che aveva voltato le spalle al suo Regno nel momento più critico, ferendo crudelmente e con malvagità Yan Wu, una delle guerriere più forti tra le loro file. Entrambi questi crimini erano imperdonabili, agli occhi di Yun Che.


“Davvero spietato.” Yan Tianxiao guardò Yan Jie solo per un istante, prima di distogliere lo sguardo: “Ma anche davvero stupido!”


“Oh?” Yun Che inarcò leggermente le sopracciglia.


“Umpf!” Yan Tianxiao disse: “In tutto il mondo, nessuno morde più forte di un cane traditore! Non avresti dovuto liberarti così presto di un cane che avrebbe potuto esserti utile!”


Fino a trenta secondi prima, Yan Jie era l’orgoglio della sua vita. Ma ora, per lui era solo un cane, o almeno così aveva detto.


“Hahahahaha.” Yun Che scoppiò a ridere fragorosamente, poi lo guardò con accondiscendenza: “Yan Tianxiao, non hai ancora capito come stanno le cose, vero? Perché mai avrei bisogno di un cane traditore per schiacciare tutti coloro che mi ostacolano?”


Dopo che Yun Che ebbe finito di parlare, all’improvviso rilasciò un intenso e oscuro bagliore. I suoi capelli neri si sollevarono e danzarono nell’aria, e alle sue spalle si formò una terrificante tempesta che sorse fino al cielo.


Al centro esatto della tempesta c’era l’ingresso del Mare d’Ossa dell’Oscurità Eterna. Una… dieci… mille… diecimila… un numero incalcolabile di feroci tempeste d’oscurità cominciarono ad alzarsi verso il cielo, sovrastando l’intero Palazzo Imperiale e persino il Distretto Imperiale stesso.


Quando il cielo venne completamente coperto, a terra non rimase altro che un’oscurità senza fine.


In quell’istante, ogni essere vivente, ogni centimetro di terra e ogni angolo di spazio del Distretto Imperiale venne schiacciato da un’invisibile, soffocante e inevitabile aura di morte, disperazione e oscurità.


Era come se mancassero pochi secondi all’apocalisse.


“Ah… ah… ahhhhhh…” Yan Tianxiao indietreggiò istintivamente, fissando il cielo. Aveva le pupille così dilatate da riempire quasi tutto l’iride. Fino a pochi istanti prima, sembrava ancora il potente Imperatore Yama. Ma ora, stava cedendo a uno stupore e a una paura senza pari, ansimando in preda al panico che aveva stretto il suo cuore in una morsa.


“Co… co… cosa… Ahhhhh!”


Le stesse grida di terrore riecheggiarono per tutto il Distretto Imperiale Yama.


Perché l’Oscurità che aveva divorato il cielo stesso… era abbastanza potente da annientare all’istante l’intero Distretto Imperiale!


Una sensazione familiare fece capire a tutti che quell’Oscurità non era altro che l’Energia Yin del Mare d’Ossa dell’Oscurità Eterna… in qualche modo, Yun Che l’aveva richiamata dal fondo dell’abisso e l’aveva usata per avvolgere l’intero Distretto Imperiale!


Figurarsi i Diavoli Yama, quel terribile potere riusciva a soffocare e terrorizzare persino i tre Antenati Yama stessi.


“Ora capisci?” sussurrò Yun Che. Gli sarebbe bastato muovere le braccia verso il basso, e quel gigantesco oceano d’Energia Yin sarebbe precipitato verso terra, seppellendo ogni cosa in un’Oscurità eterna.
                                


                                



