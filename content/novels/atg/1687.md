---
weight: 1687
title: Capitolo 1687 – Sottomissione
pubDate: 2025-03-10T08:57:10.487Z
tags:
    - atg
---


<em>Capitolo sponsorizzato, ringraziamo Federico!
3 in coda, 0/10 donazione</em>
<em>-Schadenfreude</em>
 
"..." Yan Tianxiao fissò stordito il cielo. In un mondo dove mancava la luce, il suo viso sembrava sorprendentemente bianco.


"Tutti i piani che avete già escogitato non sono nient'altro che degli scherzi ridicoli e tristi per me."


Le parole di Yun Che penetrarono nelle loro anime come un coltello caldo tra il burro. Yan Tianxiao girò la testa verso di lui con grande difficoltà, ma teneva ancora stretta la lancia dei diavoli Yama. "Noi discendenti del regno Yama moriremo prima di arrenderci! Se vuoi occupare il nostro regno... dovrai prima passare sul mio cadavere!"


"Occupare il tuo regno Yama?" Yun Che rise con enorme derisione: "Non solo sei ingenuo, ma sembra che non ti funzioni troppo bene l'udito. I tre antenati ti hanno detto di sottometterti. Quando ho mai detto di voler occupare il vostro regno Yama?!"


"..." Yan Tianxiao rimase sbalordito da queste parole. "Cosa intendi dire?"


"Eheh!" Yun Che abbassò lo sguardo verso di lui e disse qualcosa che lo sconvolse: "Voglio essere l'imperatore della Regione Settentrionale, non di un misero regno Yama!"


Yan Tianxiao: "...?!"


"Il regno Yama rimarrà tale e così anche tu rimarrai imperatore. Io regnerò sull'intera Divina Regione Settentrionale!"


Yun Che abbassò una mano e la puntò verso Yan Tianxiao: "Dimmi. Accetterai il sovrano oscuro che cambierà il destino dell'intera regione o lascerai che questo regno Yama... sia travolto da un abisso eterno di oscurità?"


Yan Tianxiao e gli abitanti del regno rimasero fermi con espressioni stordite.


Prima li aveva condotti sull'orlo della disperazione, ma ora aveva mostrato loro un modo per salvarsi, aveva dato loro una nuova speranza... Yun Che aveva fatto questo ai tre antenati Yama e ora stava facendo lo stesso con il regno Yama.


Se avessero scelto di sottomettersi... il regno Yama non sarebbe stato più l'esistenza più esaltata al mondo, sarebbero stati sotto il controllo di qualcun altro e usati.


Ma i tre antenati Yama erano stati disposti ad inchinarsi a questa persona e, con un cenno della mano, aveva portato il regno sull'orlo della distruzione... Considerata la situazione, si erano resi conto che era davvero degno di governarli.


Inoltre il proprietario del regno Yama non sarebbe cambiato, i diavoli e i fantasmi Yama sarebbero rimasti tali, e anche l'imperatore sarebbe continuato ad essere il capo.


Se era vero, non c'era bisogno di lottare futilmente fino alla morte, non era necessario il collasso del regno Yama.


Molti sguardi iniziarono a posarsi su Yan Tianxiao e non contenevano più la determinazione o la volontà di combattere. Invece sembrarono implorarlo silenziosamente di sottomettersi.


"Onorabile padre..." Mormorò Yan Wu. Anche lei, la persona più fredda e ostinata del gruppo, aveva sentito la tensione allentarsi dopo aver sentito le parole di Yun Che.


Se avessero avuto almeno il dieci per cento di possibilità di vincere questa battaglia, più della metà dei diavoli Yama avrebbero scelto di lottare fino alla morte.


Tuttavia se fossero periti per nulla, distruggendo la loro casa...


Inoltre la sottomissione sembrava una scelta di gran lunga migliore rispetto a prima...


Il petto di Yan Tianxiao ansimava violentemente mentre il suo sguardo vacillava. Tutti gli altri suoni nel mondo si spensero gradualmente e presto risuonò solo il suo respiro affannato.


I tre antenati, il calderone infernale dei diavoli Yama, l'eredità dell'Imperatrice Diabolica, il fatto che Yun Che potesse evocare all'istante il potere del Mare d'Ossa dell'Oscurità Eterna, la scelta di morire in una lotta vana, la sopravvivenza del regno Yama...


Alla fine fece un lungo sospiro e si accigli. Mentre parlava, la sua voce era profonda come un oceano: "Yun Che, per favore rispondi a una delle mie domande."


"Chi è la pedina? Tu o la regina diabolica?"


Yan Tianxiao fece una domanda così tagliente che mozzò il fiato di tutti i presenti.


Era una provocazione.


"Eheh, bella domanda." Yun Che ridacchiò: "Ai suoi occhi sono una pedina unica e insostituibile. Ma..."


Luce nera brillò nella sua mano e una magatama nera come la pece a forma di luna crescente apparì nel suo palmo.


"La giada diabolica della Luna Ardente!" Yan Tianxiao fece un passo avanti quando vide quell'oggetto.


Quando il regno della Luna Ardente era caduto, era finito sotto il controllo di Chi Wuyao e così Yan Tianxiao pensava che il loro tesoro fosse finito nella mani della regina diabolica. Non si sarebbe mai immaginato che ce l'avesse Yun Che.


Da una parte teneva il calderone Yama e dall'altra la giada della Luna Ardente, le due luci cupe che questi due tesori emanavano si mescolarono di fronte a Yun Che. Questa scena colpì profondamente tutti i presenti.


"Oggi le ancore di salvezza di entrambi i regni sono cadute nelle mie mani." Yun Che mostrò un sorriso calmo e sinistro: "Così perché non indovini... chi sarà il prossimo?"


Un silenzio lungo e mortale discese nella stanza mentre l'aria stessa sembrò solidificarsi. Tutti trattennero il respiro.


<em>Clang!</em>


La lancia del diavolo Yama scivolò dalle mani di Yan Tianxiao e cadde a terra con un clangore. Il rumore del metallo che colpiva la pietra riverberò nell'aria.


L'ultimo briciolo della sua determinazione era crollato.


Yan Tianxiao si illividì e si accasciò a terra, cadendo in ginocchio.


Stavolta non si stava inchinando di fronte ai tre imperatori Yama... ma ai piedi di Yun Che, sotto il suo sguardo pieno di disprezzo.


"Io, l'imperatore del regno Yama, Yan Tianxiao, sono disposto ad ubbidire alla volontà dei miei antenati. Accetterò... l'imperatore Yun come mio padrone e userò tutto il potere del regno Yama per assicurare che l'imperatore Yun domini il nord!"


Diede un'ultima occhiata al potere oscuro che si diffondeva nel cielo, un'energia che poteva annientare completamente il distretto imperiale Yama in un batter d'occhio. Abbassò lentamente la testa mentre diceva: "Che il cielo possa fulminarmi se mi rimangerò la parola!"


Il sangue gocciolava dalla sua bocca mentre ruggiva, ma un Imperatore Divino non avrebbe detto parole del genere con leggerezza.


Inoltre c'erano i suoi antenati, i diavoli e i fantasmi Yama attorno a lui. Ogni creatura vivente nel distretto imperiale l'aveva sentito forte e chiaro.


Il destino del regno Yama che aveva dominato la Divina Regione Settentrionale negli ultimi ottocentomila anni stava per cambiare completamente.


Tuttavia nessuno degli abitanti del regno Yama reagì scioccato. Perché avevano assistito personalmente alla situazione impossibile in cui si trovava Yan Tianxiao.


Non avevano altra scelta.


Una volta che i tre antenati e l'imperatore Yama chinarono la testa di fronte a Yun Che, non c'erano più motivi per gli altri di continuare ad opporsi.


I diavoli e i fantasmi Yama iniziarono a ritirare la loro Energia Misteriosa insieme al loro intento combattivo già dissipato mentre sprofondavano in ginocchio accanto a Yan Tianxiao.


Dopodiché ogni creatura vivente nel palazzo diabolico dell'Oscurità Eterna, nell'intero distretto imperiale, si inginocchiò. Fissarono il loro nuovo sovrano da lontano... La persona dall'autorità superiore a quella del loro imperatore.


Yun Che ridacchiò freddamente mentre osservava la terra sotto di lui. Dopodiché alzò il braccio.


Immediatamente metà dell'energia yin che riempiva il cielo ritornò nel Mare d'Ossa dell'Oscurità Eterna, mentre l'altra metà si precipitò verso la grande formazione Yama danneggiata.


<em>Rumbleeee...</em>


Risuonarono dei tuoni e le fessure scomparirono velocemente dalla superficie della barriera. In dieci brevi secondi, ritornò come prima e l'energia yin restante tornò nel Mare d'Ossa. Non perse il controllo, né spreco nulla di essa per tutto il processo.


La manipolava in modo così perfetto che raggelò tutti quanti.


Yan Jie, accasciato a terra, alzò la testa con molta difficoltà. Quando vide suo padre e gli altri diavoli Yama inginocchiata, il suo sguardo divenne vacuo e senza vita.


Nel momento in cui aveva scelto di tradire il regno Yama, aveva perso il diritto di sottomettersi.


Yun Che abbassò entrambe le braccia e tutto tornò alla calma. Guardò la gente che si faceva piccola sotto di lui per poi rivolgere lo sguardo verso il vasto e sconfinato regno Yama. Una luce nera brillò nelle profondità dei suoi occhi mentre guardava il suo bottino di guerra.


Il suo controllo del potere del Mare d'Ossa aveva fatto crollare tutti per la disperazione. Allo stesso tempo, era anche diventato la loro protezione più potente.


Finché Yun Che e il Mare d'Ossa dell'Oscurità Eterna fossero esistiti, sarebbe stato impossibile attaccare il regno Yama.


Nel momento in cui un esercito si fosse avvicinato alla capitale, Yun Che avrebbe potuto evocare il potere del Mare d'Ossa dell'Oscurità Eterna per seppellirlo per sempre! Non importava chi li avrebbe attaccati!


E questo includeva Chi Wuyao e il regno delle Anime Rubate!


Allora nel regno della Luna Ardente, Chi Wuyao aveva informato presuntuosamente Fen Daojun che Yun Che sarebbe diventato l'imperatore e lei l'imperatrice.


Prima di lasciare il regno delle Anime rubate, Chi Wuyao aveva sottolineato come avrebbe preparato la cerimonia di incoronazione prima che lui tornasse.


Eheh... Yun Che alzò la testa verso il cielo, ma era pieno solo di gelo.


Chi Wuyao aveva suggerito l'idea che Yun Che fosse l'erede della volontà dell'Imperatrice Diabolica. Naturalmente lo aveva fatto per sfruttare la sua influenza per conquistare i cuori dei coltivatori della Divina Regione Settentrionale. E una volta che fosse stato incoronato, tutti i suoi piani sarebbero andati come previsto.


Ridicolo! Come poteva lasciare che Chi Wuyao facesse ancora come desiderava? Anche se si era tenuto in guardia contro di lei, le aveva anche dato un certo grado di fiducia. Non aveva anche badato a sforzi per "trasformare" e allenare le sue streghe.


Anche la sua fiducia nei confronti di Chi Wuyao era aumentata esponenzialmente dopo che aveva ucciso Zhou Qingchen. Le aveva anche parlato dei suoi piani per conquistare il regno Yama.


Tuttavia aveva scoperto di essere stato fin troppo ingenuo.


In confronto a Fen Daojun, lei era... la principale colpevole dietro l'aborto di Qianye Ying'er!


Meritava di morire ancora di più dell'Imperatore Divino della Luna Ardente!


Come affermavano le dicerie, era disposta a fare di tutto per raggiungere i suoi obiettivi, non importava quanto fossero crudeli le sue azioni!


Incoronarlo?


Era un'ottima idea, in effetti era necessario.


Ma non sarebbe stato incoronato nel regno delle Anime Rubate, ma in quello Yama!


E dopo il suo prossimo obiettivo sarebbe stato il regno delle Anime Rubate!


La prossima che avrebbe ucciso sarebbe stata Chi Wuyao!


L'avrebbe attirata nel distretto imperiale Yama per poi usare il potere dei tre antenati e del Mare d'Ossa dell'Oscurità Eterna... Dato il potere che aveva a disposizione, ucciderla non sarebbe stato troppo difficile.


.....


Sala Imperiale dell'Oscurità Eterna.


Ora Yun Che si era lasciato cadere nel trono riservato all'imperatore.


Le sue nuove guardie del corpo, Yan yno, Yan due e Yan tre erano dietro di lui.


Yan Tianxiao e tutti gli altri diavoli Yama erano sotto al trono. Anche se avevano la testa chinata, ognuno mostrava un'espressione diversa.


Yun Che li guardò e disse con tono freddo e sprezzante: "Perché? Stai cercando un'opportunità per sbarazzarti di me?" Un'energia malvagia si diffuse dal suo corpo.


"Il mio lord non ha bisogno di preoccuparsi." Disse con tono grave Yan Tianxiao. "Non importa se siamo disposti a farlo o no... mi sono già inginocchiato. Non mi rimangerò la parola. Gli ordini del mio lord sono assoluti."


Un cenno noncurante di Yun Che aveva mosso l'energia del Mare d'Ossa dell'Oscurità Eterna... Il solo ricordo di come ci era riuscito faceva rabbrividire tutti i presenti.


A meno che non trovassero l'occasione perfetta di ucciderlo, naturalmente non avrebbero osato provocare la persona che possedeva il calderone diabolico infernale Yama, la stella malefica che poteva annientare facilmente il loro regno con uno schiocco di dita.


Il regno Yama era nato grazie al Mare d'Ossa dell'Oscurità Eterna ed era stato anche la fonte della sua forza, il motivo per cui era diventato il sovrano della Divina Regione Settentrionale. Ma non si sarebbero mai immaginati che sarebbe divenuta la fonte di una possibile calamità.


"Umpf, scommetto che voi mocciosi non osereste nemmeno farlo." Disse con un freddo sbuffo Yan uno.


"Se non fosse per la magnanimità e la compassione del padrone, vi avrei ucciso tutti molto tempo fa a causa della mancanza di rispetto che gli avete mostrato!" Disse con tono grave Yan due.


"Basta."


Yan tre si interruppe proprio mentre era sul punto di parlare. Chinò la testa ubbidientemente e non osò nemmeno respirare troppo forte.


Due persone erano state le responsabili nella conquista del regno della Luna Ardente. Metà del credito doveva essere data a Yun Che, perché la sua "potenza divina" li aveva sopraffatti dalla paura. Ma l'altra metà del merito doveva andare a Chi Wuyao, che li aveva sedotti con le sue parole.


Ma Yun Che aveva sottomesso il regno Yama usando solo la potenza divina che aveva mostrato usando la Calamità dell'Oscurità Eterna. Il terrore che si era insinuato negli abitanti del regno Yama era stato sufficiente ad intimorirli.


Quale dei due metodi era più affidabile? Difficile da dire.


Yan Tianxiao sospirò silenziosamente. Era molto dura per lui, un Imperatore Divino, abituarsi velocemente a servire un'altra persona. Chiese: "Per quanto riguarda l'incoronazione del lord e il suo titolo imperiale..."


"Non c'è fretta. Ci sono molte cose di cui occuparsi prima." Yun Che lo interruppe, una luce fredda brillò nei suoi occhi. Dopodiché si girò e disse: "Yan Wu, vieni qui."


"..." Yan Wu si tese e si accigliò. Ma rimase immobile.
                                


                                



