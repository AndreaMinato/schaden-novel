---
weight: 16910
title: Capitolo 1691 – Il Regno della Canzone Glaciale in Pericolo
pubDate: 2025-03-10T08:57:10.487Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


Mondo interno dell'Arca Primordiale Misteriosa.


Qianye Ying'er era circondata da una densa luce misteriosa. La sua aura era estremamente pura, ma aveva anche formato un vortice eccezionalmente violento attorno, un mulinello di energia che copriva un raggio di cinque chilometri.


Yun Che percepiva i cambiamenti nell'aura di Qianye Ying'er. Aveva quasi raffinato la seconda metà della Divina Pillola Indomata. Era molto più veloce rispetto alla scorsa volta, quando ci aveva impiegato sei mesi per completare la raffinazione.


Tuttavia Yun Che aveva già previsto che sarebbe stata rapida.


Tra quindici giorni Qianye Ying'er avrebbe assimilato la seconda pillola Indomata del Mondo. Una volta che l'avesse fatto, sarebbe diventata indubbiamente una dei suoi guerrieri più potenti, anche contando gli antenati e i diavoli Yama.


Non disturbò Qianye Ying'er, invece Yun Che prese per mano He Ling e la portò in un'altra area dell'Arca Primordiale Misteriosa.


Il mondo nell'arca era spoglio. Era molto raro vedere piante e fiori, e l'occasionale Bestie Misteriose che appariva sarebbe stata sempre di livello basso.


Per ridurre il consumo di energia dell'Arca Primordiale Misteriosa, Yun Che non aveva mai cercato di creare un ambiente più fertile. Invece l'aveva mantenuto in questa stasi. Naturalmente stava risparmiando energia per salti dimensionali nel caso si ritrovassero in una brutta situazione.


"He Ling." Disse gentilmente Yun Che mentre il suo sguardo puntava dritto di fronte a sé: "Devi pensare che sia diventato davvero spaventoso."


"..." He Ling aprì lievemente le labbra, ma era ancora persa nei suoi pensieri, così non rispose.


"Un tempo rispettavo ogni forma di vita, di ogni persona. Ma ora li considero solo utili strumenti o spazzatura inutile."


"Anche quando affrontavo i miei nemici non li uccidevo, né li torturavo a morte con crudeltà. Né mi sono permesso di perdere l'umanità mentre combattevo. Ma oggi posso torturare i tre antenati Yama nel modo più crudele possibile senza nemmeno battere ciglio. Tre persone che non mi erano minimamente ostili. Li ho torturati per sei giorni, ma non ho mostrato la minima riluttanza."


"Un tempo pensavo che salvare il Regno degli Dei e l'universo fosse un mio dovere. E speravo che sarebbe diventata la gloria della mia famiglia, qualcosa che ci avrebbe protetto per sempre. Ma ora non vedo l'ora di infliggere dolore e disperazione in questo universo."


"Eppure non ho la minima paura di ciò che sono diventato, e forse è questo l'aspetto più spaventoso." Yun Che chiuse lentamente gli occhi.


Il suo talento era singolare e aveva un futuro illimitato, era destinato a rompere i limiti della coltivazione di quest'era. Eppure gli mancava una componente cruciale. Non aveva un'ambizione sufficiente, qualcosa di cui aveva davvero bisogno... Shen Xi gli aveva detto la stessa cosa anni fa e così Xia Qingyue. Anche l'Imperatrice Diabolica Colpo Celeste Nemesi dei Diavoli aveva detto parole simili.


Capì cosa stavano cercando di dirgli, ma i desideri e le aspirazioni di una persona non erano così facili da cambiare.


Se l'Imperatore Divino dell'Eternità non si fosse rimangiato la parola dopo che l'Imperatrice Diabolica Colpo Celeste Nemesi dei Diavoli era partita e le altre tre regioni divine non lo avessero attaccato per paura, allora sarebbero stati tutti "felici e contenti". Yun Che sarebbe tornato nella Stella Polo Blu con Jasmine e, anche se fosse tornato nel Regno degli Dei, sarebbe stato solo per visitare il Regno della Canzone Glaciale o Shen Xi.


Anche se Yun Che avesse superato i limiti del suo talento e l'Infante Malvagio, le preoccupazioni dei guerrieri del Regno degli Dei non si sarebbero mai avverate... Perché era la vera natura di Yun Che, i suoi più grandi desideri, e non sarebbero mai cambiati.


Tuttavia la loro paura dell'Infante Malvagio e del potenziale di Yun Che aveva spinto ad attaccare il messia che aveva appena compiuto il suo "dovere".


Non si sarebbero mai immaginati che Yun Che sarebbe diventato un mostro così terrificante una volta che fosse stato costretto a perseguire il potere.


"Maestro." Disse He Ling guardandolo. Le sue pupille verdi tremavano e la sua voce gentile era leggera come il vento: "Non è colpa tua. Anche se finissi con il distruggere le tre regioni divine in futuro, avresti solo ritirato la compassione che hai mostrato loro in precedenza."


Forse nessuno avrebbe creduto che queste parole provenissero da uno spirito del legno.


Yun Che si girò a guardarla all'improvviso. Sorrise di fronte allo splendido viso di He Ling. L'espressione dello spirito era ancora lievemente stordita mentre sentiva: "In realtà non devi preoccuparti per me. Perché tu, Hong'er e You'er esistete ancora, non abbandonerò mai le ultime vestigia della mia umanità."


"..." Le sue parole avevano toccato le corde tese del suo cuore. He Ling aprì lievemente le labbra mentre una nebbia eterea discese nei suoi splendidi occhi color smeraldo.


He Ling aveva assistito ai cambiamenti di Yun Che negli ultimi anni. Ora emanava un'aura terribilmente cupa e opprimente. Al punto che perfino persone come Yan Tianxiao lo avrebbero trattato con molta cautela.


Solo quando parlava con lei, Hong'er o You'er era ancora gentile come ricordava... Forse questo era l'ultimo briciolo di calore che gli rimaneva.


L'espressione che Yun Che le mostrava non era affatto cupa. In effetti non conteneva la minima traccia di gelo: "Coltiviamo in coppia. La tua aura pura di spirito del legno mi aiuterò sicuramente a fare dei miglioramenti nella comprensione della Legge del Nulla. Allo stesso tempo aiuterà la crescita della tua forza spirituale. In effetti potrebbe aiutare la Perla del Veleno Celeste a recuperare più velocemente il suo potere velenoso.


"..." He Ling abbassò lo sguardo, agitata, non osava incontrare il suo sguardo.


"Ci permetterà di vendicarci prima. Tuttavia non diventerai mai uno strumento per me, farai sempre parte della mia vita. È stato deciso dal momento in cui le nostre vite sono diventate connesse e non cambierà mai, fino al giorno della nostra morte."


Lo spirito si rincuorò e tutte le sue preoccupazioni e paure scomparirono. Sollevò la testa delicata e guardò dritta negli occhi di Yun Che, il suo sguardo brillava come tutte le stelle dell'universo.


Le parole di Yun Che le erano piaciute proprio. Era una gioia... indescrivibile.


Yun Che stese un braccio e luce bianca si mescolò con la luce verde che brillava nelle sue dita. Dopodiché il bagliore iniziò ad estendersi nell'area circostante, creando una densa aura di energia vitale.


La sfera dello spirito reale del legno che He Lin gli aveva dato era scomparsa quando aveva attivato il Divino Miracolo della Vita nella Stella del Polo Blu, ma gli erano rimasti ancora tutti i ricordi contenuti in essa e un po' della sua energia.


Tutta la vegetazione nell'area iniziò ad ondeggiare e foglie verdi spuntarono dagli alberi, coprendoli. Stavano sbocciando dei fiori e sembrava che fossero stati trasportati in un mondo completamente diverso, una fantasia effimera, in un batter d'occhio.


Lo sguardo di He Ling si offuscò.


Gli anni che aveva trascorso nella Divina Regione Settentrionale e nel Regno dell'Inizio Assoluto erano stati grigi, cupi e tinti di sangue fresco...


Così il mondo di fronte a lei le sembrò un sogno distante.


"Ah..."


Emise un grido agitato, ma Yun Che le aveva già abbracciato la vita snella e delicata. Dopodiché cadde tra le braccia di Yun Che per poi venire spinta gentilmente su un campo di fiori.


"..." Il cuore le palpitava e il suo sguardo divenne confuso e sfuggente. Non sapeva dove mettere le braccia mentre era imbarazzata. Le venne in mente a cosa aveva assistito un tempo, facendola afflosciare e accelerando il suo respiro.


"Inizieremo... a coltivare in coppia?" Fece del suo meglio per mantenere la calma, ma il suo respiro stava diventando sempre più ansante e la sua pelle stava diventando color rosa acceso.


Qianye Ying'er, la piccola imperatrice demoniaca, Feng Xue'er, Chu Yuechan, Su Ling'er, le gemelle Feng Hanyue e Hanxue... Ripensò a quelle immagini e non poteva evitare di farlo, non importava quanto ci provasse.


Anche se Yun Che non era vissuto molto a lungo, aveva assaporato ogni tipo di donna. Tuttavia lo spirito del legno sotto di lui era così adorabile da farlo trepidare. Aveva un viso splendido ed etereo che sembrava opera di una divinità. Inoltre la sua bellezza era diversa da quella delle altre donne con cui era stato. Lo era in modo gentile e fragile, come un primo bocciolo di primavera, come le ali appena formate di una farfalla che era appena strisciata fuori dal suo bozzolo.


"No." Disse Yun Che scuotendo la testa. Non lo aveva notato, ma il suo tono e i suoi modi erano diventati molto più gentili rispetto a prima: "Prima renderò la mia He Ling la mia piccola Ling'er, qualcuno che appartiene soltanto a me."


..... <em>(commento dell'autore: per far risparmiare dei soldi a tutti, non includerò queste ottantasettemila parole in più!)</em>


Regno della Canzone Glaciale, regno della Fenice di Ghiaccio, lago del Ghiaccio Infernale.


"Sorella, sono venuta a trovarti."


Mu Bingyun si inginocchiò sulle rive del lago celeste vi lanciò dei Fiori Spirituali delle Piume Glaciali, i suoi occhi gelidi li osservarono galleggiare silenziosamente.


Questo era il fiore che sua sorella adorava di più... Tuttavia non aveva mai saputo perché all'improvviso li aveva apprezzati così tanto.


"Sorella, solo dopo che te ne sei andata hanno capito quanto eri importante per la setta, per l'intero Regno della Canzone Glaciale."


"Solo dopo che ho ereditato il tuo trono ho capito quanto eri incredibile."


Chiuse gli occhi mentre i suoi lunghi capelli toccavano il lago, creando delle tristi increspature sulla superficie dell'acqua. Sussurrò piano: "Sorella, sei il mio più grande orgoglio."


"Ho portato Yun Chequi, ma è stato lui a portarti via. Anche così, non importa quanto ci provo, non riesco ad odiarlo... Perché era la persona che amavi. Mia sorella lo amava così tanto, così come potevo odiarlo..."


"Al contrario... Ogni anno, ogni giorno... mi ritrovo a preoccuparmi per lui..."


"Ora temo sopratutto che mi giungano notizie della sua morte."


Mormorò piano quelle parole, come se stesse parlando nel sonno.


"Sorella, quando eri ancora viva, hai sacrificato la vita e il futuro del Regno della Canzone Glaciale per proteggerlo. E stai ancora facendo del tuo meglio per proteggerlo dalla terra dei morti, non è vero..."


La morte precoce della splendida Mu Xuanyin era costata la sua colonna portante al Regno della Canzone Glaciale. Se non fosse stato per l'avvertimento dell'Imperatrice degli Dei Lunari, sarebbero stati assaliti da tempo da regni stellari che si sarebbero approfittati della situazione o avrebbero sistemato dei vecchi conti in sospeso.


La coltivazione e la fama di Mu Bingyun erano molto più deboli di quelle di Mu Xuanyin, così, dopo che aveva ereditato la sua posizione, era stata sotto pressione. Tuttavia, più la situazione diventava difficile, meno debolezza poteva mostrare.


In precedenza era stata gentile e calma come una nuvola, ma ora era stata costretta ad essere fredda, decisa... e perfino spietata.


Poteva mostrare debolezza solo quando era da sola con sua sorella in questo luogo.


Non rimase lì per troppo tempo. Una volta che l'ultimo Fiore Spirituale delle Piume Glaciali sparì dalla sua vista, si alzò lentamente. In un batter d'occhio il suo sguardo non era più velato e conteneva un gelo spaventoso.


Quando tornò nella regione sacra della Fenice di Ghiaccio, il secondo Anziano Mu Tanzhi la stava già aspettando fuori dalla sala. La sua espressione era incredibilmente grave e si avvicinò velocemente a Mu Bingyun dicendole: "Maestra della setta, è accaduto qualcosa di terribile. La mia più grande preoccupazione negli ultimi anni si è avverata."


Mu Bingyun sospirò con fare triste, ma l'espressione del suo viso splendido, che sembrava fatto di ghiaccio, non cambiò minimamente: "È la regione settentrionale o meridionale?"


C'erano tre potenti Bestie Misteriose al Divine Sovereign realm nel loro regno, erano i signori di tutte le bestie nel regno stellare. Governavano tre regioni, quella orientale, meridionale e settentrionale.


Quando c'era Mu Xuanyin al comando, tutti e tre i signori erano stati soppressi dal suo potere, così si erano sottomessi ubbidientemente. Non solo non osavano mettere piede nel loro territorio, ma mantenevano in riga tutte le altre Bestie Misteriose.


All'epoca delle orde di bestie, il sovrano della regione orientale era uscito dal suo territorio per la furia, ma era stato incenerito da Huo Poyun, che si era affrettato nel Regno della Canzone Glaciale per Mu Feixue.


Ma ora il Regno della Canzone Glaciale aveva perso Mu Xuanyin e le altre due Bestie Misteriose al Divine Sovereign realm non si accontentavano più di stare sotto il dominio della setta della Fenice di Ghiaccio.


"La regione meridionale." Rispose Mu Tanzhi.


Mu Bingyun tirò un sospiro di sollievo, ma non lo diede a vedere. Potevano ancora respingere la Bestia Misteriosa del sud.


"Maestra della setta, davvero non chiederemo aiuto al regno degli Dei Lunari?" Chiese Mu Tanzhi. "Possiamo ancora uccidere una Bestie Misteriose negli stadi intermedi del Divine Sovereign se combineremo le nostre forze. Ma comanda milioni di creature. Anche se potremo batterle... sicuramente subiremo gravi perdite."


"Se accadesse allora la regione settentrionale..."


"No." L'aura di Mu Bingyun diventò gelida e le sue parole divennero fredde e dure: "Anche a costo di morire, non chiederemo mai nulla al regno degli Dei Lunari! Se qualcuno oserà disubbidire, verrà espulso immediatamente dal setta!"


"Manda una trasmissione del suono al grande anziano. Chiedigli di prendersi cura della setta. Farò personalmente un viaggio a sud... Inoltre impedite il più possibile che queste notizie si diffondano. Non vogliamo causare panico."


Mu Tanzhi andò ad eseguire gli ordini, ma il suo sguardo era pieno di preoccupazione.


Anche se il regno degli Dei Lunari aveva avvisato il resto dell'universo, il Regno della Canzone Glaciale era ancora associato a Yun Che e a Mu Xuanyin.


Che cosa avrebbe riservato il futuro per il Regno della Canzone Glaciale...
                                


                                



