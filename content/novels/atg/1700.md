---
weight: 1700
title: Capitolo 1700 - Yun Che Ascende al Trono (2)
pubDate: 2025-03-10T08:57:10.489Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


Yun Che non aveva ancora pensato ad un titolo.


Un imperatore divino era un'esistenza al pinnacolo dell'universo. Chi era asceso al trono lo aveva fatto per ottenere più potere o per perseguire il picco della via del mistero. Dominavano tutto il creato dall'alto della loro posizione.


Ma Yun Che voleva solo vendicarsi, non gli importava minimamente del suo titolo.


"Dato che l'avete menzionato, avrete già qualche idea in mente." Rispose Yun Che.


"Ho pensato a due titoli in realtà." Rispose languidamente Chi Wuyao. "Il primo deriva dal fatto che hai ereditato il sangue e l'arte diabolica dell'Imperatrice Colpo Celeste Nemesi dei Diavoli. Sei il suo unico successore. Così è ragionevole che erediti il suo nome."


"Questo titolo imperiale avrebbe un'autorità impareggiabile nella Divina Regione Settentrionale."


Yun Che aggrottò lievemente le sopracciglia e chiese: "E il secondo?"


"Imperatore Malvagio." Continuò con tono accattivante Chi Wuyao. "Il tuo fato è cambiato da quando hai ottenuto l'eredità del Dio Malvagio. Il potere del Dio Malvagio scorre nelle tue vene, non sarebbe un titolo inappropriato."


"il Dio Malvagio scelse questo nome solo per marcare il suo distacco dagli Dei e per ribadire la sua indipendenza, potresti fare lo stesso, dato che anche tu hai adottato questa mentalità."


Chi Wuyao finì qui il discorso, ma non chiese il parere di Yun Che. Rivolse i suoi splendido occhi verso Qianye Ying'er: "Allora cosa ne pensi?"


Qianye Ying'er rispose con un'espressione gelida e severa: "Non corrisponde a nessuno dei due. È... unico e senza pari. È Yun Che, non ha bisogno del prestigio o dei titoli degli altri."


"Oh?" Chi Wuyao fece un sorrisetto e abbassò leggermente lo sguardo: "Sembra che tu... abbia già pensato ad un titolo."


"Il Sovrano dei Diavoli del nord, l'imperatore Yun!" Annunciò con un'occhiata feroce Qianye Ying'er. "Le nuvole hanno hanno coperto la volta celeste da tempo immemore e hanno guardato dall'alto il creato fin dall'inizio. Le nuvole discenderanno e avvolgeranno il mondo intero, stravolgeranno il cielo e la terra, e la sua ira sarà l'incarnazione dei fulmini delle nove tribolazioni."


"È il suo cognome. Dato che verrà incoronato, la parola 'Yun' dovrà essere impressa nei cuori di ogni forma di vita!"


Qianye Ying'er aveva appena finito di parlare, ma le sue labbra si mossero lievemente. Aggrotto le sopracciglia e comunicò a Chi Wuyao usando una trasmissione del suono: "Questa è anche l'eterna gloria che può dare alla sua famiglia e ai membri del suo clan!"


Voleva che il suo cognome acquisisse prestigio, in modo che potesse rimediare almeno in parte al profondo senso di colpa che provava nei confronti della sua famiglia. In questo modo sarebbe riuscito a riempire di gloria il nome del suo clan... In questa maniera l'avrebbe reso immortale.


Nonostante l'ostilità di Qianye Ying'er, Chi Wuyao non mostrò la minima intenzione di assecondarla. Le mostrò un lieve sorriso per poi inclinare la testa e lodarla: "Molto bene. Imperatore dei Diavoli Yun. È deciso allora."


Qianye Ying'er: "..."


Yun Che alzò la testa: "Non ho nemmeno risposto..."


"La seconda questione riguarda quella ragazza del regno Luce di Gemma." Disse Chi Wuyao.


Yun Che sussultò per un momento. Si girò di scatto: "Shui Meiyin? Cosa le è successo?"


Chi Wuyao non aveva mai interagito con Shui Meiyin nella sua vera forma, ma come "Mu Xuanyin". Allora aveva favorito il matrimonio tra lei e Yun Che... Nonostante i suoi sforzi fossero stati sprecati alla fine.


"Approssimativamente due anni fa." Rispose con tranquillità Chi Wuyao. "Hanno saputo che il regno Luce di Gemma ti ha dato rifugio e sono stati puniti dall'Imperatrice degli Dei Lunari."


Queste parole fecero tendere Yun Che e Qianye Ying'er.


L'anima di Yun Che tremò violentemente e ringhiò: "Cosa... intendi con puniti?"


La voce accattivante di Chi Wuyao disse con gentilezza e senza fretta: "Si dice che Shui Qianheng si sia preso la responsabilità della questione. L'Imperatrice degli Dei Lunari voleva condannarlo a morte sul posto, ma fortunatamente per lui l'Imperatore dell'Eternità è riuscito ad intervenire all'ultimo secondo... Li ha difesi e ha chiesto pietà all'Imperatrice degli Dei Lunari, così hanno solo distrutto la coltivazione di Shui Qianheng. Ma allo stesso tempo, Shui Meiyin è stata condannata a mille anni di prigionia nel regno degli Dei Lunari."


"..." Yun Che rimase immobile, ma mostrò un'espressione piena di malvagità.


Per lui esisteva solo un'altra terra pura nella Divina Regione Orientale a parte il Regno della Canzone Glaciale. C'era solo un'altra ragazza che aveva scelto di abbracciarlo, le sue lacrime avevano bagnato la sua schiena, anche dopo che la sua oscurità era stata rivelata al mondo ed era diventato nemico di tre regioni divine.


Quel giorno, un momento così agghiacciante che aveva avuto la sensazione di precipitare in un inferno gelido, era stato... la sua unica fonte di calore.


"Dopo che Shui Qianheng è stato mutilato, ha abidcato e Shui Yingyue è diventata la Realm King. Per quanto riguarda Shui Meiyin, non ci sono state più notizie di lei da quando è stata imprigionata nel regno degli Dei Lunari. Il regno Luce di Gemma ha cercato di porgerle visita molte volte, ma è sempre stato cacciato via ogni volta che lo faceva."


<em>Crack!</em>


Yun Che strinse i pugni con così tanta forza da rischiare di dislocarsi le ossa mentre digrignava i denti.


Allora aveva lasciato il regno Luce di Gemma nell'istante subito dopo essersi svegliato. Inoltre aveva cercato di fare del suo meglio per troncare ogni rapporto con loro e cancellare ogni prova del suo coinvolgimento con loro, ma alla fine erano stati implicati in questo modo.


“Non importa cosa il mondo pensi di te, tu sarai sempre la persona… la persona più speciale di tutte, nel mio cuore. Quindi, ti prego… non morire… tu e tutte le persone a cui tieni non dovete morire… va bene? …”


Allora, l'ultima volta che si erano incontrati, le sue sollecitazioni gentili che aveva singhiozzato e il suo sguardo velato di lacrime erano stati una luce preziosa che gli avevano impedito di cadere nell'oscurità nei mesi seguenti, il periodo più buio della sua vita.


L'Imperatrice degli Dei Lunari...


Xia Qingyue!!


Lo sguardo di Yun Che si indurì ed emanò un selvaggio intento omicida.


La straziante distruzione della Stella Polo Blu era stato l'incubo più crudele di tutta la sua vita.


Odiava Xia Qingyue ancora più di Zhou Xuzi.


"L'Imperatrice degli Dei Lunari è proprio all'altezza del suo titolo. È davvero spietata e decisa." Disse con tono profondo Qianye Ying'er per poi lanciare un'occhiata preoccupata verso Chi Wuyao.


Era normale che Xia Qingyue avesse deciso di distaccarsi completamente da lui, rimuovendo ogni dubbio dovuto al fatto che era stata la moglie di un diavolo. Inoltre aveva anche soffocato ogni minaccia sul nascere visto il profondo amore che Shui Meiyin provava nei confronti di Yun Che.


Dato quanto era spietata e decisa, avrebbe sicuramente colto l'occasione per ottenere il completo controllo su Shui Meiyin, che possedeva la Divina Anima Immacolata e che poteva causare molti disastri.


"Non c'è bisogno di aspettare fino alla cerimonia di incoronazione." Yun Che ringhiò. "Iniziamo a riunire le truppe... Manda subito Hua Jin nella Divina Regione Orientale!"


"Sembra un po' affrettato." Chi Wuyao spostò lo sguardo verso di lui e rispose: "Ma dato che è il comando del Sovrano dei Diavoli, come posso rifiutare... È già partita un'ora fa."


Capiva fin troppo bene Yun Che. Aveva già previsto quale sarebbe stata la sua reazione a questa notizia.


Ma non aveva intenzione di tenerlo all'oscuro. A nessun uomo piaceva che qualcuno mantenesse dei segreti con lui, anche se uno l'avesse fatto per un buon motivo.


Yun Che non disse una sola parola. Sospirò e poi iniziò a discendere dal Cielo Spirituale. Aveva bisogno di trovare un posto per calmarsi.


"Oh?" Chi Wuyao gettò un'occhiata verso Qianye Ying'er: "Perché non lo segui? Non temi... che altre donne possano approfittarsi della situazione?"


Qianye Ying'er la guardò a sua volta. Sembrava che stesse cercando di scorgere nelle profondità della sua anima. "Dato quanto sono distanti le regioni settentrionale e orientale, devi esserti impegnata molto per ottenere delle informazioni così dettagliate."


"Grazie alla Calamità dell'Oscurità Eterna, i rischi di esporre la nostra aura al di fuori della regione settentrionale è calata drasticamente, così..." Chi Wuyao continuò, il suo sguardo mostrò una luce seducente. "Non è più così difficile ottenere informazioni. Mentre per le altre tre regioni divine è estremamente difficile spiarci."


"Perché l'hai informato personalmente della ragazza del regno Luce di Gemma?!" Chiese Qianye Ying'er. "Non dovresti essere così annoiata da menzionarla."


"Ragazza?" Chi Wuyao sorrise lievemente. "Io posso chiamarla così, ma temo che tu non possa farlo. Dopo che ha passato tremila anni nel regno divino dell'eternità... potrebbe essere considerata la tua sorella maggiore in quanto ad età e posizione."


"...Rispondi alla mia domanda." Qianye Ying'er le pose di nuovo la stessa domanda: "Chi sei esattamente?"


"Te lo dirò dopo la cerimonia di incoronazione. Nonostante..." Disse piano Chi Wuyao. "Sarebbe meglio se tu non lo sapessi."


Qianye Ying'er non insistette più, ma non andò a cercare Yun Che. Fece un'altra domanda invece: "Allora, che tipo di persona è?"


Chi Wuyao smise di sorridere e il suo sguardo si velò con una nebbia cupa: "Porto l'anima di un Imperatore Diabolico e l'ho usata per vantarmi di come capisco gli altri. Ma Xia Qingyue mi ha fatto perdere fiducia in queste capacità. Un tempo pensavo che Xia Qingyue non avrebbe mai fatto del male a Yun Che."


"Alla fine è stata la persona più crudele e spietata con lui." Qianye Ying'er rise freddamente.


"Questo è il motivo per cui dicono che la cosa più difficile in questo universo è capire il cuore di una donna." Chi Wuyao fissò gli occhi dorati di Qianye Ying'er, mettendo un livve broncio: "Dopotutto... le donne sono fin troppo volubili."


Qianye Ying'er si accigliò: "Stai parlando di me?"


Chi Wuyao sorrise. "Quando hai spogliato Chanyi nel regno delle Rovine Centrali, volevi proprio vedere come Yun Che avrebbe sfogato la sua lussuria animalesca con lei, vero?"


Qianye Ying'er: "..."


"Nel Regno Imperiale Celeste, quando hai duellato contro Yao Die, ti ha chiesto che tipo di arte misteriosa stavi coltivando. Le hai detto che avrebbe dovuto chiederlo al suo futuro padrone invece e hai anche enfatizzato che l'avrebbe chiesto a letto."


Qianye Ying'er: "..."


"Allora aspettavi con impazienza che Yun Che rovinasse ogni donna che ritenevi abbastanza degna... Perché un tempo ti trovavi in quella condizione, così avresti derivato uno strano senso di soddisfazione vedendo la tua sofferenza inflitta su qualcun altro."


"..." Lo sguardo di Qianye Ying'er si gelò, ma non disse una parola.


"Ora sei passata da un estremo all'altro." Le parole di Chi Wuyao avevano un certo sottinteso. "Non pensavo che sarebbe finita così quando ti ho suggerito di essere sincera con te stessa." Qianye Ying'er contorta... sia in passato che nel presente.


"Anche dopo che diventerò imperatrice saresti solo tu ad avere il permesso di dormire con lui?" Chi Wuyao rise. "Perfino le prostitute avrebbero difficoltà a dire delle volgarità simili, ma è stata la dea del Monarca del Brahma in persona a dirlo. L'hai anche ribadito con fare così agitato. Eri frettolosa come un pulcino... Hai... così tanta paura di me?"


"Io... paura di te?!" Qianye Ying'er rimase impassibile in superficie, ma in realtà era agitata.


Quasi ogni parola di questa donna spaventosa la scuotevano nel profondo... influenzavano anche gli aspetti di cui nemmeno lei era conscia.


Aveva paura... Scoprì di aver davvero paura di lei.


Allora, quando aveva perso la famiglia a cui teneva di più, era caduta in un abisso.


Ora la paura aveva avvolto le profondità della sua anima e ogni sua fiducia... Era qualcosa a cui non osava nemmeno pensare, perché se avesse perso di nuovo ciò che amava...


Era proprio come aveva detto Chi Wuyao, la dea del Monarca del Brahma, che considerava tutto il resto del creato un suo strumento, era stata ridotta ad un pulcino ansioso e sperduto.


E poteva solo "salvarsi" da sola.


Chi Wuyao avanzò senza fretta e si fermò accanto a lei, le loro spalle si sfiorarono gentilmente. Sospirò lentamente per poi dire con tono gentile: "Non devi avere così tanta paura. Finché non ti trasformerai in un'altra Xia Qingyue, non sarò mai tua nemica, né te lo porterò via. Al contrario, proprio come ti ho detto fin dall'inizio... Provo per lo più gratitudine nei tuoi confronti."


"Inoltre," disse con tono tenue e seducente: "Aspetto con impazienza il giorno in cui potremo servirlo entrambe a letto... credo che ne sarebbe contento."


"..."


Qianye Ying'er fu stordita da queste parole e quando si riprese dal suo stupore scoprì che Chi Wuyao era scomparsa.


Ma la sua voce diabolica continuò a risuonare nella sua anima, rifiutandosi di spegnersi.


.....


Sembrava che tutto il creato si fosse radunato in massa nella Sacra Regione delle Anime Rubate. Ogni aura presente era così potente da mozzare il fiato.


Nuvole diaboliche si erano assiepate in alto, facendo sembrare il cielo molto più basso. La volta celeste sembrava cupa e pronta a collassare da un momento all'altro.


Innumerevoli Realm King e sovrani si erano radunati nel regno delle Anime Rubate. I regni stellari superiori si erano già accomodati nella Sacra Regione, mentre la folla quasi infinita si affollava nelle parti esterne.


Le nuvole nere si agitarono e una nebbia cupa iniziò a formarsi mentre innumerevoli formazioni oscure furono attivate in ogni angolo della Sacra Regione. Erano artefatti lasciati da Veri Diavoli al regno della Luna Ardente. Grazie agli sforzi congiunti dei tre regni sovrani, la cerimonia sarebbe stata proiettata in ogni angolo della regione settentrionale.


Tutte le isole fluttuanti del regno delle Anime Rubate erano radunate attorno alla Sacra Regione. Ciò che era ancora più scioccante che le tre enormi ombre che calavano dall'alto, uno spettacolo che induceva paura nei sovrani dei regni stellari superiori che le guardavano.


Le navi da guerra principali dei tre territori, i regni Yama, delle Anime Rubate e della Luna Ardenti erano qui!


Tutte e tre le imbarcazioni stavano sorvolando il cielo. Sembravano tre antichi diavoli riapparsi in quest'era e che stessero guardando dall'alto ogni creatura vivente di questo territorio.


Non era mai avvenuto uno spettacolo del genere in tutta la storia della Divina Regione Settentrionale.


Anche se c'era una grande quantità di coltivatori, un silenzio scioccante riempiva le parti interne ed esterne della Sacra Regione. Le persone sussurravano a stento tra di loro mentre guardavano il cielo. A volte avevano difficoltà a respirare... perché sapevano di essere sul punto di assistere ad un momento storico.


Questo giorno sarebbe stato ricordato in eterno negli annali della Divina Regione Settentrionale.


Yun Che, il sovrano dei diavoli incoronato da tre regni sovrani, la persona che avrebbe regnato suprema nella regione.


Era una trama che i tre regni sovrani avevano escogitato insieme o... era vero che questo giovane di nemmeno quarant'anni, che si diceva provenisse dalla Divina Regione Orientale, era riuscito a soggiogarli in così breve tempo?!


Il tempo passò lentamente. Dopo un lungo periodo di silenzio, alla fine...


<em>Rumble!</em>


Risuonò un rimbombo mentre le navi da guerra dei tre regni iniziarono a discendere lentamente. Una potenza opprimente iniziò a schiacciarli, la gente ebbe la sensazione di stare sorreggendo il cielo stesso con le spalle.


Una voce potente riverberò nell'aria, risuonando in ogni angolo della Divina Regione Settentrionale: "È arrivato il momento di dare il benvenuto al Sovrano dei Diavoli!"


Sorprendentemente era stato Yan Tianxiao a gridarlo.


L'ex imperatore divino numero uno della regione settentrionale stava conducendo personalmente la cerimonia.


Tutti rimasero sbalorditi e senza parole.


Yan Tianxiao aveva appena finito di parlare che le tre navi da guerra interruppero la loro discesa. Un raggio di luce diabolico era sfrecciato tra di esse, formando una strada fatta di oscurità.


Alla fine di questa via c'era un uomo dall'abito nero e lo sguardo cupo come un abisso.


