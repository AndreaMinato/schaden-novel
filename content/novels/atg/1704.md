---
weight: 17040
title: Capitolo 1704 – Seme Diabolico
pubDate: 2025-03-10T08:57:10.489Z
tags:
    - atg
---


Capitolo regolare, 0 in coda, 0/10 donazione


-Alstor






Dopo che anche i rappresentanti dei tre Reami Stellari più potenti avevano colto al volo l’opportunità di diventare i fedeli cani di Yun Che, dopo che alcuni dei presenti scoppiarono letteralmente a piangere dalla gratitudine, ormai il problema non era più essere disposti a servirlo, ma esserne degni.


“Sua Magnificenza!”


Un grido rispettoso ma tonante riecheggiò nell’aria. Un gruppo di persone entrò nella Regione Sacra del Regno delle Anime Rubate e si inchinò solennemente di fronte a Yun Che.


A guidarlo non c’era altri che Tian Guhu in persona.


Insieme a lui c’erano quasi cento giovani praticanti del mistero, ognuno dei quali era un famoso Divine Sovereign.


Per essere precisi, erano tutti i membri dei Sovereign Celesti della Regione Settentrionale! Erano tutti lì, dal primo all’ultimo, escludendo ovviamente quelli morti.


Quando videro Tian Guhu, i Realm King dei Reami Superiori rimasero scioccati.


Perché stava rilasciando un’aura da Divine Master… no! Non solo! La sua era l’aura terrificante di un Divine Master di alto livello, alla pari delle Streghe, dei Diavoli Yama e dei Divoratori della Luna!


Uno degli Anziani del Regno Imperiale Celeste spalancò gli occhi e riuscì a malapena a esclamar, incredulo: “Guhu, la tua… la tua forza misteriosa…”


“Diciannovesimo Zio, questo potere mi è stato concesso dal Sovrano dei Diavoli in persona.” rispose cortesemente Tian Guhu.


Tian Muyi aveva tenuto segreto il passaggio di Tian Guhu dal settimo livello del Divine Sovereign Realm all’ottavo del Divine Master Realm, per ovvi motivi. Persino nel Regno Imperiale Celeste, solo una manciata di persone sapeva dell’accaduto.


Quindi, quando Tian Guhu fece il suo ingresso e annunciò come avesse fatto a diventare così forte, tutti rimasero a dir poco scioccati.


Tian Guhu sollevò lo sguardo e disse: “Noi, che rappresentiamo la giovane generazione della Regione Settentrionale, veniamo chiamati Sovereign Celesti. Tuttavia, non ci siamo mai dimostrati degni di questo titolo. Vorremmo ripagare il nostro debito nei confronti della terra in cui siamo nati, ma i nostri Reami sono troppo occupati a combattere l’uno con l’altro per i propri interessi, così non abbiamo mai potuto unirci in nome di una causa comune. A causa di questi conflitti interni, non abbiamo mai potuto dedicare la nostra ambizione e le nostre energie a un glorioso obiettivo.”


“L’Oscurità è una gabbia, e noi Diavoli siamo i suoi prigionieri. Questo è ciò che pensa il resto della Regione Settentrionale. Ma in realtà, la gabbia in cui siamo imprigionati non è l’Oscurità, che ci dà forza; le nostre vere catene sono le tre Regioni Divine, che ci odiano fin dall’alba dei tempi! Noi non abbiamo mai commesso crimini contro di loro, eppure ci odiano e non vogliono altro che sterminarci tutti, fino all’ultimo, solo perché siamo nati con un legame all’Oscurità e coltiviamo l'Energia Misteriosa Oscura! È per questo motivo che non possiamo neppure oltrepassare i confini della nostra Regione senza rischiare di essere uccisi!”


“Ancora peggio, sono sempre di più coloro fra noi che rinunciano a ogni speranza e si arrendono, rassegnandosi a vivere in questa gabbia. Non solo le loro fiamme di rabbia e ribellione si sono spente, ma hanno persino volto le loro zanne contro i propri fratelli.”


Il tono di Tian Guhu era sia triste sia infuriato. Ogni sua parola colpì al cuore quel popolo oppresso fin dall’antichità.


“Ma ora, l’Imperatrice Diabolica ci ha concesso la sua benedizione e ci ha donato il Sovrano dei Diavoli, il cui potere è ben oltre ciò che si sia mai visto nella Regione Settentrionale. Ci ha donato una nuova ragione di vita, e gli saremo eternamente riconoscenti.”


Più parlava, più si lasciava trasportare dalla passione. Cominciava persino ad avere gli occhi lucidi: “E’ giunto il momento di cambiare il destino della Regione Settentrionale! Il Sovrano dei Diavoli ci guiderà in una nuova era!”


Fece un profondo inchino e gridò, con la voce tremante ma entusiasta: “Chiediamo al Sovrano dei Diavoli do condurci al di fuori di questa dannata gabbia e di riscrivere una volta per tutte il nostro destino! Noi saremo la sua spada, e il nostro sangue sarà la nostra guida! Giuriamo di percorrere per primi la strada per la libertà, anche a costo di morire un milione di volte per questa causa!”


Tutti i Sovereign Celesti alle sue spalle si inchinarono a loro volta.


Tian Guhu godeva di una reputazione senza pari fra la nuova generazione della Regione Settentrionale.


Il suo giuramento commosso raggiunse il cuore di ogni abitante della Regione Settentrionale, soprattutto dei più giovani.


Guardando dall’alto Tian Guhu, Yun Che rispose: “La tua ambizione è degna del tuo soprannome, Cigno Solitario. Hai perfettamente ragione, la Regione Settentrionale è una terribile gabbia che tiene imprigionati i praticanti del mistero dell’Oscurità da milioni di anni.”


“Eppure, come hai detto, guerre civili più violente che mai lacerano la Regione Settentrionale, e siamo ancora meno uniti dei granelli in un pugno di sabbia.”


“Non solo siamo divisi, ma la nostra forza complessiva è molto inferiore a quella di ognuna delle tre Regioni Divine. Tenendo questo a mente, come possiamo liberarci dalle catene che ci tengono tutti prigionieri?”


La replica fredda e distaccata di Yun Che fece raffreddare gli spiriti incandescenti di tutti, come un secchio di acqua ghiacciata… e nessuno lo contraddisse, perché sapevano che quella era la verità.


Tian Guhu rimase pietrificato, in preda alla confusione. Non sapeva come rispondere.


Yun Che riprese: “Io sono il Sovrano dei Diavoli. Per me, la priorità assoluta è la stabilità della Regione Settentrionale.”


“Quindi, tutti i conflitti e i rancori che ci sono stati fino a oggi non mi riguardano.”


Yun Che distese lentamente una mano, con il palmo rivolto verso il basso. Ci fu un lampo di luce nera, che accecò tutti per un istante. In quel momento, sembrò quasi che stringesse fra le dita l’intera Regione Settentrionale.


“Da oggi in avanti, scriverò un nuovo capitolo della storia della Regione Settentrionale. Userò il potere che l’Imperatrice Diabolica Colpo Celeste Nemesi dei Diavoli mi ha donato per modificare le nostre gerarchie, correggere le nostre leggi e portare pace e felicità a tutti gli abitanti della Regione Settentrionale.”


“Non spezzeremo le sbarre di questa gabbia fino a quando tutte le guerre civili non saranno state sedate e tutti i Reami Stellari non avranno un governo stabile. Una ribellione impulsiva, guidata da nient’altro che uno slancio d’orgoglio, sarebbe soltanto uno spreco di vite e ci faremmo nuovi nemici, di cui ora non abbiamo bisogno.”


“Tuttavia…” Il tono di Yun Che divenne improvvisamente molto più cupo, e il bagliore oscuro nei suoi occhi li fece sembrare due abissi senza fondo, in grado di divorare ogni cosa: “Posso sopportare dei conflitti interni, ma non un’invasione!”


“Per il momento, non aggrediremo nessuno dei nostri nemici. Ma se qualcuno osasse attaccarci per primo…”


BOOM!


Yun Che strinse i pugni e distrusse l'Energia Misteriosa Oscura che aveva raccolto fra le dita, creando un’esplosione che tutti avvertirono come se si fosse verificata nel loro cuore. Con un tono sempre più minaccioso, disse: “Ascoltate il mio giuramento, abitanti della Regione Settentrionale. Che si tratti della Regione Orientale, di quella Occidentale o di quella Meridionale, se qualcuno oserà attaccarci, lo farò pagare cento volte per i suoi crimini!”


Le fiamme nei loro cuori, che si erano appena attenuate di fronte alla spietata realtà, ripresero ad ardere molto più violentemente di prima.


Non c’era abitante della Regione Settentrionale che non avesse sempre odiato, temuto e che non si fosse sempre sentito impotente di fronte alle tre Regioni Divine. Persino i membri dei tre Reami Sovrani non osavano oltrepassare il confine senza attenti preparativi.


Fino a quel momento, nella Regione Settentrionale nessuno era mai stato così potente, né aveva mai giurato così spietatamente e apertamente che avrebbe affrontato le tre Regioni Divine.


Tian Guhu rabbrividì. Era un uomo intelligente, dunque comprese subito la situazione e dichiarò: “Le sue parole mi hanno illuminato, Sovrano dei Diavoli. Come lei ha ordinato, riporteremo pace e ordine nella Regione Settentrionale. Tuttavia… se una delle tre Regioni Divine oserà attaccare la nostra terra, allora tutti gli uomini della Regione Settentrionale prenderanno le armi e combatteranno in nome della vendetta! Non ci tireremo indietro per nulla al mondo!”


“Esatto!” disse solennemente Yan Tianxiao: “La Regione Settentrionale ormai è stata oppressa troppo a lungo. Ma ora che lei è con noi, Sovrano dei Diavoli, non dovremo più avere paura!”


“Del resto…” Yan Tianxiao distese una mano e rilasciò la sua Energia Misteriosa in grado di divorare la luce stessa: “Grazie a lei, Sovrano dei Diavoli, ora siamo più forti che mai. Potremo usare tutta la nostra forza anche al di fuori della Regione Settentrionale.”


“Quindi, non dobbiamo più temere che le tre Regioni Divine decidano di sterminarci. Ci dia l’ordine, e ogni uomo e ogni donna della Regione Settentrionale con ancora il cuore che batte nel petto combatterà contro i nostri nemici, fino alla morte!”


Quelle parole ravvivarono lo spirito di tutti coloro che le sentirono.


Per qualche secondo, la Regione Sacra del Regno delle Anime Rubate, anzi, l’intera Regione Settentrionale venne avvolta da fragorose grida d’entusiasmo.


Da quel momento in avanti, non si sarebbero più sentiti inferiori alle altre tre Regioni Divine. La loro paura venne sostituita da un’ardente passione, sembrava che finché avessero avuto al proprio fianco il Sovrano dei Diavoli, i loro nemici non sarebbero più stati spaventosi.


Yun Che non aveva assecondato l’idea di Tian Guhu di aizzare l’odio degli abitanti della Regione Settentrionale fino al punto di non ritorno. Al contrario, aveva fatto l’opposto, dichiarando che si sarebbe concentrato innanzitutto sulla Regione Settentrionale, senza attaccare i loro nemici… tuttavia, se qualcuno avesse osato provocarli, sarebbe stato punito con una spietata controffensiva.


Non fece divampare le fiamme impulsive dell’odio, ma piantò un seme incandescente nel cuore di ogni abitante della Regione Settentrionale.


Sarebbe cresciuto lentamente e gradualmente, ma quando le fiamme della loro rabbia sarebbero state riaccese da un evento inaspettato, probabilmente si sarebbero trasformate in un incendio in grado di divorare il cielo stesso.


Yun Che era il primo Sovrano dei Diavoli nella storia della Regione Settentrionale, dunque la sua incoronazione avrebbe dovuto suscitare innumerevoli accuse, sospetti, timori, obiezioni e dare vita a un caos senza fine.


Invece, venne soltanto acclamato con più adorazione e rispetto che mai.


Perché tutti percepivano fin nelle proprie ossa che, forse, quel Sovrano dei Diavoli sarebbe davvero riuscito a scrivere un nuovo capitolo nella storia della Regione Settentrionale e a cambiare il loro destino.


La cerimonia d’incoronazione durò sette giorni in totale. Dopodiché, venne incoronata l’Imperatrice.


L’Imperatrice del Sovrano dei Diavoli era ovviamente Chi Wuyao, la Regina Diabolica del Regno delle Anime Rubate. Ufficialmente, il suo compito sarebbe stato aiutare il Sovrano dei Diavoli nella diplomazia.


Contemporaneamente, delle voci molto particolari cominciarono a diffondersi nella Regione Occidentale.


Nel Regno dell’Eternità.


Zhou Xuzi era in isolamento fin dalla morte di Zhou Qingchen. Aveva declinato ogni richiesta di udienza, anche quando a volerlo incontrare erano stati i membri di altri Reami Sovrani.


Tutti, nel Regno dell’Eternità, sapevano che era in lutto per la morte di suo figlio. Nessuno, neppure l’Onorevole Tai Yu, l’unico a conoscere la verità, aveva osato disturbarlo.


Ma non oggi. Quando l’Onorevole Tai Yu raggiunse Zhou Xuzi per parlargli con urgenza, questi sollevò lo sguardo e gli chiese:


“Di cosa si tratta?”


Zhou Xuzi sembrava invecchiato di migliaia anni, anche se erano passati solo pochi mesi da quando era entrato in isolamento. I suoi occhi e la sua voce portavano ancora un peso così grande da sembrare in grado di soffocare chiunque.


L’Onorevole Tai Yu si avvicinò e gli disse a bassa voce: “Di recente, si sono diffuse alcune voci secondo cui lei si sarebbe recato nella Regione Settentrionale.”


“…!” lo sguardo di Zhou Xuzi divenne immediatamente lucido: “Da dove arrivano?”


“Hanno cominciato a circolare in un Reame Inferiore nel nord della Regione Occidentale. Si trova molto vicino sia alla Regione Settentrionale sia alla Regione Orientale.” Spiegò seriamente l’Onorevole Tai Yu: “Le voci hanno iniziato a diffondersi poco dopo la nostra visita alla Regione Settentrionale, e…”


“E cosa?” Zhou Xuzi incalzò, quando notò che l’Onorevole Tai Yu stava esitando.


L’Onorevole Tai Yu sospirò piano, prima di riprendere: “Secondo queste voci, Qingchen è morto nella Regione Settentrionale, non per un improvviso contraccolpo durante la coltivazione… e, siccome in quel periodo si diceva anche che Qingchen stesse coltivando in isolamento, alcuni hanno cominciato a dire che si fosse trasformato in un Diavolo prima di morire.”


Bang!


Dell'Energia Misteriosa fece rizzare i capelli di Zhou Xuzi, e le piastrelle di pietra sotto ai suoi piedi si frantumarono. Stava tremando dalla testa ai piedi, in preda alla rabbia.


“Come… com’è nata questa voce?” Zhou Xuzi si costrinse a mantenere la calma.


“Non lo sappiamo,” rispose l’Onorevole Tai Yu: “Ho sorvegliato i confini per tutto il tempo, e sono sicuro che nessuno li abbia oltrepassati. Ma… dopo la morte di Qingchen, lei si è infuriato e ha attaccato la Regina Diabolica, causando una certa confusione. Nasconderla sarebbe stato praticamente impossibile.”


“Non si è trattenuto minimamente, dunque… è probabile che la battaglia abbia attirato l’attenzione di qualche Reame Stellare nei paraggi.”


Zhou Xuzi chiuse gli occhi e cominciò a tremare ancora più forte.


“Inoltre, in molti hanno notato che quando lei è tornato nel Regno dell’Eternità la sua aura era caotica e il suo flusso sanguigno irregolare. Del resto, nessuno ha mai creduto che Qingchen fosse davvero morto in un incidente di coltivazione, quindi prima di queste voci se ne erano già diffuse molte altre, piuttosto fantasiose. Se qualcuno ha davvero notato la sua battaglia ai confini della Regione Settentrionale, è naturale che qualcun altro abbia finito per collegare gli indizi e formulare questa teoria.”


“Ma finora, queste voci si sono diffuse molto poco, quindi non c’è niente di cui preoccuparsi. Possiamo reprimerle con la forza, se necessario.” disse l’Onorevole Tai Yu.


“No.” Zhou Xuzi, però, scosse la testa: “Non faremmo altro che dimostrare che stiamo nascondendo qualcosa, e che Qingchen era diventato un Diavolo. Ormai è morto, non possiamo lasciare che venga umiliato nella sua tomba.”


“Limitiamoci a ignorare tutte queste voci, e finiranno per scomparire da sole.”


L’Onorevole Tai Yu annuì. Era perfettamente d’accordo col suo Imperatore.


In effetti, le cose andarono come avevano previsto.


Quelle “voci” erano nate in un Reame Inferiore della Regione Occidentale, perciò erano ben poco credibili. Per di più, si stavano diffondendo stranamente piano.


L’unico dettaglio inaspettato era fin dove fossero arrivate. Erano giunte persino alle orecchie degli abitanti della Regione Orientale e di quella Meridionale… Probabilmente perché riguardavano l’Imperatore dell’Eternità in persona e il suo Principe Ereditario defunto di recente.


Le “voci” alla fine scomparirono quasi nel nulla. Nessuno ne parlava più, e in pochi credevano che fossero state anche solo minimamente affidabili.


Ma ormai, senza che nessuno l’avesse notato, era stato piantato un altro seme.
                                


                                



