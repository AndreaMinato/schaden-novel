---
weight: 1709
title: Capitolo 1709 – Amore Non Corrisposto
pubDate: 2025-03-10T08:57:10.490Z
tags:
    - atg
---


Capitolo regolare, 0 in coda, 0/10 donazione


-Alstor






Il ramo di ghiaccio sublimò in vapore e scomparve in una frazione di secondo.


Huo Poyun si voltò e vide subito Mu Feixue. Tuttavia, stava fissando solo il vapore che si disperdeva nell’aria, senza degnarlo di uno sguardo.


“Fata Feixue…” Huo Poyun si paralizzò a metà movimento, dimenticandosi persino di ritrarre del tutto la mano.


Mu Feixue giunse all’istante di fronte a Huo Poyun e incanalò un flusso di Energia Misteriosa del Ghiaccio fra le proprie dita. Un solo istante più tardi, il ramo ricomparve, ma senza nessuna incisione sulle foglie.


“Mi dispiace.” L’espressione di Huo Poyun si fece agitata: “Ero così affascinato da quest’albero che ho perso il controllo…”


Un secondo… due secondi… ci fu un breve periodo di silenzio, poi Mu Feixue si voltò verso di lui e lo guardò con i suoi occhi gelidi e privi di emozioni, ai quali lui era fin troppo abituato: “Perché è venuto nel setta della Fenice di Ghiaccio, Realm King del Dio della Fiamma?”


“Io… sono solo…” Huo Poyun alla fine si ricompose un minimo e ritrasse la mano: “Devo discutere di alcune faccende con il Realm King Bingyun, e ho deciso di passare da qui prima di incontrarla.”


Anche se ormai aveva abbastanza esperienza e sicurezza da parlare faccia a faccia con qualsiasi Realm King dei Reami Superiori trattandolo come proprio pari, per qualche motivo di fronte a Mu Feixue non riusciva mai a controllare il suo respiro e il suo battito cardiaco.


“La Maestra della setta al momento è in isolamento, e non è nelle condizioni di incontrare ospiti. La prego di tornare un’altra volta, Realm King del Re della Fiamma.” Rispose Mu Feixue.


Huo Poyun inspirò e si calmò. Poi, ripensò al nome impresso sulle foglie del ramo di ghiaccio, e la sua confusione si trasformò in una determinazione senza precedenti. Guardando Mu Feixue dritto negli occhi, disse: “A dire il vero, sono venuto per incontrare te. In effetti, io–”


“Ora che mi ha incontrata, può andarsene.” La replica di Mu Feixue fu più indifferente che mai. Il suo volto era meraviglioso, e i suoi occhi erano limpidi come il cristallo, ma non contenevano alcuna emozione: “Lei è il Realm King del Regno del Dio della Fiamma. Non è appropriato che si abbassi a visitare una discepola di un Reame Intermedio.”


Dopo averlo detto, oltrepassò immediatamente Huo Poyun e si diresse verso l’uscita.


“Feixue!” Huo Poyun si voltò di scatto e la chiamò per nome, gridando: “Non hai ancora… rinunciato a Yun Che!?”


“…” l’indifferenza nei suoi occhi si incrinò per un istante, ma né si fermò né rispose a quell’accusa.


“A lui non è mai importato nulla di te!” Huo Poyun alzò la voce. Ormai era troppo tardi per tornare sui suoi passi, quindi abbandonò tutta l’incertezza nel suo cuore: “Il Realm King Xuanyin all’inizio aveva cercato di farvi praticare la coltivazione di coppia, ma lui aveva rifiutato, vero… è stato lui stesso a dirmelo!”


“…” Alla fine, Mu Feixue si fermò, ma il suo volto rimase privo di espressione come sempre. Rispose a bassa voce: “Se lui ha un posto speciale nel mio cuore, cosa importa se anche io l’ho nel suo oppure no?”


Con quel commento stava consigliando indirettamente a Huo Poyun di rinunciare a lei.


Ma il fuoco e il ghiaccio, in fondo, erano elementi opposti.


“Ma lui è un Diavolo! Un Diavolo! Un Diavolo, capisci!?” ringhiò per tre volte Huo Poyun: “Il regolamento del tuo stesso setta ti impone di uccidere ogni Diavolo che incontri!”


Corse davanti a Mu Feixue e la guardò negli occhi: “Non solo, è stato anche appena incoronato Sovrano dei Diavoli della Regione Settentrionale! Ora è il peggior Diavolo fra tutti loro! Tutti gli Imperatori Divini delle tre Regioni Divine lo considerano una minaccia, e in questo mondo non c’è posto per lui, al di fuori delle terre oscure della Regione Settentrionale! Quindi, perché… ti rifiuti ancora di rinunciare a lui?”


“Il Sovrano dei Diavoli…” sussurrò Mu Feixue. I suoi occhi azzurri puntarono in lontananza per un istante, sovrappensiero: “C’era da aspettarselo. Anche dopo essere stato gettato nel più oscuro degli abissi, splende come nessun altro.”


Sebbene fosse proprio di fronte a Mu Feixue, Huo Poyun aveva la sensazione che lei non l’avesse guardato neppure una volta.


Non solo, dopo averle detto che Yun Che era diventato il Sovrano dei Diavoli, nei suoi occhi era comparso un bagliore che lui non aveva mai visto prima. Anziché essere spaventato, il suo sguardo era pieno di ammirazione e desiderio… due emozioni che lei non avrebbe mai provato per lui.


Le pupille di Huo Poyun si dilatarono, e una fiamma caotica sembrò sul punto di incenerire il suo cuore. Non riusciva a capire perché non riuscisse a conquistare neppure un suo sguardo, neppure dopo essere diventato una stella brillante.


Inoltre, lei era completamente ossessionata da un uomo che l’aveva respinta e che non l’aveva mai amata.


“Sai quante mogli ha!?” in preda alla confusione più totale, Huo Poyun cominciò a sfogarsi dimenticandosi dei suoi stessi princìpi morali: “Ho sentito dire che sul suo pianeta aveva molte mogli e concubine! E che aveva persino già una figlia! Shui Meiyin, la figlia del Realm King del Regno della Luce di Gemma è fidanzata ufficialmente con lui, l’Imperatrice degli Dei Lunari è sua ex-moglie, la Dea Stellare del Massacro era molto legata a lui, e gira voce che persino la vostra Maestra fosse…”


All’improvviso, si ricordò di quanto Mu Feixue rispettasse Mu Xuanyin, perciò si interruppe prima di concludere la frase.


Ancora una volta, Mu Feixue lo oltrepassò senza dire una sola parola.


Ancora una volta, Huo Poyun si voltò e la fissò mentre se ne andava. Era il Realm King di un Reame Superiore, la stella più brillante nella storia del Regno del Dio della Fiamma, quindi perché si sentiva così impotente e disperato?


“Perché!? Non capisco! Perché per te lui è così importante!?”


<em>Perché…</em>


I passi di Mu Feixue erano silenziosi, ma il suo sguardo era perso nel vuoto. Sussurrò, sia a lui sia a sé stessa: “Perché… lui è Yun Che.”


Huo Poyun si irrigidì. Non mosse un solo muscolo, neppure dopo che Mu Feixue fu scomparsa dalla sua vista e dalla sua percezione spirituale.


Non sapeva da quanto tempo fosse immobile, ma a un certo punto una voce indifferente lo raggiunse: “Di solito, le donne della setta della Fenice di Ghiaccio non si innamorano, ma quando capita, non lasciano andare il loro amato fino alla morte.”


Mu Bingyun camminò lentamente verso Huo Poyun: “Realm King del Dio della Fiamma, la prego di lasciarsi alle spalle Feixue. Non importa quanto ci proverà, non cambierà mai nulla. Un uomo come lei di sicuro può trovare innumerevoli donne più adatte a stare con lei, quindi perché insiste a inseguire un sogno che non potrà mai avverarsi?”


Huo Poyun alla fine tornò in sé e sorrise senza convinzione a Mu Bingyu: “Mi dispiace che lei abbia dovuto assistere a uno spettacolo così inappropriato, Realm King Bingyun. Mi congedo.”


Detto questo, spiccò il volo.


“Realm King del Dio della Fiamma, è stato lei a sedare la rivolta delle Bestie Misteriose nella Città Meridionale?” domandò Mu Bingyun.


Ma Huo Poyun era troppo distratto dalle sue emozioni per risponderle.


……………………


In un batter d’occhio, passò un anno.


In effetti, fu un anno piuttosto tranquillo.


Il Regno del Brahma stava recuperando le forze dopo aver perso i tre Dei del Brahma per mano di Jie Yuan e dopo la fuga della Dea del Brahma. Non ci furono notizie particolarmente rilevanti riguardo a questo Regno, e anche Qianye Fantian non comparve mai in pubblico.


Tuttavia, girava voce che avessero già trovato dei nuovi successori per le Eredità dei tre Dei del Brahma.


Il Regno degli Dei Stellari continuò a mantenere un basso profilo, dato che erano sopravvissuti solo sei Dei Stellari e Xing Juekong era ancora disperso. Agli occhi di tutti, sarebbero state necessarie parecchie generazioni prima che il Regno degli Dei Stellari si riprendesse dal disastro dell’Infante Diabolico, ma solo i sei Dei Stellari sapevano… di non avere affatto un futuro, a meno che non ritrovassero la Ruota degli Dei Stellari. In confronto a un problema così grave, la scomparsa del loro Imperatore Divino era quasi insignificante.


Il Regno degli Dei Lunari era più silenzioso che mai. Si diceva che l’Imperatrice degli Dei Lunari stesse coltivando in isolamento e rifiutando ogni richiesta di udienza.


Il Regno dell’Eternità non aveva ancora riaperto i propri confini, dalla morte del Principe Ereditario.


Sembrava però che si stessero preparando a incoronare un nuovo Principe Ereditario, sebbene non avessero intenzione di non invitare nessun altro Reame Stellare alla cerimonia.


Nonostante l’incoronazione del nuovo Principe Ereditario fosse più rapida del previsto, nessuno rimase troppo sorpreso. Girava voce ormai da due o tre anni che l’Imperatore dell’Eternità avesse intenzione di abdicare, e la nomina del nuovo Principe Ereditario sembrava confermarlo. Inoltre, tutti capivano che quello fosse il modo migliore per l’Imperatore dell’Eternità per superare il prima possibile il lutto.


Tuttavia, fra i Reami Inferiori e Intermedi si stava diffondendo un’altra voce, senza che nessuno lo notasse.


“Ho sentito dire che il Regno dell’Eternità ultimamente ha inviato piuttosto spesso i suoi uomini al confine con la Regione Settentrionale. Non sto mentendo! La notizia si sta diffondendo dai Reami Stellari più a nord della Regione Orientale e della Regione Occidentale; in altre parole, da quelli più vicini alla Regione Settentrionale. Quindi, potrebbe essere vero.”


“Ho sentito dire anche che il Regno dell’Eternità vuole incoronare un nuovo Principe Ereditario prima del previsto perché l’Imperatore dell’Eternità ha intenzione di concentrarsi solamente ad attaccare la Regione Settentrionale e sterminare i Diavoli.”


“Ah? Ma perché dovrebbe farlo?”


“Ricordi quella voce che girava un anno fa? Quella proveniente dalla Regione Settentrionale? Sembrerebbe che l’Imperatore dell’Eternità avesse portato di nascosto Zhou Qingchen nella Regione Settentrionale per chissà quale motivo. Si diceva anche che Zhou Qingchen fosse stato ucciso là.”


“Un anno fa, quella voce sembrava semplicemente assurda, ma se consideriamo anche ciò che si è scoperto adesso… hsss!”


“Non può essere vero, no?”


“Zhou Qingchen è davvero morto nella Regione Settentrionale? E il Regno dell’Eternità ha chiuso i confini per tutto questo tempo per preparare la sua vendetta?”


“Zhou Qingchen era l’unico figlio della sola moglie dell’Imperatore dell’Eternità. Non sarebbe un’esagerazione dire che teneva a lui quanto alla sua stessa vita. Se Zhou Qinchen fosse stato davvero ucciso dai Diavoli, allora la reazione dell’Imperatore dell’Eternità non mi sorprenderebbe.”


“Quei dannati bastardi dei Diavoli avrebbero dovuto morire molto tempo fa, ma è difficile ucciderli se non escono dalla loro gabbia. Altrimenti, le tre Regioni Divine avrebbero unito le forze e li avrebbero sterminati già molto tempo fa.”


“In fin dei conti, queste sono solo voci. È una storia interessante, ma nient’altro.”


“Già. In ogni caso, quelli come noi non potrebbero mai capire quali siano le intenzioni del Regno dell’Eternità.”


Proprio come un anno prima, quelle “voci” si diffusero lentamente, ma raggiunsero molti, molti luoghi. Anche se ognuna era più assurda delle precedenti, e tutti le considerarono poco più che pettegolezzi, alcune di esse ricordavano vagamente quelle dell’anno prima… e in molti pensarono che sembrasse esserci un collegamento.


…………………….


Regione Settentrionale, Mare d’Ossa dell’Oscurità Eterna.


Si poteva vedere chiaramente l’antica Energia Yin che vorticava senza mai fermarsi in quel mondo oscuro.


Dopo un paio d’ore, ci fu un’esplosione, poi il silenzio calò di nuovo sul Mare d’Ossa.


Subito dopo, un uomo con indosso delle vesti nere a brandelli e dall’aura feroce emerse dal buio.


Rumble!


Non appena comparve nel cielo, le nuvole cominciarono a tremare dalla paura.


Perché il Diavolo temuto dalla stessa Legge dei Cieli era diventato ancora più forte.


Non appena i tre Antenati Yama a guardia dell’ingresso del Mare d’Ossa videro Yun Che, si inginocchiarono e gridarono: “Congratulazione, Padrone!”


Alle loro spalle, anche i Diavoli Yama si inginocchiarono e gridarono a gran voce: “Congratulazioni, Sua Maestà!”


Yun Che sollevò lentamente le mani. Fra le sue dita c’era dell'Energia Misteriosa Oscura più intensa e nera del solito, e sulle sue labbra c’era un sorriso minaccioso che sembrò congelare l’intero Distretto Imperiale.


Grazie all’Energia Yin del Mare d’Ossa, era riuscito a passare dall’ottavo livello del Divine Sovereign Realm al nono in solo un anno… e adesso, aveva raggiunto il decimo.


Lui e Chi Wuyao avevano promesso l’uno all’altra che quando lui fosse diventato un Divine Sovereign di decimo livello…


… avrebbero dato il via alla sua vendetta!


Quattro anni erano un periodo di tempo molto breve.


Ma per lui, erano già troppi.


Non poteva aspettare un solo secondo di più!
                                


                                



