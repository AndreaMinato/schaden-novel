---
weight: 1713
title: Capitolo 1713 – Nubi Oscure
pubDate: 2025-03-10T08:57:10.491Z
tags:
    - atg
---


Capitolo regolare, 0 in coda, 0/10 donazione


-Alstor






Grida fragorose si levarono in tutta la Regione Settentrionale, e innumerevoli aure oscure eruppero con rabbia e orgoglio. Poco alla volta, lo spazio stesso cominciò a tremare, facendo vorticare le nubi oscure nell’alto del cielo.


Yun Che sollevò lo sguardo e osservò quelle nuvole nere che tremavano e si agitavano. Alzò le mani verso l’alto, e la sua voce diabolica raggiunse ogni angolo della Regione Settentrionale: “Dato che io, il Sovrano dei Diavoli, ho ereditato il potere e la volontà di un’Imperatrice Diabolica, come potrei lasciare che questa terra oscura venga attaccata e umiliata?”


“Se non ci vendicheremo, i nostri discendenti saranno macchiati dalla vergogna per generazioni e generazioni.”


“Un milione di anni sono già troppi. Stavolta, la faremo pagare alla Regione Orientale! Pagheranno per l’umiliazione che ognuno di noi ha dovuto sopportare per un milione di anni!”


Nessuno avrebbe potuto disobbedire a Yun Che, ma in questo caso nessuno voleva disobbedirgli. La sua dichiarazione diabolica e incontrastata rimase profondamente impressa nell’animo di ogni abitante della Regione Settentrionale.


In quanto Sovrano dei Diavoli della Regione Settentrionale, le sue parole erano dichiarazioni ufficiali di tutta la Regione… Quella terra oscura, prigioniera e impotente da un milione di anni, aveva compiuto il suo primo passo contro il destino.


Dato che la Regione Settentrionale era rimasta isolata e in silenzio per un milione di anni, il mondo intero credeva che fosse destinata a rimanervi per sempre. I suoi stessi abitanti si erano rassegnati e l’avevano accettato. Che fossero abbastanza forti da ribellarsi oppure no, nel corso della loro lunga e tetra storia la semplice idea di farlo era scomparsa nel nulla.


Tuttavia, oltre quel silenzio, si nascondevano molte emozioni represse.


Se davvero la speranza fosse ricomparsa e si fossero trovati di fronte a un’opportunità di successo, sarebbe bastata una piccola scintilla a far divampare la loro rabbia e incendiare il loro animo.


E quando la rabbia soffocata e l’odio accumulatosi di generazione in generazione incontrarono finalmente la possibilità di spezzare le loro catene, e di cambiare il loro destino, la loro voglia di combattere e la loro sete di sangue esplosero con una violenza inimmaginabile.


Quel giorno, in quel momento, ogni singola parola della tonante voce diabolica del Sovrano dei Diavoli scrisse la storia della Regione Settentrionale. E i suoi innumerevoli abitanti divennero al tempo stesso testimoni e protagonisti di un momento storico.


……………………


Le proiezioni Profound scomparvero da tutta la Regione Settentrionale, ma tutti gli abitanti cui ribolliva il sangue nelle vene, impazienti di combattere, rimasero infervorati per parecchio tempo. Tutti corsero nei propri setta, Clan e famiglie… davanti alla possibilità di cambiare il loro destino, i rancori personali e le rivalità tra fazioni non avevano più alcuna importanza. Persino la morte non spaventava più nessuno.


Se fossero riusciti a cambiare il destino della Regione Settentrionale, già scritto da un milione di anni, anche sacrificandosi e pagando col proprio sangue, sicuramente quella gloria sarebbe stata trasmessa per sempre ai loro discendenti.


Nella Regione Sacra del Regno delle Anime Rubate, i membri dei vari Reami Stellari se ne andarono rapidamente. I tre Reami Sovrani guidarono i Reami Superiori, i quali si misero al comando di quelli Intermedi, che a loro volta organizzarono le forze degli Inferiori.


Sotto la guida della setta del proprio Realm King, ogni praticante del mistero della Regione Settentrionale disposto a combattere in quella guerra contro il fato cominciò ad avanzare verso sud, con grande slancio… la velocità con cui le truppe si mobilitarono fu surreale.


Tuttavia, nessuno di loro aveva dimenticato il loro più grande vantaggio: in caso di ritirata, sarebbero stati perfettamente al sicuro!


Chi non utilizzava l'Energia Misteriosa Oscura non poteva raggiungere il cuore della Regione Settentrionale, né sopravvivere a lungo nel suo territorio. Non importava l’esito di quell’attacco, avrebbero potuto ritirarsi in qualsiasi momento… inoltre, i parenti e i figli che desideravano proteggere non avrebbero dovuto preoccuparsi di restare vittime di quella grande guerra contro il destino.


Perciò, tutti coloro che volevano partecipare non avrebbero avuto né preoccupazioni né esitazione.


Ogni Reame Stellare della Regione Settentrionale venne travolto da una caotica tempesta di Energia Misteriosa, e il cielo stesso tremò leggermente. Ardenti di rabbia, erano sempre più impazienti di combattere, e la loro determinazione si diffuse in ogni angolo della Regione Settentrionale. Anziché calmarsi, le loro emozioni si infiammavano sempre più violentemente, crescendo di secondo in secondo.


Un milione di anni, avevano sopportato il loro destino per un intero milione di anni! Ma finalmente, l’oscurità eterna si sarebbe ribellata alla luce, dunque non c’era più motivo di continuare a sopportare in silenzio.


“Nella Regione Orientale si trovano novemila dei quarantamila Reami Stellari del Regno degli Dei. Fra questi, quasi cinquecento sono Reami Superiori. Anche tralasciando i Reami Sovrani e l’enorme quantità di Reami Intermedi, già solo i Reami Superiori sarebbero incredibilmente potenti se unissero le forze contro un nemico comune.”


La Regione Settentrionale tremava, mentre tutti i suoi Reami Stellari radunavano le forze. Intanto, nella Regione Sacra del Regno delle Anime Rubate, i leader della Regione stavano ultimando i preparativi e perfezionando la strategia.


“Quindi, la nostra prima mossa dovrà essere veloce. Non dovremo lasciare alla Regione Orientale il tempo di reagire, né di accorgersi d’essere in pericolo.” Continuò Qianye Ying’er: “I tre Reami Superiori più potenti della Regione Orientale sono il Regno del Sacro Universo, il Regno Luce di Gemma e il Regno del Cielo Velato.”


“Il Regno del Sacro Universo, in particolare, può contare su un Divine Master di nono livello, Luo Guxie, uno di ottavo livello, Luo Shangchen, e uno di settimo livello, Luo Changsheng. Anche il Regno stesso ha un esercito molto potente e una grande quantità di risorse. Escludendo i Reami Sovrani, è la più grande minaccia che affronteremo.”


“Inoltre, i tremila anni trascorsi nella Perla dell’Eternità da molti giovani della Regione Orientale hanno aggiunto alle sue fila diciannove nuovi Divine Master e oltre settecento Divine Sovereign. Umpf! Quella spazzatura non ha mosso un dito durante la Calamità Cremisi, ma adesso sono un ostacolo sulla nostra strada.”


“Se li affrontassimo in uno scontro diretto, ovviamente non saremmo alla loro altezza.” Il meraviglioso volto di Chi Wuyao era totalmente privo di preoccupazione.


“La nostra prima mossa non sarà distruggere il loro esercito, ma… distruggere la loro fede.”


“Quindi, cos’hai in mente di fare?” Qianye Ying’er le lanciò un’occhiata: “Il piano è sempre lo stesso?”


“No.” Chi Wuyao sorrise leggermente: “Limitarsi a mostrare la proiezione di una pietra misteriosa dell’Immagine è un metodo troppo lento e troppo poco efficace. Un annuncio diretto è il più rapido ed efficiente.”


Distese un dito, e osservò un piccolo bagliore sulla punta delle sue dita, socchiudendo lievemente gli occhi: “Il cuore degli umani è facile da ingannare e manipolare, quando ‘vedono qualcosa coi propri occhi’… vero?”


L’oscurità della Regione Settentrionale divenne più violenta e, se i distanti Reami Stellari delle altre Regioni avessero osservato in quella direzione, avrebbero visto numerose file di ombre scure muoversi nello spazio quasi vuoto, verso il confine con le altre Regioni Divine.


A causa dell'Energia Misteriosa Oscura che la isolava e la scarsità di informazioni, la Regione Settentrionale sembrò a tutti tranquilla come sempre.


……….


Regno della Canzone Glaciale, il Reame Stellare della Regione Orientale più vicino al confine con quella Settentrionale.


Dopo che la rivolta di Bestie Misteriose a sud si era conclusa con la resa e sottomissione del terrorizzato Qilin di Ghiaccio della Neve Azzurra, tutte le Bestie Misteriose si erano fatte particolarmente remissive e mansuete, senza il coraggio di causare alcun problema.


Sembrava che qualcosa le avesse spaventate a morte.


In quei giorni, Mu Bingyun visitava spesso il Lago del Ghiaccio Infernale e raccontava gli eventi più recenti alla tomba di sua sorella. Quel giorno aveva fatto lo stesso, ma proprio quando stava per andarsene, sentì improvvisamente un’esplosione molto distante e ovattata.


Si voltò di scatto nella direzione da cui proveniva il boato, e le sue pupille di ghiaccio si contrassero leggermente.


Non sapeva quando fosse successo, ma il cielo a nord era diventato scuro come il crepuscolo.


E l’oscurità continuò ad avanzare, come se volesse inghiottire l’intera volta celeste, emanando una pressione soffocante.


Innumerevoli praticanti del mistero nei Reami Stellari più a nord della Regione Orientale si voltarono nella stessa direzione. Quello spettacolo terrificante era l’effetto di una forza diabolica senza pari.


“Cosa… cos’è quello!?”


“Possibile che sia solo l’Oscurità rilasciata normalmente dalla Regione Settentrionale?”


“Aspettate! È una… proiezione Profound?”


Dall’Oscurità che permeava il cielo a nord emerse lentamente l’immagine di una porzione della Regione Settentrionale. Fra le sue stelle, vorticavano gli innumerevoli frammenti di un Reame Stellare, il che faceva capire che fosse stato completamente distrutto.


“Divina Regione Orientale, Regno dell’Eternità!” una voce cupa, profonda e infuriata raggiunse ogni angolo dei Reami Stellari a nord della Regione Orientale. Era la voce dell’Imperatore Yama, Yan Tianxiao, nella quale aveva infuso tutta la sua forza misteriosa da Imperatore Divino, e percorse all’istante milioni di chilometri: “Regno dell’Eternità! Siete un Reame Sovrano della Regione Orientale, eppure avete usato il potere del Calderone del Grande Vuoto per distruggere tre innocenti Reami Inferiori della mia Regione Settentrionale, solo per rancore personale!”


“Questo crimine è imperdonabile!”


Gli abitanti della Regione Orientale che stavano guardando verso nord rimasero scioccati. Subito dopo, l’immagine nella proiezione Profound cambiò, mostrando il Calderone del Grande Vuoto nel mezzo del cielo della Regione Settentrionale… per qualche istante, tutti rimasero in assoluto silenzio, poi tutti si destarono da quella sorta di trance e cominciarono a registrare con le loro pietre misteriose dell’Immagine quella scena e quella voce.


“La mia Regione Settentrionale ha sempre accettato di restare confinata nell’Oscurità, fin da tempo immemore, ma credete davvero di poterci umiliare come vi pare e piace!?”


L’immagine nella proiezione Profound cambiò di nuovo. Stavolta, mostrò Zhou Xuzi e Zhou Qingchen all’interno della Regione Settentrionale. Tuttavia, non venne rivelato il motivo per cui si trovavano lì.


Comunque, il semplice fatto che l’Imperatore dell’Eternità si fosse recato nella Regione Settentrionale avrebbe causato grande scompiglio.


La scena cambiò di nuovo, e venne mostrato l’Imperatore dell’Eternità che fuggiva insieme all’Onorevole Tai Yu, giurando con parole velenose che avrebbe raccolto tutte le forze del Regno dell’Eternità e dell’intero Regno degli Dei, pur di distruggere la Regione Settentrionale.


Ogni parola di quella crudele promessa era pregna di odio, tanto che chi la sentì dubitò che quello fosse davvero l’Imperatore dell’Eternità… che, agli occhi del mondo, era l’Imperatore Divino più gentile e pacato, imparziale e magnanimo quanto un santo.


“Imperatore dell’Eternità Zhou Xuzi, a nome del mio Sovrano dei Diavoli, a nome dell’intera Regione Settentrionale, ti ordino di toglierti la vita entro sette giorni per espiare i tuoi crimini nei nostri confronti! Altrimenti, la rabbia che è esplosa nella nostra Regione Settentrionale… verrà placata solo quando ci saremo vendicati diecimila volti del tuo Regno dell’Eternità e dell’intera Regione Orientale!”


Quando Yan Tianxiao finì la sua dichiarazione, l’Oscurità e l’aura diabolica nel cielo a nord si ritrassero rapidamente.


Tuttavia, quelle immagini e quelle parole avevano marchiato a fuoco la mente di molti abitanti della Regione Orientale, che rimasero a lungo sbalorditi.


Dato che quelli erano i Reami Stellari più vicini al confine con la Regione Settentrionale, spesso intercettavano qualche Diavolo che fuggiva da essa per un motivo o per l’altro. Li uccidevano sempre a vista, ed erano orgogliosi di farlo.


In molti Reami Stellari, chi uccideva molti Diavoli era considerato un eroe, e poteva vantarsene a vita.


Ma quella era la prima volta che ricevevano un messaggio dalla Regione Settentrionale, per di più con una proiezione Profound così grande!


E le notizie che erano state rivelate erano sconvolgenti, al punto che molti di loro rimasero così scioccati da tremare senza controllo dalla testa ai piedi.


Esatto, erano notizie sconvolgenti, ma non preoccupanti.


Una minaccia dalla Regione Settentrionale?


Ma la Regione Settentrionale che razza di minacce poteva fare? Al massimo, qualche Diavolo avrebbe oltrepassato il confine, e loro li avrebbero uccisi tutti, guadagnando una gloria ancora maggiore.


Quella dichiarazione, che gli abitanti al confine della Regione Orientale avevano visto e sentito di persona, fu come un fulmine a ciel sereno e si fece rapidamente strada in tutta la Regione… raggiungendo persino la Regione Occidentale e quella Meridionale.


Ovunque passasse, lasciava segni indelebili.


Quella faccenda, sommata alle precedenti voci considerate poco più che pettegolezzi e alle innumerevoli ipotesi, accese discussioni in tutta la Regione Orientale.


“A quanto pare, l’Imperatore dell’Eternità era davvero andato nella Regione Settentrionale insieme al Principe Ereditario… allora, tutte quelle voci erano vere!”


“Beh, nelle voci c’è sempre un fondo di verità! E poi, quelle provenivano da nord, quindi sono sempre stato sicuro che fossero vere!”


“Quindi, il Principe Ereditario del Regno dell’Eternità è davvero morto nella Regione Settentrionale?”


“Il Principe Ereditario del Regno dell’Eternità? Morto per un incidente durante la coltivazione? Quando hanno comunicato quella notizia ridicola, quasi nessuno ci ha creduto! Allora tutte quelle voci erano vere!”


“Quel gigantesco calderone bianco nelle immagini è proprio il Calderone del Grande Vuoto del Regno dell’Eternità! Quindi, il Principe Ereditario dev’essere morto nella Regione Settentrionale. Ecco perché l’Imperatore dell’Eternità ha usato i poteri dimensionali del Calderone per distruggere tre Reami Stellari della Regione Settentrionale, uno dopo l’altro, in preda all’ira!”


“Non importa perché l’Imperatore dell’Eternità e suo figlio fossero nella Regione Settentrionale. L’Imperatore dell’Eternità ha sempre odiato quei dannati diavoli, quindi non può assolutamente averli incontrati per avidità o interessi personali. Comunque, nessuno può sopportare che gli assassini del proprio figlio la passino liscia, e Zhou Qingchen era l’unico figlio della prima moglie dell’Imperatore dell’Eternità. Non importa quanto sia magnanimo e composto, non potrà mai dimenticare questo debito. Capisco perché abbia fatto ciò che ha fatto.”


“La Regione Settentrionale ha detto davvero che quei tre Reami Stellari erano innocenti? Hahahahaha, che idiozia! Quei maledetti Diavoli avrebbero dovuto essere sterminati molto tempo fa, eppure hanno davvero il coraggio di dire d’essere innocenti? Se non fosse per l'Energia Misteriosa Oscura che ci impedisce di entrare nella Regione Settentrionale, li avremmo già massacrati tutti da anni!”


“Quei tre Reami Stellari sono stati ridotti in polvere! Come c’era da aspettarsi dal Regno dell’Eternità. Neppure l’Oscurità della Regione Settentrionale può fermare la furia dei Reami Sovrani della nostra Regione Orientale!”


“Vogliono davvero che l’Imperatore dell’Eternità si tolga la vita per espiare i suoi peccati? Hahahaha… questa è la barzelletta più divertente che abbia mai sentito in vita mia, hahahahahaha!”


“Hsss… le grida dell’Imperatore dell’Eternità erano davvero piene di rabbia. A quanto pare, le voci sul reale motivo per cui hanno scelto così presto un nuovo Principe Ereditario sono vere, si stanno davvero preparando ad attaccare la Regione Settentrionale.”


“Quei miseri diavoli rimarrebbero mezzi invalidi subito dopo aver messo piede fuori dalla Regione Settentrionale. Posso sopportare che se ne stiano ubbidientemente nascosti nella loro tana, ma adesso hanno il coraggio di ringhiare al Regno dell’Eternità e alla nostra Regione Orientale!?”


“E cos’altro potrebbero fare? In fondo, resteranno per sempre imprigionati nella loro patetica gabbia, quindi non possono fare altro che abbaiare.”


………………


In un paio di giorni, in ogni angolo della Regione Oreintale si diffuse la notizia che l’Imperatore dell’Eternità aveva utilizzato il Calderone del Grande Vuoto per entrare nella Regione Settentrionale e distruggere tre Reami Stellari in preda alla rabbia, dopo aver giurato che avrebbe sterminato tutti i Diavoli per vendicare suo figlio, che vi era davvero morto.


Inoltre, non erano semplici voci. C’erano varie registrazioni della dichiarazione della Regione Settentrionale, erano prove inoppugnabili. Sia il Calderone del Grande Vuoto, sia l’Imperatore dell’Eternità e suo figlio che entravano nella Regione Settentrionale, sia il suo velenoso giuramento di vendetta, sia la distruzione dei tre Reami Stellari… era tutto inconfondibile.


Nessuno dubitò minimamente che quelle notizie fossero reali.


Suscitarono stupore, incredulità, a volte persino entusiasmo e gioia, oltre che innumerevoli ipotesi, ma nessuno prestò la minima attenzione alla voce oscura e minacciosa che aveva accompagnato la proiezione Profound.


La Regione Settentrionale era isolata da un milione di anni e stava lentamente decadendo, al punto che persino i più deboli praticanti del mistero delle altre tre Regioni la trovavano patetica, dunque quella minaccia, simile al ringhio di un cane alla catena… poteva davvero essere considerata una minaccia?


Quando quella notizia straordinaria si diffuse, tutti i Reami Stellari della Regione Orientale cominciarono a discutere accesamente, del tutto inconsapevoli dell’ombra oscura che si stava già avvicinando.
                                


                                



