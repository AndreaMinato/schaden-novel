---
weight: 1716
title: Capitolo 1716 – L’Invasione dell’Oscurità
pubDate: 2025-03-10T08:57:10.491Z
tags:
    - atg
---


Capitolo regolare, 0 in coda, 0/10 donazione


-Alstor






Qianye Ying’er non rispose immediatamente. Al contrario, disse a bassa voce: “Tu non c’eri quando abbiamo congedato l’Imperatrice Diabolica Colpo Celeste Nemesi dei Diavoli alla Parete del Caos Primordiale, quindi probabilmente non sai chi è stato davvero a far perdere il controllo all’Oscurità di Yun Che, riducendolo in condizioni così disperate.”


Chi Wuyao: “…”


“È stato l’Imperatore del Drago.” Lo sguardo di Qianye Ying’er si fece cupo: “Zhou Xuzi scaraventò l’Infante Diabolico fuori dal Caos Primordiale un istante prima che la Crepa Cremisi si richiudesse. Yun Che era infuriato, ma l’Imperatore del Mare Meridionale e Qianye Fantian sfruttarono l’occasione per ostacolarlo.”


“Eppure, solo questo non sarebbe bastato a far sprofondare Yun Che nella disperazione. Dopotutto, aveva appena salvato l’universo, quindi tutti gli dovevano la vita. Il rispettato e prestigioso Imperatore del Drago aveva sempre stimato Yun Che, e all’Assemblea Profound God aveva persino dichiarato di volerlo adottare. Ed era stato sempre il Regno del Dio Drago ad accogliere Yun Che e a salvarlo, mentre era sotto l’effetto del mio Marchio Spirituale del Suicidio.”


“Gli sarebbe bastato farsi avanti e difendere Yun Che, e tutto si sarebbe risolto.”


“Ma l’Imperatore del Drago non solo non difese Yun Che, ma lo accusò a sua volta. Fece pressione su tutti i presenti affinché non si schierassero dalla sua parte, e lo condannò con crudeltà ancora maggiore di quella dell’Imperatore del Mare Meridionale e di Qianye Fantian.”


“Dato che l’Imperatore del Drago, l’Imperatore Divino più potente dell’universo, si era schierato contro Yun Che, tutti gli altri Imperatori Divini e Realm King furono costretti a fare lo stesso. In preda alla rabbia, Yun Che attivò senza rendersene conto il sigillo della Calamità dell’Oscurità Eterna che l’Imperatrice Diabolica gli aveva lasciato. l'Energia Misteriosa Oscura cominciò a sgorgare dalle sue Vene Misterioses, così tutti ebbero immediatamente una scusa per ucciderlo, spingendolo a un passo dalla tragedia.”


Qianye Ying’er divenne scura in volto: “Al momento, rimasi confusa dall’improvviso cambio di posizione dell’Imperatore del Drago nei confronti di Yun Che. E per molto tempo, rimase un mistero. Sono sicura che chiunque sapesse quanto l’Imperatore del Drago ammirava Yun Che sia rimasto altrettanto scioccato.”


“…” Chi Wuyao inarcò le sopracciglia, ma rimase in silenzio.


In effetti, non era presente quando Yun Che aveva perso il controllo della sua Energia Misteriosa Oscura, al confine del Caos Primordiale.


E anche a sferrare il colpo fatale a Mu Xuanyin era stato proprio l’Imperatore del Drago.


Ora che ci pensava, la ferocia con cui l’Imperatore del Drago aveva attaccato era in contrasto con la sua personalità. Soprattutto dal momento che era famoso per essere orgoglioso e distaccato dal mondo, nei cui sciocchi litigi non si degnava d’immischiarsi.


“Tuttavia, dopo il nostro incontro nella Regione Settentrionale, Yun Che si è lasciato sfuggire per sbaglio un segreto mentre era con me,” continuò Qianye Ying’er: “È stato a letto con la Regina del Drago.”


“…!” Le sopracciglia di Chi Wuyao tremarono visibilmente: “Cos’hai detto!?”


“Quell’uomo è peggio di un animale, è davvero capace di tutto.” Commentò con disprezzo Qianye Ying’er.


Chi Wuyao per qualche secondo non seppe cosa pensare, ma poi corrugò la fronte e si ricordò improvvisamente delle frivole domande che aveva posto a Yun Che durante il loro incontro con l’Imperatore dell’Eternità. In quell’occasione, Yun Che le aveva permesso di controllare temporaneamente la sua anima, così Chi Wuyao aveva sfruttato l’occasione per togliersi qualche curiosità.


“Quindi, chi credi che sia la donna più bella che hai mai incontrato?”


La risposta di Yun Che era stata semplicemente: “Shen Xi”.


Sul momento, non aveva prestato molta attenzione alla questione, e lo aveva persino preso in giro. Dopotutto, tutti sapevano che la Dea e la Regina del Drago erano le due donne più belle di quell’Era. Inoltre, non era poi così strano che avesse visto il reale aspetto della Regina del Drago, siccome lei gli aveva permesso di restare nella Terra Proibita del Samsara, perciò Chi Wuyao non era rimasta affatto sorpresa da quella risposta.


“Quell’… animale!” Chi Wuyao inspirò, e il suo petto si inarcò attraentemente: “Ha osato persino profanare una donna sposata! Che, per di più, è moglie dell’Imperatore del Drago! La Regina del Drago, a cui deve la vita!”


Era incredibilmente scioccata, e anche piuttosto delusa.


“No,” rispose a bassa voce Qianye Ying’er: “Temo che la questione non sia così semplice. Perché Yun Che ha sottolineato questo dettaglio molte volte, parlando con me, spesso anche arrabbiandosi.”


“Lei è Shen Xi, non la Regina del Drago.”


“…” Chi Wuyao si accigliò visibilmente.


“Anche se Yun Che è un vero pervertito, lussurioso fin nelle ossa, è anche fin troppo leale e rispettoso nei confronti dei suoi amici.” Lo “lodò” Qianye Ying’er, con un’espressione indifferente.


“All’epoca, era in debito con l’Imperatore del Drago, quindi se Shen Xi fosse stata davvero sua moglie, sono certa che non avrebbe mai osato sfiorarla.”


La bellezza celestiale di Shen Xi avrebbe fatto breccia nella forza di volontà di qualunque uomo in un solo istante, facendogli dimenticare qualsiasi amicizia o senso etico… tuttavia, Qianye Ying’er era sicura che Yun Che, per quanto estremamente lascivo, non avrebbe comunque ceduto. E la sua convinzione non era infondata.


Perché quando era schiava di Yun Che, lui non l’aveva sfiorata neppure una volta, per rispetto nei confronti di Xia Qingyue e di Jasmine.


“Quindi, questo significa che…” mormorò fra sé e sé Chi Wuyao: “Shen Xi non è la Regina del Drago. Forse… è davvero così.”


Lei conosceva Yun Che molto meglio di Qianye Ying’er. In effetti, non avrebbe mai toccato la moglie di qualcuno con cui fosse un debito, per nessun motivo al mondo. Inoltre, era comprensibile che ora non riuscisse a mantenere la calma quando qualcuno parlava di Shen Xi.


Qianye Ying’er riprese: “All’inizio, lo trovavo divertente, quindi prendevo spesso in giro Shen Xi, dicendo che è una troia che si finge così pura e innocente ma in realtà è una pervertita senza dignità. Ma dopo aver visto Yun Che infuriarsi così tante volte per le mie parole, ho cominciato ad avere un sospetto molto interessante…”


“Forse, la cosiddetta Regina del Drago non è mai esistita. Forse, questo titolo è sempre stata una ridicola farsa che l’Imperatore del Drago ha usato per mentire al resto del mondo, e soprattutto a sé stesso!”


Lo sguardo di Chi Wuyao si fece gelido. Non le sembrava affatto scioccante o ridicolo. Al contrario, stava riflettendo su quali pericoli si sarebbero nascosti nel loro futuro, se quell’ipotesi fosse stata corretta.


“E non hai mai chiesto conferma a Yun Che?” domandò con cautela Chi Wuyao.


“Sì, ma non è servito a nulla.” Qianye Ying’er scosse la testa: “Gliel’ho chiesto molte volte, ma non ha mai accettato di parlarmi di Shen Xi. Anzi, ogni volta che glielo chiedo, si infuria immediatamente.”


“…” Chi Wuyao mormorò qualcosa di incomprensibile, poi riprese: “I draghi sono lussuriosi per natura, ma il mondo intero sa che l’Imperatore del Drago ama profondamente la Regina del Drago, al punto che per centinaia di migliaia di anni non ha mai avuto legami con altre donne, né tantomeno relazioni sessuali. La sua fedeltà è dimostrazione del suo amore per lei, e tutti l’hanno sempre lodato per questo.”


“Tuttavia, se Shen Xi non è mai stata sua moglie, e la Regina del Drago non è mai esistita davvero, allora significa che lui è rimasto solo per tutti questi anni in nome di un amore non corrisposto.”


“Quindi, il suo amore per Shen Xi non è semplicemente ‘profondo’, ha già superato la definizione di ‘amore’… a dire il vero, è anche piuttosto spaventoso.”


L’espressione di Chi Wuyao divenne più seria: “E se davvero è così ossessionato da Shen Xi, se avesse scoperto che è stata profanata da qualcun altro, per di più da un umano di poco più di trent’anni…”


Chi Wuyao non finì la frase. In effetti, riusciva a malapena a immaginare quanto dovesse essere invidioso e geloso nei confronti di Yun Che l’Imperatore del Drago, se tutto questo era vero.


Ma se effettivamente tutte quelle ipotesi fossero state corrette… allora il suo cambio d’atteggiamento nei confronti di Yun Che sarebbe stato comprensibile.


Quindi…


Chi Wuyao capì improvvisamente perché Qianye Ying’er sembrava così spaventata e allarmata, in quel momento.


“Temi che l’Imperatore del Drago possa intervenire?” domandò Chi Wuyao.


Agli occhi di tutti, era stato il Regno dell’Eternità a provocare la Regione Settentrionale. La Regione Occidentale e quella Meridionale non avevano alcun motivo per cui intervenire nella guerra. Sarebbero rimasti a osservare da lontano, ignorando le suppliche della Regione Orientale… non avevano motivi per cui temere che il conflitto li raggiungesse.


Perché la Regione Orientale sarebbe sicuramente riuscita a occuparsi di un pugno di Diavoli fuggiti dalla loro gabbia in cerca della morte.


E quando loro avrebbero attaccato e conquistato l’intera Regione Orientale, sarebbe stato troppo tardi perché potessero intervenire.


Tuttavia, se le loro ipotesi riguardo all’Imperatore del Drago e a Shen Xi erano corrette, allora quando l’Imperatore del Drago avrebbe saputo che Yun Che era uscito dalla Regione Settentrionale, forse… anzi, sicuramente avrebbe attaccato!


Non gli sarebbe importato nulla delle cause della guerra, né degli screzi fra le varie Regioni. Avrebbe attaccato semplicemente perché… odiava Yun Che e desiderava ardentemente ucciderlo, oltre ogni possibile immaginazione.


“Esatto,” rispose piano Qianye Ying’er. Fece un piccolo sospiro, poi continuò: “Spero che queste siano solo congetture senza fondamento. Comunque, è più plausibile che Yun Che si sia semplicemente comportato da animale pervertito, piuttosto che il titolo di Regina del Drago sia solo una farsa durata duecentomila anni.”


Qianye Ying’er ogni tanto rifletteva sulla questione, ma alla fine aveva sempre trovato più interessante e divertente deridere Shen Xi. Dopotutto, le aveva sempre fatto molto piacere.


Ma ora, tutti erano concentrati solamente sulla guerra e sulla vendetta della Regione Settentrionale ai danni di quella Orientale, dunque non poteva perdere tempo con quelle sciocchezze.


Tuttavia, mentre rifletteva sui più grandi pericoli che avrebbero potuto incontrare, le sue ipotesi riguardo Shen Xi e Yun Che le erano tornate subito in mente, facendole correre un brivido lungo la schiena.


“Dobbiamo assolutamente chiarire questa faccenda con Yun Che, a qualsiasi costo, subito!”


Qianye Ying’er stava per andarsene, ma Chi Wuyao la afferrò per un polso.


“Non è necessario.” disse Chi Wuyao. La sua espressione stupita era scomparsa, e il suo tono era molto più composto di prima.


Qianye Ying’er: “???”


Chi Wuyao si voltò verso Yun Che, piuttosto distante da loro due. Poi, spiegò senza fretta: “Possiamo solo immaginare le possibili conseguenze di ciò che ha fatto Yun Che, ma lui sa molto bene quanto sia pericoloso l’Imperatore del Drago.”


“Inoltre, la persona che meno di chiunque altro può tollerare che vengano commessi degli errori nel corso di questa vendetta è proprio Yun Che. Eppure, non ha mai accennato a questa variabile potenzialmente così vitale.”


Qianye Ying’er aggrottò la fronte: “Cosa intendi dire?”


“Intendo dire che ci stiamo preoccupando troppo senza motivo,” rispose Chi Wuyao: “Oppure, che…”


Anche se molto probabilmente l’Imperatore del Drago odiava Yun Che con tutto il cuore, anche Yun Che lo odiava altrettanto intensamente!


Se l’Imperatore del Drago avesse scoperto che Yun Che era tornato nella Regione Orientale, molto probabilmente avrebbe guidato personalmente il suo esercito per dargli la caccia.


Ma anche Yun Che, che a quel punto avrebbe dichiarato ufficialmente guerra al mondo intero, sarebbe stato impaziente… di uccidere l’Imperatore del Drago!


A qualsiasi costo!


I suoi occhi affascinanti divennero più velati, mentre fissava Yun Che, silenzioso e minaccioso. Sospirò con amarezza, poi disse: “A quanto pare, ci nasconde più segreti di quanti credessimo. Ah, gli uomini quando diventano grandi trovano sempre il modo di deluderci.”


Qianye Ying’er: “…”


“Dato che è così riluttante a parlare di Shen Xi, non costringiamolo.” Disse tranquillamente Chi Wuyao: “Tuttavia, dovremo stare il più attenti possibile a ciò che accade nel Regno del Dio Drago.”


In quell’istante, una donna emerse lentamente dall’oscurità e si inchinò verso Chi Wuyao: “Maestra, ho completato la mia missione nella Regione Meridionale.”


“Qualcuno ha percepito la tua presenza?” domandò Chi Wuyao.


Hua Jin esitò per una frazione di secondo, poi rispose: “No. L’Imperatore del Mare Meridionale si stava rilassando nel suo harem da qualche giorno, quindi per me è stato molto più facile del previsto muovermi senza essere scoperta.”


“Ottimo.” Chi Wuyao sorrise leggermente: “Sei sempre davvero brava, mia cara Jin’er. Soltanto tu avresti potuto raggiungere la Regione Meridionale e tornare qui così velocemente senza lasciare tracce.”


“A proposito,” disse, voltandosi verso Qianye Ying’er: “Posso sapere esattamente quali misteriosi segreti conteneva quel cristallo spirituale?”


Qianye Ying’er incrociò le braccia sotto ai seni e rispose con indifferenza: “C’era un segreto che è meglio tu non scopra mai. Ti basta sapere che il cosiddetto ‘Imperatore Divino più potente della Regione Meridionale’ è sempre stato un cane molto utile, fra le mie mani.”


“Lo è sempre stato in passato, lo è ancora adesso… e in futuro continuerà a esserlo!”


Dopo aver finito di parlare, non diede a Chi Wuyao l’opportunità di indagare ulteriormente. Scomparve all’istante e ricomparve accanto a Yun Che, molto lontano. Tuttavia, non gli chiese nulla riguardo all’Imperatore del Drago e a Shen Xi.


Chi Wuyao si accigliò all’improvviso e guardò Hua Jin dall’alto in basso: “Hua Jin, sei stata scoperta?”


Chi Wuyao conosceva fin troppo bene le sue nove Streghe. Aveva notato chiaramente la breve esitazione di Hua Jin.


Hua Jin rimase in silenzio qualche secondo, ma alla fine scosse la testa: “No, credo di no. Tuttavia… mentre mi avvicinavo al palazzo dell’harem dell’Imperatore del Mare Meridionale, per qualche secondo ho avuto la vaga sensazione che qualcuno mi stesse osservando.”


“Oh?”


“In ogni caso, l’Imperatore del Mare Meridionale ha ricevuto il cristallo spirituale, come avevamo pianificato. E la sua Percezione Spirituale non ha raggiunto nessuno dei punti in cui mi sono nascosta. Quindi, forse era solo… la mia immaginazione.”


Hua Jin disse a voce molto bassa le parole “la mia immaginazione”. Infatti, Chi Wuyao aveva instillato a tutte le sue Streghe che al mondo c’erano due cose di cui non si dovevano fidare mai e poi mai: la prima erano gli uomini, e la seconda la propria immaginazione, quando si credeva di aver commesso un errore.


Chi Wuyao mormorò qualcosa fra sé e sé. Poi, diede a Hua Jin una risposta breve e affettuosa: “Allora, non ci sono problemi. Puoi andare.”


Quelle dieci diaboliche lame di Oscurità stavano scivolando sempre più vicino alla Regione Orientale.


Centomila gigantesche Arche Profound da Guerra e milioni di altre più piccole, di ogni tipo, le seguivano da molto vicino. Ricoprirono l’intero cielo, al confine della Regione Settentrionale, emanando una sconfinata aura oscura.


Quando la prima ondata di lame diaboliche avrebbe trafitto la Regione Orientale, non ci sarebbe più stato bisogno di nascondersi.


Chi Wuyao non raggiunse Yun Che. Tuttavia, si ricordò improvvisamente della sensazione che aveva provato quando avevano incontrato l’Imperatore dell’Eternità qualche anno prima. Era durata un solo istante, ma si era sentita come se qualcuno la stesse spiando. Alla fine, però, anche lei aveva finito per scrollarsela di dosso, convincendosi che fosse stata solo la sua immaginazione.


“…” Rimase in silenzio per molto tempo.


………….


Al confine nord della Regione Orientale, un’ombra comparve improvvisamente nei cieli al di sopra dei dieci Reami Stellari più vicini alla Regione Settentrionale, eccetto il Regno della Canzone Glaciale.


A prima vista, sembrava che un gigantesco buco nero si stesse espandendo nella volta celeste.


“Cos’è… quello?”


Innumerevoli praticanti del mistero sollevarono lo sguardo al cielo, verso nord, scioccati da ciò che videro… quel buco nero si stava avvicinando sempre di più, crescendo secondo dopo secondo. Cominciarono persino a distinguere le sagome di molte persone che sfrecciavano fuori da quell’ombra gigantesca, così tante da sembrare uno sciame di locuste.


“Dia… Diavoli!!”


Un gigantesco esercito di Diavoli si stava dirigendo verso di loro, più grande di ogni altro che avessero mai visto in vita loro!


Prima ancora che il primo praticante del mistero ptoesse gridare, una sagoma nera cadde attraverso le nuvole e atterrò violentemente. Quell’uomo era avvolto da una terrificante aura diabolica, che avrebbe potuto far tremare il cielo e i mari… era il capo dei Sovrani Celesti della Regione Settentrionale, il comandante delle dieci “lame diaboliche”, Tian Guhu!


Il potere oscuro dei Diavoli Yama si condensò all’interno della Spada Imperiale Celeste, con cui sferrò un fendente spietato.


Rumble ––––––––


Di fronte alla potenza sconfinata di un Divine Master di alto livello, i Reami Intermedi sembravano fragili e impotenti. Con un solo attacco, aveva seminato una terribile devastazione, stroncando all’istante un numero incalcolabile di vite.


Tian Guhu aveva sferrato il primo colpo della vendetta della Regione Settentrionale, il primo colpo della loro invasione, il segnale per dare il via alla guerra. Soltanto grazie a quel singolo istante di euforia e liberazione, Tian Guhu si sentì come se non avesse più alcun rimpianto in vita sua.


“Figli dell’Oscurità.” Puntò la sua spada verso il basso, osservando la folla terrorizzata che cercava di sfuggire alla sua ira gridando senza sosta: “Vendicatevi quanto più possibile, anche a costo di sacrificare il vostro sangue e la vostra vita!”


Non appena diede l’ordine, cominciò l’orribile e sanguinoso primo atto di quella battaglia. Nel frattempo, mantenne lo sguardo fisso verso sud, sfrecciando verso il cuore di quel Reame Stellare per conquistarlo da solo – verso la setta del Realm King.


………….


[Mars: La narrazione delle battaglie su vasta scala nei Reami Stellari verrà piuttosto semplificata, mi concentrerò più sull’esito e sulle conseguenze che sullo svolgimento. E i capitoli successivi si concentreranno soprattutto sulle battaglie dei personaggi principali… sì, credo che farò così]
                                


                                



