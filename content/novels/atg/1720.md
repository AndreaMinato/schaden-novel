---
weight: 17200
title: Capitolo 1720 – Eternità Insanguinata (2)
pubDate: 2025-03-10T08:57:10.492Z
tags:
    - atg
---


Capitolo regolare, 0 in coda, 0/10 donazione


-Alstor


Regno degli Dei Lunari, Città della Luna Divina.


Xia Qingyue era appena tornata dal Regno dell’Eternità. Non appena mise piede nella Città della Luna Divina, capì che qualcosa non andava.


Molte delle Guardie Lunari si stavano sparpagliando, accorrendo ai confini del Regno degli Dei Lunari.


“Cosa succede?” domandò a bassa voce Xia Qingyue, aggrottando la fronte con preoccupazione.


La voce dell’Imperatrice Divina fece paralizzare l’intera Città della Luna Divina. Yao Yue, Lian Yue e Jin Yue giunsero rapidamente davanti a Xia Qingyue. Lian Yue le rispose, agitata: “Maestra, Shui Meiyin… non è più nella Prigione della Luna!”


“!?” Lo sguardo di Xia Qingyue divenne immediatamente freddo come il ghiaccio. Si voltò di scatto verso Jin Yue e le disse: “Jin Yue! Non ti avevo ordinato di sorvegliarla personalmente!?”


Jin Yue si inchinò e le rispose, in preda al panico: “Maestra, dopo che lei me l’ha ordinato, sono andata subito alla Prigione della Luna. Ma quando sono arrivata nel suo piano più profondo, ho scoperto che… che Shui Meiyin era scomparsa senza lasciare traccia.”


“Quindi, mi stai dicendo che Shui Meiyin sarebbe scappata già da parecchio tempo?” Xia Qingyue si voltò di scatto e gridò un nome: “Hengzhi!”


Un uomo alto, con un’armatura argentata, la raggiunse di corsa. Si inginocchiò e la salutò: “Porgo i miei saluti all’Imperatrice.”


Yue Hengzhi, il comandante delle Guardie Lunari della Prigione della Luna.


“Sono passati sei mesi dall’ultima volta che ho visitato personalmente la Prigione della Luna. In questi sei mesi, qualcuno ha infranto con la forza le trentanove Barriere in fondo alla Prigione della Luna?” domandò Xia Qingyue, guardandolo dall’alto in basso.


Yue Hengzhi rispose senza esitare: “Assolutamente no. Se qualcuno avesse sferrato un attacco in fondo alla Prigione della Luna, anche molto debole, l’avrei sicuramente percepito. Inoltre, l’unica persona ad aver mai abbassato le trentanove barriere, negli ultimi sei mesi è…”


Lanciò un’occhiata a Jin Yue, poi il suo tono divenne molto più cupo: “L’Emissaria Jin Yue.”


Yao Yue, Lian Yue e Jin Yue erano le tre servitrici personali dell’Imperatrice degli Dei Lunari, quindi possedevano molti privilegi straordinari. Non c’era nessun luogo dove non potessero andare, nel Regno degli Dei Lunari… e l’ultimo piano della Prigione della Luna non faceva eccezione.


“Umpf!” lo sguardo di Xia Qingyue cambiò leggermente. Ormai, Jin Yue era visibilmente in preda al panico… quella era la prima volta che Xia Qingyue la guardava così freddamente, e si sentiva come se fosse precipitata in un gelido abisso.


“Jin Yue.” La voce glaciale di Xia Qingyue era vagamente delusa e addolorata: “Si può sapere cosa ti ha promesso in cambio il Regno Luce di Gemma? Non riesco a credere che tu mi abbia davvero tradita proprio sotto al mio naso!”


Jin Yue era tremendamente scioccata da quelle parole. Rispose, agitata: “Non oserei mai! Non ho fatto…”


“Osi ancora inventare delle scuse!?”


Xia Qingyue fece un cenno con una mano, e un raggio di Energia Misteriosa viola colpì al volto Jin Yue, scaraventandola in aria.


“Jin Yue!” gridò Lian Yue, incredula, volando frettolosamente verso di lei per prenderla prima che cadesse a terra.


Yao Yue intervenne, spaventata: “Maestra, Jin Yue la accompagna da molti anni, e l’ha sempre servita lealmente. Per lei, servirla è la più grande gioia della vita, quindi non potrebbe mai tradirla.”


“Taci!” disse Xia Qingyue, gelida: “Non sei abbasta forte per implorarmi a nome suo.”


“…” Jin Yue asciugò lentamente il sangue che le colava dagli angoli delle labbra. Rimase fra le braccia di Lian Yue, sconvolta, con la vista annebbiata, la mente in preda al caos, e gli occhi lucidi, che brillavano come un milione di stelle distrutte.


Fra le tre servitrici personali dell’Imperatrice degli Dei Lunari, lei era quella al suo fianco da più tempo. Quando non era ancora l’Imperatrice degli Dei Lunari, il loro legame era stretto quasi come quello fra due sorelle, e Jin Yue credeva sinceramente che Xia Qingyue fosse l’unica persona al mondo alla quale avrebbe mai potuto dedicare tutta sé stessa.


Ma dopo la morte di Yue Wuya e la sua incoronazione a Imperatrice degli Dei Lunari, Xia Qingyue era diventata sempre più distaccata… si era allontanata così tanto da Jin Yue che cominciava a sembrarle un’estranea.


Ma… quella era la prima volta che Xia Qingyue la colpiva. In confronto al dolore fisico, quello nel suo cuore, dove il suo affetto per Xia Qingyue era impresso a fondo, era mille volte peggiore. Si sentiva così ferita da avere l’impressione che la sua stessa anima fosse stata trafitta da una lama.


“Maestra, sono innocente.” Si inginocchiò di nuovo a terra, in preda alle lacrime e con la voce rotta dai singhiozzi: “Anche a costo di morire, non la tradirei mai, Maestra.”


“Oh, davvero?” gli occhi di Xia Qingyue rimasero freddi come lastre di ghiaccio, nonostante la disperazione di Jin Yue: “D’accordo, dal momento che mi hai servita così a lungo, sono disposta a credere che Shui Meiyin ti abbia ammaliata con la sua Divina Anima Immacolata.”


“Sai perché tenevo imprigionata Shui Meiyin!? Perché se la sua Divina Anima Immacolata si risvegliasse completamente, diventerebbe un nemico incredibilmente spaventoso! I Diavoli stanno invadendo la Regione Orientale, e ora lei è fuggita, quindi molto probabilmente si schiererà dalla loro parte! In futuro, diventerà una minaccia terribile!”


“Quindi, il crimine di averla lasciata fuggire è così grave che, anche se davvero fossi stata ammaliata dalla sua Divina Anima Immacolata… come potrei perdonarti!?”


Non lasciò a Jin Yue il tempo di dare ulteriori spiegazioni. Xia Qingyue pronunciò immediatamente il suo giudizio: “Devi lasciare immediatamente il Regno degli Dei Lunari. Da oggi in poi, non dovrai mai più mettervi piede!”


“Maestra…”


“Chiunque osi implorare pietà per lei, condividerà la sua punizione!”


Lian Yue e Yao Yue si morsero all’unisono il labbro inferiore. Avevano entrambe lo sguardo confuso e stupito, ma non trovarono il coraggio di dire nulla.


I meravigliosi occhi di Jin Yue divennero spenti. Si portò lentamente una mano al petto e fissò Xia Qingyue: “Maestra, io… sono disposta a dimostrare la mia innocenza… con la morte.”


“Con la morte?” Xia Qingyue rimase impassibile, e la sua voce rimase fredda e distaccata come prima: “Dovresti sapere bene che io vado sempre fino in fondo, in queste situazioni. Se ti suiciderai per me, allora ucciderò anche i tuoi genitori, i tuoi fratelli, e chiunque abbia dei forti legami con te… Ma, se ci tieni, puoi farlo.”


Jin Yue tremò dalla testa ai piedi. Il suo volto elegante e raffinato, che già suscitava compassione, divenne ancora più pallido e pietoso.


“Jin Yue…” Lian Yue la chiamò per nome, scuotendo piano la testa.


Jin Yue, alla fine, abbassò la mano che stava tenendo al proprio petto, e le lacrime che aveva trattenuto con tutte le sue forze alla fine sgorgarono dai suoi occhi. Chinò a fondo il capo e disse a Xia Qingyue: “Maestra, so di aver… commesso un grave errore. Perciò, capisco di non poterla più servire, Maestra.”


“Spero che… lei si prenda sempre cura di sé stessa, Maestra.”


“…” Xia Qingyue non rispose. Si voltò con indifferenza, dandole le spalle, come se non volesse più vederla, ma anche come se non volesse che qualcuno vedesse il suo volto.


Jin Yue si rialzò lentamente in piedi. Fece un altro profondo inchino verso Xia Qingyue, poi cominciò ad allontanarsi, sconvolta e rassegnata.


“Aspetta.” Disse improvvisamente Xia Qingyue.


Jin Yue rabbrividì e credette che Xia Qingyue avesse cambiato idea. Tuttavia, subito dopo sentì solo delle parole crudeli, che le spezzarono ancora di più il cuore: “Non voglio mai più vedere in vita mia neppure una traccia della tua presenza. Lascia la Regione Orientale entro tre giorni, e porta con te la tua famiglia! Altrimenti, non prendertela con me se ti dimostrerò quanto so essere spietata!”


“…” Jin Yue si sentì come se fosse stata trafitta da una lama di ghiaccio, e barcollò visibilmente. Rispose, con una voce addolorata e sull’orlo della disperazione: “Io… obbedisco, Maestra.”


Jin Yue se ne andò, lasciandosi alle spalle una scia di lacrime che bagnarono il terreno.


Ma Xia Qingyue non si voltò a guardarla nepppure una volta.


“Lian Yue.” Xia Qingyue diede un ordine feroce, dando le spalle a tutti: “Radunate immediatamente le truppe e cercate Shui Meiyin in tutti i territori circostanti. Non mi importa se dovrete persino rivoltarne il terreno, ricatturatela a qualsiasi costo!”


“Mentre la cercate, diffondente la notizia che è fuggita dal Regno degli Dei Lunari. Ricompensate abbondantemente chiunque fornisca degli indizi utili.”


“Yao Yue, tu vai a sorvegliare personalmente il Regno Luce di Gemma!”


“Sì, Maestra.” Sia Lian Yue sia Yao Yue obbedirono ai loro ordini.


In quel momento, i Diavoli stavano invadendo i territori settentrionali. Se la situazione fosse sfuggita di controllo, il Regno degli Dei Lunari avrebbe dovuto intervenire subito per limitare i danni. Eppure, adesso stavano sparpagliando gran parte delle loro truppe, in un momento così critico, solo per cercare Shui Meiyin.


Tuttavia, dopo aver assistito alla furia di Xia Qingyue e all’esilio di Jin Yue, nessuno osò mettere in discussione gli ordini.


Subito dopo, Xia Qingyue scomparve lentamente dalla vista e dalla percezione spirituale di tutti.


…………..


Shui Meiyin era fuggita dal Regno degli Dei Lunari; questa notizia cominciò a diffondersi rapidamente, dopo che quest’ultimo cominciò a darle la caccia su vasta scala. Ma con la minaccia dei Diavoli che incombeva, gli abitanti della Regione Orientale ebbero ben poco tempo per pensarci. Non era una notizia così importante da avere la priorità.


Nel Regno dell’Eternità, Zhou Xuzi era già di fronte alla formazione misteriosa di teletrasporto. Era immobile e in silenzio da più di un’ora, e stava riflettendo attentamente su tutti i possibili scenari che si sarebbero potuto verificare.


Quando venne informato della fuga di Shui Meiyin, neppure lui ci pensò troppo.


Alla fine, realizzò nella propria mente una precisa mappa dei territori settentrionali della Regione Orientale, concentrandosi sui Reami Stellari che erano stati conquistati dai Diavoli e immaginando come fossero distribuite le truppe dei nemici. Quando riaprì gli occhi, nel suo sguardo c’era un freddo bagliore: “Attivate la Formazione.”


La grande formazione misteriosa emise un lampo di luce bianca, che avvolse ogni cosa nel raggio di alcuni chilometri.


“Tai Yu.” Zhou Xuzi inviò una trasmissione sonora all’Onorevole Tai Yu, con un tono serio e cupo: “Stai in allerta. Al momento giusto, ti invierò una trasmissione sonora, e tu dovrai usare la Voce dell’Eternità per mobilitare tutti i Reami Stellari dei territori centrali e meridionali. Avanzate verso nord e combattete con tutte le vostre forze, dovete togliere ogni via di fuga a quei dannati Diavoli.”


“Capisco, mio Imperatore.” Rispose velocemente l’Onorevole Tai Yu.


La grande formazione misteriosa cominciò a roteare. La sua energia dimensionale, estremamente intensa, cominciò a distorcere e far ondeggiare lo spazio circostante.


Il Regno dell’Eternità era l’unico Reame Sovrano in grado di costruire una formazione misteriosa dimensionale così potente in pochi giorni.


“Signore e signori.” L’Imperatore dell’Eternità si voltò verso tutti i Realm King Superiori, dicendo: “Questa catastrofe è scoppiata per colpa mia. Mi rincuora molto che abbiate accettato di fornirmi il vostro supporto in questo momento di necessità.”


Non disse loro che era stato incastrato e umiliato, perché sapeva che nessuno gli avrebbe creduto. Ormai, se avesse cercato avventatamente di dimostrare la sua innocenza, avrebbe ottenuto il risultato opposto.


“Cosa sta dicendo, Imperatore dell’Eternità? Lei ha protetto l’ordine nella Regione Orientale per molti anni. È un eroe, ci ha salvati dall’Infante Diabolico e da innumerevoli altre calamità. Ciò che ha fatto per il mondo intero è impossibile da quantificare. Come potrebbe questa tragedia offuscare anche solo una frazione del suo immenso, sacro splendore?” rispose uno dei Realm King.


“Questa guerra sta colpendo ogni abitante della Regione Orientale! Come potremmo lasciare che il Regno dell’Eternità se ne occupi da solo? Quei codardi e inutili Reami Superiori dei territori settentrionali… una volta sterminati quei Diavoli, pagheranno i loro debiti!”


“Considerata la forza dell’esercito qui radunato, riusciremo sicuramente uccidere tutti quegli sporchi Diavoli in al massimo dieci giorni!”


Anche se il Regno dell’Eternità era il principale responsabile di quell’incidente, la sua grande forza e la sua prestigiosa reputazione, di cui godeva da centinaia di migliaia di anni, non potevano essere ignorate.


Sei Guardiani, trenta Anziani del Regno dell’Eternità, oltre centoquaranta Realm King Superiori e gli individui più potenti dei loro Reami Stellari.


Aggiungendo a tutti loro Zhou Xuzi, l’Imperatore dell’Eternità, raggiungevano un totale di quasi duecento Divine Master, migliaia di Divine Sovereign, e un numero enorme di Divine King e Divine Spirit… per non parlare dei loro Artefatti Profound, che emanavano auree scioccanti.


Proprio come aveva detto l’Imperatrice degli Dei Lunari, il Regno dell’Eternità era rimasto per alcuni giorni senza intervenire, ma ora che sarebbe entrato in azione, intendeva sconfiggere completamente i Diavoli.


“Una volta placato il caos seminato dai Diavoli, darò a tutti voi e all’intera Regione Orientale delle spiegazioni.”


Detto questo, Zhou Xuzi fece un cenno con una mano: “Attivate la Formazione! In marcia!”


L’energia dimensionale cominciò a fluttuare, e le forze d’élite della Regione Orientale vennero teletrasportate al confine con la Regione Settentrionale, ondata dopo ondata – arrivando alle spalle delle truppe dei Diavoli.


In meno di mezz’ora, tutto l’esercito era stato teletrasportato.


Il Regno dell’Eternità tornò subito alla sua solita calma.


Tuttavia, nessuno si accorse che c’era qualcosa di strano, nonostante l’atmosfera tranquilla.


Poco dopo la partenza dell’Imperatore dell’Eternità, tre ombre gobbe e raggrinzite emersero da un piccolo frammento di Oscurità ai confini del Regno dell’Eternità. I tre uomini si divisero, volando in direzioni diversi e scomparendo subito di nuovo nel buio.


Lungo il confine tra la Regione Orientale e quella Settentrionale, un intenso lampo di luce bianca comparve dal nulla. Una gigantesca formazione misteriosa Dimensionale apparve nel cielo, e innumerevoli persone emersero dal suo interno. L’aura che emanavano era incredibilmente forte.


Zhou Xuzi e Zhou Qingfeng furono gli ultimi a uscire dalla formazione misteriosa.


Intorno a loro c’era un silenzio assoluto. In effetti, era quasi inquietante e innaturale, dato che non c’era alcuna traccia di Diavoli nei paraggi.


“Mio Imperatore, come procediamo?” domandò un Guardiano, rilasciando la sua percezione spirituale ed esaminando la zona circostante.


Zhou Xuzi distese una mano, e di fronte a lui comparve una gigantesca proiezione Profound, che mostrava una mappa di tutti i territori settentrionali della Regione Orientale, con evidenziati in nero i Reami Stellari conquistati dai Diavoli.


Picchiettò l’aria con un dito, facendo comparire decine di brillanti punti di luce bianca sulla mappa: “Inizieremo l’attacco da queste cinquanta posizioni, ogni squadra dovrà conquistare tre Reami Stellari e togliere ai Diavoli ogni via di ritirata… non preoccupatevi delle condizioni dei Reami Stellari, dedicate tutte le vostre forze a sterminare i Diavoli.”


“Quando la Voce dell’Eternità riecheggerà nel cielo, sapremo di aver circondato i Diavoli da ogni direzione, perciò non avranno più alcuna speranza!”


La voce dell’Imperatore dell’Eternità era incredibilmente tetra e spietata.


C’erano parecchi Divine Master fra le forze d’invasione dei Diavoli, ma nessuno aveva ancora visto neppure uno dei membri dei loro Reami Sovrani. Anche se l’Imperatore dell’Eternità li stava deridendo mentalmente con disprezzo, era comunque felice di non doverli affrontare.


“Il Regno dell’Eternità è davvero regno della sua reputazione, nessuno sa usare l’energia dimensionale bene quanto voi. Che strategia affascinante. Vi faccio le mie congratulazioni per il vostro successo.”


La voce di una donna li raggiunse alle spalle, delicata come una brezza mattutina, ma seducente come un gemito diabolico.


Lo sguardo di Zhou Xuzi divenne gelido, e tutti gli altri si voltarono all’unisono.


Una donna stava fluttuando silenziosamente nel cielo, qualche chilometro più a nord… nessuno aveva percepito la sua presenza, neppure Zhou Xuzi.


“Regina Diabolica!” la proiezione Profound lampeggiò e scomparve, e anche Zhou Xuzi si voltò. Fissò Chi Wuyao, poi rise con amarezza: “E dire che pensavo sinceramente che non avresti avuto il coraggio di mettere piede fuori dall’Oscurità.”


Le due parole “Regina Diabolica” fecero mutare drasticamente le espressioni dei Guardiani e dei Realm King Superiori.


Era da sola, e intorno a lei nessuno percepiva altre auree.


Boooommbzzzz!


Tutti e sei i Guardiani si prepararono ad attaccare, rilasciando simultaneamente la loro Energia Misteriosa. Tuoni e fulmini scossero il cielo, che sembrò sul punto di crollare a causa della loro forza devastante.


“Non fate mosse avventate.” Zhou Xuzi alzò prontamente una mano per fermarli.


Da un lato, c’era un esercito dalla forza terrificante, dall’altro c’era Chi Wuyao, che sembrava volerli affrontare da sola.


Ma Zhou Xuzi si era scontrato con Chi Wuyao solo due volte in vita sua, eppure era stato sconfitto terribilmente entrambe… anche se sembrava impossibile che il loro esercito potesse perdere contro lei da sola, lui rimase in allerta, sentendosi come se migliaia di montagne stessero schiacciando il suo petto.


Perché non poteva affatto essere una coincidenza che lei si fosse fatta viva proprio lì, proprio in quel momento!


“In fondo, io sono solo una debole donna, quindi come potrei avere il coraggio di mettere personalmente piede nella tana di una tigre spaventosa?” la voce di Chi Wuyao era languida e suadente, e quando i Divine Master alle spalle di Zhou Xuzi la sentirono, i loro muscoli si intorpidirono. Tutti i Divine Sovereign e i Divine King rimasero con la vista offuscata, e ritrassero la loro Energia Misteriosa senza rendersene conto.


“Umpf!” Zhou Xuzi sbuffò piano, ma era occupato a liberare le menti dei suoi alleati dall’influenza di Chi Wuyao. Tutti coloro che erano rimasti rapiti dalla sua voce rabbrividirono e cominciarono a sudare freddo.


La scena della miserabile morte di Zhou Qingchen riapparve nella mente di Zhou Xuzi, che strinse lentamente i pugni. Trattenne a stento la sua folle rabbia, che stava per fargli perdere il controllo, e il suo tono divenne ancora più minaccioso: “Forza, ordina subito a tutti i tuoi lacchè del Regno delle Anime Rubate di uscire allo scoperto. Continuare a nascondere parte delle tue forze sarebbe solo ridicolo!”


Chi Wuyao arricciò le labbra, poi cominciò a ridere piano. Il suo sorriso era molto eloquente: “Imperatore dell’Eternità, hai sempre il brutto vizio di essere troppo sospettoso, non sei proprio cambiato. Tutti i miei dolci bambini non sono qui, al momento. Sono in un posto… che ti sorprenderà davvero tanto.”


“?” Zhou Xuzi divenne terribilmente scuro in volto.


Chi Wuyao si voltò tranquillamente verso di loro. Di fronte a quell’esercito spaventoso, dall’aura che avrebbe potuto schiacciare ogni cosa, rimase imperturbabile. Anzi, il suo sorriso divenne sempre più largo: “Non mi aspettavo che saresti riuscito a radunare così tanti uomini e a costruire una formazione misteriosa Dimensionale così potente in così pochi giorni. Il Regno dell’Eternità è davvero straordinario.”


“Tuttavia.” Sospirò languidamente, poi disse con la sua voce vellutata e suadente: “Dato che avete portato così tante delle vostre truppe al confine della Regione Orientale, cosa succederebbe… se non poteste tornare immediatamente indietro?”


Non appena concluse la frase, la formazione misteriosa che aveva appena portato a termine il suo compito cominciò a tremare violentemente. Poi, esplose, e i suoi frammenti di luce bianca riempirono il cielo.


“!!!” Quello strano colpo di scena scioccò Zhou Xuzi.


Il cuore di quella formazione misteriosa si trovava nel Regno dell’Eternità. Il suo collasso improvviso poteva significare solo che… la Formazione principale, nel Regno dell’Eternità, era stata distrutta!


………………


Regno dell’Eternità.


Tre esplosioni assordanti riecheggiarono in tre punti diversi.


Dopodiché… un’aura oscura sorse verso il cielo. Era così minacciosa e inquietante da far correre un brivido lungo la schiena a tutti coloro che la percepirono.


A quel punto, la grande formazione misteriosa che aveva teletrasportato Zhou Xuzi e l’esercito al confine con la Regione Settentrionale collassò, distrutta da una terrificante raffica di raggi di Energia Misteriosa nera.


Contemporaneamente, le Formazioni Misteriose che collegavano il Regno dell’Eternità agli altri Reami Sovrani e ai Reami Superiori più importanti della Regione Orientale vennero distrutte da una serie di esplosioni oscure.


Tutto questo accadde fin troppo improvvisamente, senza che nessuno avesse il tempo di reagire.


Quelle Formazioni Misteriose esistevano da centinaia di migliaia di anni, ed erano estremamente resistenti. Nessun individuo comune avrebbe mai potuto distruggerle.


Ma a distruggerle, purtroppo per il Regno dell’Eternità, erano stati i tre uomini più terrificanti dell’intera Regione Settentrionale – i Tre Antenati Yama!


Il Regno dell’Eternità tremò violentemente. Molti dei suoi membri sfrecciarono nel cielo, dirigendosi verso le esplosioni di Oscurità.


Inoltre, al centro del Regno dell’Eternità, dove neanche gli Anziani osavano passare distrattamente, un uomo vestito di nero comparve dal nulla.


Yun Che!


Nessuno sapeva quando o da dove fosse arrivato.


Neppure i Guardiani del Regno dell’Eternità rimasti a proteggere il Regno avevano percepito nessuna aura sospetta.


Di fronte a lui c’era una gigantesca campana. Era un altro Artefatto Divino che il Regno dell’Eternità aveva ereditato dagli Dei. Quando era diventato un Reame Sovrano, avevano deciso di cambiare il suo nome, chiamandola Campana dell’Eternità.


La Voce dell’Eternità, che permetteva al Regno dell’Eternità di trasmettere una voce in ogni angolo della Regione Orientale, era frutto proprio della Campana dell’Eternità.


Yun Che appoggiò una mano sulla Campana e usò la sua Energia Misteriosa Oscura per attivarla forzatamente. Le sue labbra si incurvarono in un sorriso, crudele e spaventoso come quello di un mostro.


“Figli dell’Oscurità, danzate senza freni!”


La Campana dell’Eternità emise un boato tonante, trasmettendo la sua inquietante e diabolica voce in ogni angolo della Regione Orientale, facendola riecheggiare in ogni angolo del cielo sopra di essa.


Quando tutti sentirono quella voce spietata, che sembrava provenire da un abisso senza fondo, sulla Regione Orientale calò un’atmosfera soffocante e orribile.


Innumerevoli abitanti della Regione Orientale alzarono lo sguardo al cielo, scioccati e spaventati. E in quell’istante, gli occhi oscuri che stavano attendendo nel buio si spalancarono, con al loro interno una sconfinata sete di sangue.


………….


Nota dell’Autore:


[State tutti attenti, non dovete assolutamente dimenticarvi di Jin Yue, perché ha con sé un oggetto estremameeeeeeente importante.]
                                


                                



