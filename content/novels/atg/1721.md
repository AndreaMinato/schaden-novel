---
weight: 17210
title: Capitolo 1721 – Eternità Insanguinata (3)
pubDate: 2025-03-10T08:57:10.492Z
tags:
    - atg
---


Capitolo regolare, 0 in coda, 0/10 donazione


-Alstor






Un numero incalcolabile di spaventose auree diaboliche eruppe improvvisamente nei territori centrali e meridionali della Regione Orientale. Distorsero lo spazio stesso, e divorarono tutta la luce circostante, senza distinzioni.


Un’arca misteriosa dall’aspetto diroccato, a bordo della quale si trovavano centinaia di migliaia di Diavoli comparve a sud della Regione Orientale. Sembrava tutto sommato ordinaria, ma di fronte a lei c’era un uomo avvolto da del fumo nero, che non lo era affatto.


Era l’Imperatore Yama in persona, Yan Tianxiao!


“Uccidete!”


E così, cominciò a formarsi uno sconfinato oceano di cadaveri.


Tutt’intorno a lui, i Diavoli Yama, i Fantasmi Yama e i soldati del Regno Yama caricarono verso il Reame Stellare di fronte a loro.


In un altro Reame Stellare, anche le Streghe, gli Spiriti Diabolici e i Cavalieri Spirituali azzannarono i loro nemici, guidati dalla Grande Strega, Jie Xin e Jie Ling.


Tian Muyi del Regno Imperiale Celeste, Huo Tianxing del Regno della Calamità, il Saggio della Grande Vipera del Regno del Pitone Divino…


Tutte le “fortezze” sulla mappa di Chi Wuyao e Qianye Ying’er si trasformarono improvvisamente in un terrificante vortice oscuro.


I Reami Intermedi e Inferiori nei territori settentrionali della Regione Orientale erano capitolati uno dopo l’altro, perciò avevano attirato l’attenzione di tutti. Contro ogni aspettativa, i Diavoli dei Reami Sovrani e della maggior parte dei Reami Superiori erano riusciti a infiltrarsi al centro e a sud della Regione Orientale.


Tra le Arche Profound dei sopravvissuti in fuga da nord, si erano nascosti innumerevoli Diavoli.


Ma nessuno se ne accorse, fino a quando non fu troppo tardi.


Era facile riconoscere un Diavolo. La loro aura era così caotica che facevano fatica a mantenerla sotto controllo. Quindi, era impossibile che anche un solo Diavolo riuscisse a restare nascosto a lungo, figurarsi un intero gruppo.


Era così da un milione di anni; dal giorno stesso in cui era nato il Regno degli Dei. Tutti lo davano per scontato.


E non c’era nulla di più spaventoso, nulla da cui fosse più difficile difendersi di ciò che infrangeva ogni logica.


Quello fu il vero inizio della catastrofica invasione dei Diavoli.


Innumerevoli Reami Stellari vennero immediatamente tinti di rosso dal sangue e di nero dall’Oscurità.


Il Regno dell’Eternità aveva appena teletrasporto le forze principali di oltre centoquaranta Reami Superiori al confine settentrionale per circondare i Diavoli. Persino i loro Realm King avevano risposto alla chiamata alle armi e avevano lasciato i loro Regni. Di conseguenza, i territori centrali e meridionali della Regione Orientale erano per lo più indifesi.


E fu a quel punto che le oscure armate di due dei Reami Sovrani della Regione Settentrionale attaccarono!


Il vero incubo cominciò quando la “Voce dell’Eternità” di Yun Che raggiunse ogni angolo della Regione Orientale.


……………


Nel frattempo, nel Regno dell’Eternità, tutti erano in allerta a causa della distruzione delle loro Formazioni Misteriose più importanti, e delle tre terrificanti auree oscure comparse in punti diversi del Regno. I Guardiani, gli Anziani, i Giudici e tutte le guardie corsero fuori dai propri Palazzi e dalle proprie Sale, cercando di capire cosa stesse succedendo.


L’Onorevole Tai Yu rimase con lo sguardo fisso in avanti, senza muovere un muscolo. Le sue pupille si stavano contraendo, e aveva la pelle d’oca come mai prima di allora.


Perché non riusciva a credere a quanto fossero potenti quelle tre auree mostruose.


Non solo erano tre Divine Master di decimo livello, ma anche il più debole di loro… era forte almeno quanto l’Imperatore dell’Eternità in persona, se non di più!


Tre Imperatori Divini!?


Com’era possibile? Da dove erano arrivati!? E da quanto erano nascosti all’interno del Regno dell’Eternità!?


Poi, un altro pensiero, ancora peggiore, comparve nella sua mente. Tutti e tre quegli Imperatori Divini – così potenti che persino lui stava sinceramente tremando dal terrore – erano comparsi direttamente all’interno dei loro confini, perciò anche se avessero attivato le loro Barriere Profound difensive più potenti, ormai sarebbe stato inutile.


La Campana dell’Eternità tuonò senza preavviso, e l’espressione già cupa dell’Onorevole Tai Yu assunse delle sfumature violacee. Si voltò immediatamente e accorse al centro del Regno.


Lì, vide un uomo dall’aura nera come la notte, che si voltò verso di lui.


“Yun… Che…” mormorò l’Onorevole Tai Yu, vivendo all’istante un flashback.


Al confine della Regione Settentrionale, aveva percepito l’aura di Yun Che; quando Zhou Qingchen era morto, e lui aveva dovuto trascinare via a forza Zhou Xuzi, per non correre il rischio di perderlo. Tuttavia, dato che in quell’occasione non era riuscito a vedere bene Yun Che, tecnicamente quella era la prima volta che si incontravano dalla Calamità Cremisi.


Gli sembrava che fossero passate delle ere dall’ultima volta che aveva visto Yun Che.


Nei suoi ricordi, gli occhi di quel ragazzo erano limpidi come l’acqua. Di fronte ai suoi Anziani, era gentile e rispettoso. Quando aveva combattuto sul Palco degli Dei, nel suo sguardo ardeva una determinazione così intensa da conquistare chiunque… soprattutto, si ricordava di quando aveva affrontato da solo l’Imperatrice Diabolica Colpo Celeste Nemesi dei Diavoli, alla parete del Caos Primordiale. Nessun giovane, in tutta la loro era, era mai stato una stella brillante come quel ragazzo.


Adesso, i capelli neri di Yun Che fluttuavano alle sue spalle, mossi da un’aura invisibile; ogni sua cellula emanava un’Oscurità indescrivibile. Il suo sorriso era minaccioso e inquietante, e i suoi occhi… sembravano quasi due abissi, i più spaventosi che l’Onorevole Tai Yu avesse mai visto.


La sua forza misteriosa era ancora al decimo livello del Divine Sovereign Realm, ma la sua Energia Misteriosa era fredda come il ghiaccio.


“Il Riflesso… Distruttore… della Luna!” mormorò fra sé e sé Tai Yu. Era l’unico modo in cui Yun Che potesse essere entrato nel Regno dell’Eternità senza che nessuno se ne accorgesse.


In ogni caso, erano comunque un Reame Sovrano, eppure avevano permesso a un Divine Sovereign – un Diavolo, per di più – di infiltrarsi fino al loro cuore. Era a dir poco umiliante.


L’Onorevole Tai Yu sollevò una mano, e un anello di pallida Energia Misteriosa bianca comparve fra le sue dita. Il suo immenso potere da Divine Master di decimo livello sfrecciò all’istante verso Yun Che.


Ma il giovane rispose all’attacco del più potente Guardiano del Regno dell’Eternità solo con un sorriso inquietante e misterioso. Sollevò una mano, nella quale teneva una minuscola arca misteriosa rossa. Poi, la lanciò a mezz’aria, e subito dopo si espanse fino a raggiungere trenta chilometri di lunghezza, oscurando persino il sole.


L’Onorevole Tai Yu alzò di scatto lo sguardo. Poi, spalancò gli occhi come se qualcuno l’avesse abbagliato con un lampo di luce accecante.


Qianye Ying’er fu la prima a volare fuori dall’Arca Primordiale Misteriosa, sferrando un affondo verso l’Onorevole Tai Yu con l’Oracolo Divino, che sembrava un serpente dorato.


Alle sue spalle, i Divoratori della Luna, gli Inviati Divini della Luna Ardente e le Guardie della Luna Ardente, guidati da Fen Daoqi, avanzarono velocemente, formando una gigantesca e terrificante coltre d’Oscurità che coprì il cielo.


Tutte le forze del Regno della Luna Ardente avevano attaccato il Regno dell’Eternità.


In quell’istante, l’Onorevole Tai Yu e il resto degli abitanti del Regno dell’Eternità rimasero così scioccati da morire quasi d’infarto.


Al di sotto dell’Oscurità, la voce del Sovrano dei Diavoli riecheggiò più crudele e spietata di quella di un Vero Diavolo: “Uccideteli tutti. Ogni uomo… ogni animale… ogni pianta… Devono. Morire. Tutti!”


I Diavoli del Regno della Luna Ardente non risposero verbalmente. Si limitarono a rilasciare le loro auree oscure, dando sfogo alla rabbia e al rancore che avevano accumulato per generazioni e generazioni contro la folla terrorizzata sotto di loro.


BOOM ––


Bastò un solo istante perché il luogo più sacro della Regione Orientale si trasformasse in un campo di battaglia caotico e insanguinato.


Gli eredi dei poteri del Regno dell’Eternità si chiamavano “Guardiani” per un motivo. Perché non avevano ereditato solo un potere, ma anche la volontà di proteggere il Regno dell’Eternità, la Regione Orientale e la Giustizia!


E non erano i soli, anche tutti gli abitanti del Regno dell’Eternità condividevano questi ideali.


Rimasero pietrificati dallo stupore solo per un istante. Non appena il sangue cominciò a macchiare il sacro Regno dell’Eternità, non appena i volti familiari che conoscevano bene cominciarono a venir fatti a pezzi davanti a loro, la loro determinazione li trasformò immediatamente in feroci guerrieri pronti a tutto pur di proteggere ciò a cui tenevano.


Gli abitanti del Regno dell’Eternità e del Regno della Luna Ardente si scontrarono come belve selvagge. Entrambe le parti lottarono con tutte le forze che avevano in corpo.


Stavano combattendo nel cuore del Regno dell’Eternità. I suoi membri erano almeno cento volte più numerosi dei loro avversari.


Tuttavia, Zhou Xuzi, sei Guardiani e metà degli Anziani erano appena partiti per combattere nei territori settentrionali. Il Regno della Luna Ardente, invece, aveva attaccato con tutti i suoi Divoratori della Luna e Inviati Divini della Luna Ardente.


Non solo, c’erano anche Qianye Ying’er e i tre terrificanti Antenati Yama…


… e Yun Che, il Sovrano dei Diavoli in persona!


Una terribile battaglia tinse di sangue quel luogo che nessuno aveva mai osato profanare prima di allora. Ne venne versato così tanto che cominciò a formare una nebbia scarlatta, che avvolse l’intero Regno come una nube.


Qianye Ying’er e l’Onorevole Tai Yu stavano ancora combattendo. Erano entrambi Divine Master di decimo livello, perciò il mondo intorno a loro subiva danni spaventosi a ogni scambio di colpi.


Yun Che fluttuava a mezz’aria, osservando con indifferenza l’oceano di sangue che si stava formando ai suoi piedi. Poi, aprì le braccia e mormorò:


“Calamità… e… Tragedia!”


Il mondo divenne improvvisamente più buio, e dal cielo scese un’Oscurità sconfinata. Una gigantesca tempesta oscura comparve dal nulla nell’istante stesso in cui Yun Che pronunciò quelle parole.


Contemporaneamente, negli occhi dei Divoratori della Luna e degli Inviati Divini della Luna Ardente comparve un oscuro bagliore.


La tempesta di Oscurità travolse ogni cosa e penetrò nel corpo dei Diavoli. La sua Energia Misteriosa Oscura era così intensa da essere quasi concreta, e fece divampare in modo surreale le loro auree.


Nel Regno dell’Eternità, i Guardiani erano gli unici a poter tenere testa ai Divoratori della Luna. Tuttavia, questo cambiò non appena comparve quella tempesta oscura, siccome i Divoratori della Luna divennero molto, molto più potenti di prima. I Guardiani si trovarono subito in svantaggio e furono costretti a ritirarsi.


Anche gli Inviati Divini della Luna Ardente sconfissero rapidamente gli Anziani dell’Eternità.


“JIEHAHAHAHA!”


All’improvviso, si sentì una folle risata che sembrava provenire dalla gola di uno spettro malvagio, e che nonostante il rumore della battaglia raggiunse le orecchie di tutti.


Un uomo gobbo e anziano aveva lacerato lo spazio stesso, e aveva afferrato la testa di un Guardiano tra le proprie dita ossute, in una morsa ferrea. Quel Guardiano era stato appena respinto all’indietro da Fen Daoqi, quando era stato catturato da quella spettrale mano simile a degli artigli… subito dopo, dell'Energia Misteriosa Oscura travolse la sua testa, e tutto il suo corpo esplose in frammenti di carne che schizzarono a decine di chilometri di distanza prima di toccare terra. Fu uno spettacolo agghiacciante.


Non era il primo Guardiano a morire in battaglia, ma era sicuramente quello morto nel modo peggiore in tutta la storia del Regno dell’Eternità.


“Tai Huan!!” gridò l’Onorevole Tai Yu, così forte che cominciò a sanguinargli la gola.


“JIEHA!”


Dopo l’entrata in scena di Yan Uno, un gigantesco scheletro, alto almeno trecento chilometri, cadde dal cielo e colpì il terreno creando un’esplosione gigantesca. Era Yan Due. Nel punto in cui atterrò, delle colonne di Oscurità si alzarono verso il cielo e il terreno si trasformò in un abisso infernale. Centinaia di migliaia di persone vennero disintegrate all’istante, e solo due Anziani del Regno dell’Eternità riuscirono a sopravvivere, sebbene con parecchie ferite.


Ma sopravvissero solo un paio di secondi in più dei loro commilitoni. Due artigli neri li trafissero alla schiena prima ancora che potessero reagire, facendoli a pezzi. L’ultimo suono che sentirono fu la strana ed estasiata risata di Yan Due, assetato di sangue.


Erano entrambi Divine Master di secondo livello, eppure erano del tutto impotenti di fronte al terrificante Yan Due.


Dopo quasi un milione di anni nel Mare d’Ossa dell’Oscurità Eterna, i tre Antenati Yama erano diventati così potenti da essere davvero spaventosi. Quello che avrebbe dovuto essere uno stallo temporaneo si trasformò in un massacro a senso unico, non appena giunsero sul campo di battaglia.


L’Onorevole Tai Yu non osò distogliere lo sguardo da Qianye Ying’er neppure per un secondo, considerato quanto fosse pericolosa, ma non poteva ignorare il nauseante fetore di sangue che gli riempiva i polmoni, né le raggelanti grida che trafiggevano il suo cuore.


Inoltre, non riusciva a capire come avesse fatto a diventare così potente Qianye Ying’er, in così poco tempo, considerato che Qianye Fantian in persona l’aveva menomata e le aveva strappato la sua Eredità del Brahma.


Improvvisamente, vide con la coda dell’occhio Yun Che.


Stava fluttuando a mezz’aria, circondato da un vortice di Oscurità. Tutti i Diavoli sotto l’effetto di quel potere stavano combattendo ferocemente, con una forza surreale.


Bang!!


Colpì l’Oracolo Divino con l’anello di energia bianca fra le sue mani, e l’impatto lacerò lo spazio fra lui e Qianye Ying’er. Poi, indietreggiò e scattò senza preavviso verso Yun Che.


Tuttavia, dopo a malapena qualche metro, un artiglio nero come l’inchiostro gli bloccò improvvisamente la strada. Subito dopo, si sentì Yan Tre ridere con disprezzo: “Torna a giocare al tuo posto, insetto… Jiehehehehe!”


Scioccato, Tai Yu cercò di cambiare repentinamente direzione, ma l’artiglio riuscì comunque a colpirlo di striscio al petto.


BOOM –


Il punto d’impatto venne scosso da un’esplosione infernale, e l’Onorevole Tai Yu venne scaraventato via, mentre sputava un fiotto di sangue nero.


Recuperò subito l’equilibrio e cercò di caricare ancora verso Yun Che. Tuttavia, quando notò ciò che stava accadendo intorno a lui, rimase paralizzato.


Era nel Regno dell’Eternità, uno dei tre Reami Sovrani della Regione Orientale. Era un Regno prestigioso, forte e orgoglioso fin dalla sua fondazione.


Ma ovunque lui guardasse, vedeva solamente delle rovine insanguinate.


I palazzi più importanti del suo Regno stavano crollando…


I suoi discepoli e tutti gli altri abitanti stavano gridando e piangendo, mentre venivano uccisi e fatti a pezzi, formando montagne di ossa e fiumi di sangue…


Gli ultimi tre Guardiani rimasti, ai quali era legato da un’amicizia quasi fraterna, stavano lottando ferocemente contro i Divoratori della Luna. A uno di loro erano state mozzate le mani, e il secondo aveva tre buchi neri nel corpo…


Pu…


Il terzo Guardiano, l’Onorevole Tai Yao, già gravemente ferito, venne tagliato in tre parti da un terribile attacco di Yan Uno… solo qualche giorno prima, stava chiacchierando e bevendo allegramente con lui…


“Onorevole Padre… Onorevole Padre!! WAAA…”


Sentì i figli del suo Imperatore Divino piangere e gridare a squarciagola. Si voltò verso di loro, soltanto per vederli mentre venivano falciati come erba secca da falci di Oscurità, mentre cercavano di fuggire…


Nessuno di loro morì con un cadavere intatto.


“Ugh… ah… ah… ah…” I suoi occhi divennero completamente opachi, e ormai era pallido come un fantasma. Ogni suo capello e ogni suo muscolo stavano tremando violentemente. Paralizzato dall’orrore, poté solo rantolare come se fosse in punto di morte.


Un incubo…


Quello doveva essere… solo un incubo…


Yun Che abbassò le braccia e ritrasse Calamità e Tragedia… perché ormai non era più necessaria.


Senza degnare l’Onorevole Tai Yu neppure di uno sguardo, volò rapidamente verso il Palco degli Dei.


Una volta, era diventato famoso su quel Palco. Una volta, in quel luogo si era sentito orgoglioso dei suoi successi, impaziente di scoprire cosa riservasse per lui il futuro.


Sul Palco degli Dei, incanalò la Legge del Nulla, poi rilasciò la sua Energia Misteriosa Oscura. Una silenziosa formazione misteriosa cominciò a brillare, allargandosi nel cielo.


Contemporaneamente, degli Schermi Stellari in ogni angolo della Regione Orientale cominciarono a emanare della fioca luce bianca.


Quella era la grande formazione misteriosa che il Regno dell’Eternità aveva usato anni prima per trasmettere l’Assemblea Profound God.


“Heh.” Yun Che ridacchiò piano e spinse lentamente la Formazione verso il cielo. Poi, mormorò: “Sarebbe un terribile peccato perdersi uno spettacolo così meraviglioso, non credi, Vecchio Cane Eternità?”
                                


                                



