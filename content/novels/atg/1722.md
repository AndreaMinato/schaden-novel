---
weight: 17220
title: Capitolo 1722 – Eternità Insanguinata (4)
pubDate: 2025-03-10T08:57:10.492Z
tags:
    - atg
---


Capitolo regolare, 0 in coda, 0/10 donazione


-Alstor






Al confine settentrionale della Regione Orientale.


Quando la Voce dell’Eternità riecheggiò nel cielo, Zhou Xuzi e tutti gli altri membri del Regno dell’Eternità divennero terribilmente scuri in volto, in preda allo stupore.


“Yun… Che!” Zhou Xuzi alzò lo sguardo al cielo, con uno sguardo minaccioso.


Non avrebbe mai dimenticato la voce di Yun Che, neppure dopo la morte!


Tuttavia, subito dopo la sua espressione si riempì anche di stupore, confusione e paura.


Quella era chiaramente la Voce dell’Eternità, che poteva essere utilizzata solo attraverso la Campana dell’Eternità!


Quindi, Yun Che in quel momento si trovava nel Regno dell’Eternità… anzi, al suo cuore.


“Onorevole Padre! Quella era la Voce dell’Eternità!” disse Zhou Qingfeng, in tono cupo: “Possibile che…”


“Co… cosa sta succedendo?” i Guardiani al suo fianco sollevarono a loro volta lo sguardo al cielo. Per un istante, non riuscirono a credere alle loro orecchie.


Subito dopo, le giade di trasmissione del suono di Zhou Xuzi e di tutti i Guardiani cominciarono a lampeggiare e vibrare intensamente. Delle voci roche e tremanti, piene di terrore, iniziarono a risuonare tutt’intorno.


“Onorevole Padre, i Diavoli ci stanno invadendo! Non sappiamo come abbiano fatto a entrare nel Regno… ma deve tornare subito qui, Onorevole Padre! Deve fare in fretta!!”


“Mio Imperatore, tre mostri incredibilmente spaventosi sono comparsi nel cuore del Regno. Tutte le nostre Formazioni Misteriose principali sono state distrutte. Inoltre… Cosa… cos’è quella… quell’arca misteriosa rossa… AAAAHHH!”


“Mio Imperatore, il Regno dell’Eternità è sotto attacco! Deve tornare immediatamente e aiutarci!”


…………………..


Il Regno dell’Eternità era uno dei Reami Sovrani della Regione Orientale, uno dei Regni più potenti di quell’era. Non temevano alcun nemico, e nessuno aveva mai osato invaderli.


Eppure, le trasmissioni sonore che li stavano raggiungendo una dopo l’altra li sconvolsero nella mente e nell’animo. Ogni singola parola riempì di orrore Zhou Xuzi.


Il Regno dell’Eternità era circondato costantemente da una barriera protettiva e, se davvero si fossero trovati in grave pericolo, avrebbero potuto attivarla. Era praticamente indistruttibile, alla pari della Barriera Spirituale Assoluta delle Stelle.


Tuttavia, mentre quelle voci terrorizzate riecheggiavano nella sua mente… faticava a crederci, e non riusciva a immaginare quanto fosse terribile la situazione in cui si erano ritrovati all’improvviso.


Fu proprio in quel momento che anche le giade di trasmissione del suono di tutti i Realm King cominciarono a brillare… uno dopo l’altro, divennero sempre più scuri in volto. I loro sguardi si fecero spaventati e caddero in preda al panico, come se fossero precipitati in un incubo.


“Maestro della setta! I Diavoli ci stanno attaccando… ci hanno circondati!”


“Onorevole Padre! Deve tornare il prima possibile… l’esercito dei Diavoli sembra senza fine, e fra loro ci sono anche dei Divine Master! La nostra barriera difensiva sta per cedere!”


“Maestro della setta! Stiamo combattendo contro moltissimi Diavoli… il Nono Anziano è già… Ah! Giovane Maestro! Giovane Maestro… UWAAAAH!!”


Stavano ricevendo senza sosta le notizie dell’assedio dei loro Reami Stellari e setta… grida miserabili e esplosioni di Energia Misteriosa riempivano quelle brevi trasmissioni sonore, e sembrava che stessero vedendo coi loro stessi occhi il mare di sangue che stava venendo versato.


Quei cento quarantatré Reami Stellari avevano risposto alla chiamata del Regno dell’Eternità, portando persino con sé le loro forze d’élite!


Avevano raggiunto il confine settentrionale per circondare e sterminare i Diavoli. Eppure, i Diavoli ora erano comparsi nei territori meridionali, cominciando ad attaccare le loro patrie indifese.


Per di più, erano molto più forti e numerosi di quelli che avevano invaso il nord!


Quelle notizie furono scioccanti. Cominciarono tutti a impallidire di colpo, tremando violentemente… non riuscivano a credere a ciò che stava accadendo. Perché i Diavoli avevano attaccato il sud, e come avevano fatto a raggiungerlo?


Tutti i rapporti affermavano che i Diavoli stavano invadendo solamente i territori settentrionali. Per di più, sembravano essere molti più di quanti avessero inizialmente stimato.


Quindi, quanti Diavoli aveva mobilitato la Regione Settentrionale, esattamente!? E come avevano fatto a comparire improvvisamente a sud!?


A Zhou Xuzi si gelò il sangue nelle vene. Fissò Chi Wuyao e disse con la voce tremante: “Ben fatto, Regina Diabolica! Ben fatto, Regione Settentrionale!”


“Imperatore dell’Eternità!”


Prima ancora che Zhou Xuzi potesse finire di parlare, uno dei Realm King gridò il suo nome con la voce roca. Era accorso da lui quasi barcollando, e l’espressione sul suo volto era terribilmente distorta: “Si sbrighi! La grande formazione misteriosa… presto, la attivi! Il mio setta è sotto assedio, devo tornare indietro! DEVO TORNARE INDIETRO!”


Le sue grida roche e assordanti attirarono l’attenzione di tutti, come se li avessero svegliati da un sogno. A nessun Realm King importava più nulla della Regina Diabolica, in quel momento. Tutti accorsero da Zhou Xuzi, con gli occhi spalancati dal terrore e dal panico. Cominciarono a gridare e implorarlo con la gola secca.


“Presto! La formazione misteriosa di teletrasporto… dov’è la formazione misteriosa!?”


“Se non torno immediatamente indietro, il mio setta è spacciato! L’esercito di Diavoli che lo sta attaccando molto probabilmente è guidato da un Divine Master di almeno quinto livello! Imperatore dell’Eternità! IMPERATORE DELL’ETERNITA’!!”


Boom!


Ci fu un’ondata di Energia Misteriosa e, grazie al potere dei Guardiani, tutti i Realm King che si stavano precipitando verso Zhou Xuzi vennero respinti forzatamente all’indietro. L’Imperatore dell’Eternità inspirò a fondo, cercando di ricomporsi. Poi, disse in tono serio e addolorato: “La grande formazione misteriosa nel Regno dell’Eternità è stata distrutta. Siamo… siamo stati ingannati dai Diavoli.”


La formazione misteriosa principale era stata distrutta, e il Calderone del Grande Vuoto era già in possesso di Yun Che. Anche se Zhou Xuzi e i sei Guardiani al suo fianco erano così potenti da far tremare il cielo, neppure loro avrebbero potuto costruire in così poco tempo una formazione misteriosa dimensionale che collegasse il confine settentrionale della Regione Orientale ai suoi territori meridionali.


“Aiyah, ingannati? Così ci fai sembrare davvero cattivi.” Commentò allegramente Chi Wuyao: “Il grande genio che ha portato qui tutti quei Realm King non sono io, sai? Sei stato tu, Imperatore dell’Eternità. Ma adesso, cerchi di incolpare me, una tua vecchia amica? Sei davvero senza vergogna.”


Le parole di Chi Wuyao furono per Zhou Xuzi come un secchio di acqua ghiacciata.


Le trasmissioni sonore continuarono a raggiungerlo, e ognuna era più inquietante e disperata della precedente, così si sentì come se migliaia di pugnali lo avessero trafitto al cuore.


“Imperatore dell’Eternità, noi tutti siamo venuti qui per lei…” uno dei Realm King era sul punto di strapparsi i capelli dalla disperazione. Si guardò intorno, confuso e in preda al panico, ma poi sembrò improvvisamente riprendersi. Non importava quanto fosse infuriato o agitato, stava comunque parlando all’Imperatore dell’Eternità. Quindi, come avrebbe potuto insultarlo? Avrebbe mai osato insultarlo?


All’improvviso, si alzò in piedi e sfrecciò verso sud, gridando a squarciagola: “Andiamocene! ANDIAMOCENE!”


Ora che uno dei Realm King se n’era andato, gli altri perché mai avrebbero dovuto restare lì?


Dopo pochi secondi, un numero incalcolabile di auree cominciò a divampare. Quei potenti individui che avevano attraversato metà Regione Orientale per radunarsi lì, cominciarono a volare disperatamente verso sud – verso i loro Reami Stellari.


Nessuno di loro si preoccupò neppure di salutare Zhou Xuzi, figurarsi se qualcuno decise di rimanere al suo fianco. Cosa gli importava dei Diavoli? Cosa gli importava della Regina Diabolica? In quel momento, non potevano pensarci.


I loro Reami Stellari, i loro setta, le terre dei loro Antenati, le loro mogli e i loro figli… in quel momento, erano vittime di una terrificante catastrofe diabolica!


L’unica cosa che potevano fare era tornare da loro il più velocemente possibile! Se avessero potuto, avrebbero bruciato la propria Essenza del Sangue per accelerare anche di poco.


Zhou Xuzi aveva perso il controllo della situazione. Persino la prestigiosa autorità del Regno dell’Eternità era completamente inutile, in quelle circostanze. Anche Zhou Qingfeng stava dicendo, agitato: “Onorevole Padre, dobbiamo tornare indietro il più rapidamente possibile. I Diavoli che ci stanno invadendo sembrano molto più spaventosi di quanto credessimo. Se non… se non facciamo in fretta, potrebbe essere davvero troppo tardi!”


“…” Zhou Xuzi fece circolare la sua Energia Misteriosa, facendo del suo meglio per mantenere la cala, ma stava respirando affannosamente e un gelo spettrale aveva attanagliato il suo cuore.


Le grida di disperazione continuavano a risuonare nelle sue orecchie… Tai Yu e gli altri Guardiani erano rimasti nel Regno dell’Eternità insieme a tutti i loro Anziani. Avevano anche miliardi di discepoli e cittadini, ed era persino il loro stesso Regno. Come aveva fatto quella situazione a precipitare così in fretta?


“Torniamo nel Regno dell’Eternità!” Zhou Xuzi digrignò i denti così forte che quasi si frantumarono, mentre dava quell’ordine. Nessuno dei suoi sudditi osò esitare anche solo per un istante. Sfrecciarono verso sud, lasciandosi alle spalle una tempesta.


“Volete andarvene?” le sensuali labbra di Chi Wuyao si incurvarono in un piccolo sorriso: “Per caso vi ho dato il permesso!?”


La nebbia nera che avvolgeva Chi Wuyao di disperse, diffondendosi delicatamente come una tela di fili di seta. Ma quel semplice movimento creò all’istante una frattura spaziale lunga centinaia di chilometri.


Era come se avesse aperto un oscuro abisso nel tessuto stesso dell’esistenza.


Il cielo e la terra vennero distrutti da quella sorta di “abisso”. I discepoli più deboli vennero inghiottiti all’istante dal vuoto, senza neppure il tempo di gridare prima di essere cancellati dall’universo.


Bang! Bang! Bang! Bang! Bang!


Un grande gruppo di potenti coltivatori precipitò a terra, alcuni dei quali rimasero subito gravemente feriti… tuttavia, nessuno di loro si voltò né oppose resistenza. In effetti, non si preoccuparono neppure di lanciare un’occhiata a Chi Wuyao. Spiccarono tutti di nuovo il volo, immediatamente, dirigendosi verso sud in preda alla disperazione.


Al confine settentrionale della Regione Orientale, si verificò quindi una scena bizzarra e ridicola.


Una grande folla di praticanti del mistero della Regione Orientale stava cercando di fuggire verso sud con tutte le proprie forze. Nel frattempo, una singola donna, Chi Wuyao, stava trattenendo quei dieci milioni di persone, stroncando innumerevoli vite con ogni suo attacco.


C’era chiaramente una grande disparità di forza, eppure nessuno si fermò per provare ad attaccarla.


I loro Regni erano stati invasi dai Diavoli, quindi se avessero tardato anche solo di un secondo, avrebbero potuto perdere i loro Clan e i loro interi setta.


Dato che i Diavoli stavano estirpando le loro radici, come potevano trovare il tempo e la volontà di affrontare Chi Wuyao?


Rumble!!


L’Imperatore dell’Eternità si voltò di scatto e guardò Chi Wuyao. Poi, fece schioccare nell’aria la sua frusta in crine, sferrando un attacco che si scontrò a mezz’aria con quello della donna. Contemporaneamente, frantumò tra le dita tre cristalli dai colori bizzarri, facendo comparire tre piccole Formazioni Misteriose di trasmissione del suono.


“Regno del Brahma, Regno degli Dei Stellari, Regno degli Dei Lunari… il Regno dell’Eternità è sotto attacco, e la situazione è terribilmente grave. Per favore, aiutateci!”


Le Formazioni Misteriose inviarono quella trasmissione sonora, e Zhou Xuzi riuscì a calmarsi leggermente… ma dai messaggi che aveva ricevuto prima, sapeva che le Formazioni Misteriose che collegavano il Regno dell’Eternità agli altri tre Reami Sovrani erano state distrutte.


Tuttavia, considerato che non erano troppo lontani fra loro e i loro membri erano estremamente veloci, sicuramente sarebbero arrivati nell’arco di poche ore.


Tenendo conto delle forze che avevano lasciato a difendere il Regno dell’Eternità e delle loro centinaia di migliaia di anni di risorse e Formazioni difensive, non importava quanto la situazione fosse grave, sicuramente sarebbero riusciti a resistere per qualche ora.


A quel punto, l’Imperatore dell’Eternità decise di affrontare Chi Wuyao e lanciò un grave ruggito: “Tornate tutti nel Regno dell’Eternità il più velocemente possibile! Non fermatevi per alcun motivo!”


Rumble!!


Il violento potere dell’Imperatore dell’Eternità si scontrò con quello della Regina Diabolica, facendo tremare la terra e squarciando il cielo.


“Regina Diabolica! La tua Regione Settentrionale ha distrutto i propri Reami Stellari e incastrato il mio Regno dell’Eternità! E ora, state persino tormentando così orribilmente l’intera Regione Orientale!”


“Voi Diavoli siete malvagi e crudeli, e i vostri crimini sono così numerosi da non poter essere contati! Né i Cieli né la Terra possono sopportare la vostra crudeltà! Non temi che la Legge dei Cieli vi distrugga!?”


Ogni volta che Zhou Xuzi faceva schioccare la sua frusta, dell'Energia Misteriosa luminosa come il sole di mezzogiorno sfrecciava dalla sua punta. Nei suoi occhi c’era una rabbia orgogliosa, e le sue accuse virtuose erano assordanti come tuoni.


Ma Chi Wuyao non si degnò di rispondergli neppure una volta. Al contrario, si limitò a sfidarlo con un sorriso sprezzante.


Puntò un dito verso di lui, e nei suoi occhi comparve un bagliore diabolico. Tutta la luce nella zona sembrò diventare più debole, e l’istante successivo comparve un gigantesco Dominio di Oscurità, simile a un abisso infernale. Divorò tutta l'Energia Misteriosa dell’Eternità nella zona, scaraventando all’indietro Zhou Xuzi per chilometri e chilometri in un solo secondo.


Sia in quanto a forza misteriosa sia in quanto a forza dell’anima, Zhou Xuzi non era all’altezza di Chi Wuyao… e lo sapeva bene, fin dal loro primo scontro di diecimila anni prima.


Tuttavia, ovviamente Chi Wuyao non poteva sconfiggerlo in poco tempo.


Era estremamente raro che gli Imperatori Divini combattessero davvero, perché ogni loro scambio di colpi causava catastrofi inimmaginabili per i comuni mortali.


l'Energia Misteriosa Oscura di Chi Wuyao era estremamente violenta, e sembrava in grado di divorare il mondo intero. Persino Zhou Xuzi, nonostante la sua forza, rabbrividì di fronte a quel potere. Anche se ci stava provando con tutto sé stesso, non riusciva comunque a liberarsi da quel leggero e costante timore.


Mentre affrontava Chi Wuyao, si sentiva come se un diavolo invisibile stesse stringendo il suo cuore fra i propri artigli.


Nel mezzo dello spazio si frantumava e della luce si indeboliva, Zhou Xuzi venne costretto a indietreggiare per parecchie migliaia di chilometri in meno di un’ora. Anche se non aveva subito ferite gravi, il suo volto e le sue braccia erano già anneriti, e su tutto il suo corpo c’erano centinaia di piccoli taglietti neri, causati dall’Oscurità corrosiva di Chi Wuyao. Era uno spettacolo orribile.


Chi Wuyao, invece, sembrava totalmente illesa.


A quel punto, le stelle dei Reami Stellari ai quali si stavano avvicinando cominciarono a emanare uno strano bagliore.


Dopodiché, nel cielo comparvero vari schermi, in tutta la Regione Orientale.


Non appena gli Schermi Stellari si attivarono, grida terribilmente miserabili riecheggiarono nell’aria, e tutti gli abitanti della Regione Orientale si voltarono immediatamente verso di essi.


Zhou Xuzi, che stava sollevando la sua frusta per sferrare un altro attacco, alzò lo sguardo senza rendersene conto e vide lo Schermo che si era attivato sopra di lui… Subito dopo, si pietrificò, come se fosse stato colpito da un milione di fulmini. I suoi occhi, fino a un istante prima determinati e brillanti, divennero immediatamente iniettati di sangue.


A quel punto, Chi Wuyao interruppe “compassionevolmente” i suoi attacchi, restando in disparte, godendosi lo spettacolo sorprendente e meraviglioso a cui stava assistendo anche Zhou Xuzi.


Sangue… sullo schermo c’era un mondo interamente dipinto di rosso dal sangue.


Rovine insanguinate, corpi insanguinati, montagne di cadaveri insanguinati, terra insanguinata. Persino il cielo e le nuvole avevano assunto una terrificante sfumatura scarlatta.


Quelle rovine insanguinate erano i palazzi ridotti in macerie del Regno dell’Eternità. Le montagne di cadaveri insanguinati erano formate da quelli di innumerevoli discepoli e abitanti del Regno dell’Eternità. I fiumi rossi che scorrendo sembravano quasi formare un oceano erano formati dal sangue dei membri del Regno dell’Eternità…


Sangue, grida di disperazione, morte… Zhou Xuzi cominciò a tremare sempre più violentemente, e i vasi sanguigni nei suoi occhi si ruppero uno dopo l’altro, mentre diventava pallido come uno spettro. Era come se il suo corpo fosse stato prosciugato istantaneamente di tutto il suo sangue.


Quello era il Regno dell’Eternità, il secondo Reame Sovrano più potente della Regione Orientale, così forte che normalmente nessuno osava offenderlo?


Anche dopo aver ricevuto tutte quelle trasmissione sonore agitate, anche dopo che i messaggi si erano fatti disperati e terrorizzati, l’Imperatore dell’Eternità non aveva pensato neppure per un istante alla parola “sconfitta”. Perché si trattava del Regno dell’Eternità. Anche se aveva mobilitato gran parte delle sue forze, era impossibile che quelle rimaste a difendere il Regno venissero davvero sconfitte in casa propria dai Diavoli.


Eppure, nell’arco di una sola ora, anzi, di meno di un’ora… il Regno dell’Eternità si era davvero trasformato in un inferno rosso sangue.


Il Suo Regno dell’Eternità era diventato un inferno in terra.


Non stava assistendo all’eroica resistenza che aveva immaginato. Di fronte ai suoi occhi… c’era solo un massacro a senso unico!


I discepoli che cadevano uno dopo l’altro, gli Anziani che venivano fatti a pezzi, e persino i Guardiani che di tanto in tanto comparivano per qualche istante, erano tutti feriti gravemente. Per di più, ognuno dei Guardiani stava affrontando almeno due spaventosi Diavoli di livello pari o superiore al proprio.


E poi, c’era l’Onorevole Tai Yu, che stava semplicemente fluttuando a mezz’aria, con lo sguardo perso nel vuoto. Era come se la sua anima avesse già lasciato il suo corpo.


A quel punto, sullo schermo comparve improvvisamente un volto… era un volto che tutti gli abitanti della Regione Orientale conoscevano fin troppo bene. Ma adesso, era anche un volto che sembrava appartenere a un completo estraneo.


I suoi occhi neri sembravano due abissi senza fondo, il suo sorriso era praticamente demoniaco e, non appena il suo viso comparve sullo schermo, sull’intera Regione Orientale calò un silenzio soffocante.


“Vecchio Cane Eternità.” Le sue labbra si incurvarono in un sorriso sinistro, e la sua voce risuonò nelle orecchie di tutti come la maledizione di un mostro assetato di sangue: “È passato molto tempo. Ti piace questo regalo che ho preparato per salutarti?”


“…” Zhou Xuzi rimase con la bocca spalancata. A un certo punto, i suoi occhi erano diventati scarlatti, e la sua gola aveva cominciato a muoversi su e giù, disordinatamente. Parecchi secondi più tardi, riuscì finalmente a sussurrare con la voce roca e secca come un ramo avvizzito: “Yun… Che…”


“L’ultima volta che ci siamo incontrati, nella Regione Settentrionale, ho schiacciato per sbaglio uno dei tuoi figli, scambiandolo per un insetto.” Yun Che ridacchiò per qualche secondo, distendendo una mano e ripetendo lo stesso gesto di quando aveva ucciso Zhou Qingchen: “Ma dato che ci incontriamo di nuovo, nella Regione Orientale e in circostanze così splendide, come potrei farti un regalo… meno bello di quello dell’ultima volta!?”


Fece scattare una mano alle proprie spalle, e dalle sue dita sfrecciò improvvisamente un raggio di luce nera… le pupille di Zhou Xuzi si contrassero di colpo, mentre un piccolo mondo indipendente, nascosto nel cuore del Regno dell’Eternità, collassava con un grande boato, scaraventando all’esterno tutte le persone rifugiatesi al suo interno. Sullo schermo comparvero all’istante varie centinaia di altre persone.


Non appena quelle persone vennero scagliate fuori dal mondo indipendente, Zhou Xuzi cominciò a ululare come una belva selvaggia… e nel Regno dell’Eternità, l’Onorevole Tai Yu si destò dalla trance in cui si trovava, come se migliaia di lame l’avessero trafitto. Gridò a squarciagola, in preda alla disperazione: “Scappate! Svelti, scappate!!”


Quel piccolo mondo indipendente era stato creato dalla loro Grande Antenata usando il Calderone del Grande Vuoto. Era un nascondiglio segreto, da usare solo se il Regno dell’Eternità si fosse trovato in grave pericolo, ed era praticamente impossibile percepire la sua presenza senza sapere che esistesse.


Eppure, Yun Che l’aveva distrutto con un solo colpo.


Tutti coloro che si erano nascosti lì nel mezzo della catastrofe erano ovviamente persone molto importanti… E, infatti, erano i figli e i nipoti più talentuosi e prestigiosi di Zhou Xuzi.


Quando era arrivato, Yun Che aveva percepito subito la presenza di quel piccolo mondo indipendente, ma l’aveva ignorato di proposito. Come avrebbe potuto non consegnare personalmente a Zhou Xuzi quel grande regalo!?


L’Onorevole Tai Yu lanciò un ruggito furioso e scattò verso Yun Che, ma all’improvviso un uomo raggrinzito comparve di fronte a lui, veloce come un fulmine oscuro…


BOOOM!!


Ci fu un’esplosione di Energia Misteriosa, lo spazio venne lacerato e l’Onorevole Tai Yu sputò una boccata di sangue nero, poi venne scagliato all’indietro, roteando a mezz’aria, come un aquilone senza filo.


Zhou Xuzi… e tutti gli abitanti della Regione Orientale che videro quella scena rimasero così scioccati che quasi morirono d’infarto.


Tutto il mondo sapeva che l’Onorevole Tai Yu era il Guardiano più potente del Regno dell’Eternità! Era un Divine Master di decimo livello, al picco della via del mistero.


Eppure, era stato davvero… scaraventato via con un singolo attacco!? E sputando fiotti di sangue!?


Nell’immagine comparve un uomo anziano, avvolto da una tunica nera come la notte. Il suo volto era orribile, ed era così secco e raggrinzito da essere praticamente solo uno scheletro, ma non appena si voltò verso la formazione misteriosa di trasmissione, i suoi occhi antichi, nei quali brillava un bagliore oscuro, minaccioso e crudele, fece gelare il sangue nelle vene a quasi tutta la Regione Orientale.


Yan Uno, il più potente degli Antenati Yama.


La forza dei tre Antenati Yama era semplicemente terrificante, e non fu solo il Regno dell’Eternità a realizzarlo. Persino i Divoratori della Luna, quando videro di persona la spaventosa forza degli Antenati Yama, rimasero profondamente scioccati e intimoriti.


Anzi, si sentirono persino come se la loro presenza fosse totalmente superflua.


Quei tre mostri, probabilmente, erano abbastanza forti da distruggere da soli l’intero Regno dell’Eternità entro sera.


“Uwaaaaaaaaaah!”


“Onorevole Padre, salvami… SALVAMI!!”


I giovani rimasti nascosti in quel piccolo mondo indipendente avevano assistito a tutto ciò che era successo all’esterno, perciò erano già da parecchio impazziti dal terrore.


Ora che erano stati scoperti e quei Diavoli terrificanti erano di fronte a loro, i discendenti dell’Imperatore dell’Eternità cedettero definitivamente alla disperazione. Erano come uno stormo di uccellini, mentre cercavano di scappare caoticamente.


“Hehe, quanto sono rumorosi.” Commentò Yun Che, sogghignando: “Vecchio Cane Eternità, non hai mai insegnato ai tuoi figli come bisogna accogliere gli ospiti?”


Poi, fece un lieve cenno con una mano, e disse pigramente: “Yan Tre, dato che il Vecchio Cane Eternità non ha insegnato loro a stare in silenzio, pensaci tu.”


“Certo, Padrone! JIEHAHAHAHAHAHA!”


Lanciando quella risata estasiata e agghiacciante, Yan Tre spiccò il volo e inseguì rapidamente i discendenti di Zhou Xuzi che stavano fuggendo in ogni direzione.


Zhou Xuzi stava quasi per sanguinare dagli occhi, e si sentiva come se delle gigantesche montagne lo stessero schiacciando senza sosta. Inspirò a fondo, poi sfrecciò verso lo schermo e gridò a squarciagola, disperato: “Fermo! Fermo!! FERMOOOO!!!”


Boom!


Boom!


Agitò le braccia, in preda al panico, scagliando senza controllo degli attacchi disperati contro l’immagine di Yan Tre.


Ma vide solamente tre lame di Oscurità, che Yan Tre aveva scagliato dai suoi artigli spettrali.


Rip!!


Quelle tre lame di Oscurità fecero istantaneamente a pezzi lo spazio, il terreno insanguinato, e oltre cento dei suoi discendenti.
                                


                                



