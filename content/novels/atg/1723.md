---
weight: 1723
title: Capitolo 1723 – Regno dell'Eternità cosparso di Sangue (5)
pubDate: 2025-03-10T08:57:10.492Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


"Qi'er!"


"Qinghan!!"


"AHHHHH!!"


Le grida di Zhou Xuzi risuonavano incessantemente.


Sembravano gli ululati di una bestia disperata o di uno spettro addolorato... chiunque li avesse sentiti non avrebbe mai pensato che appartenessero all'Imperatore dell'Eternità in persona.


Nessuno dei suoi incubi si avvicinava alla crudele disperazione che stava provando mentre guardava il massacro dei suoi discendenti.


Gridò e attaccò l'immagine nel cielo come un pazzo, ma non importava quante volte la proiezione si dissolveva e si riformava, la risata diabolica di Yan Tre riecheggiava ancora e il massacro continuò.


<em>Chi! Chi! Chi! Chi!!</em>


Yan Tre formò un'enorme rete oscura fatta di segni di artigli.


Ogni ostacolo che incontrava, perfino lo spazio stesso, era stato ridotto a pezzi e in nebbia sanguinosa.


Zhou Xuzi alla fine smise di muoversi.


Il sangue oscurava la sua vista e lo faceva disperare.


Lasciò la presa sulla sua frusta, che cadde sul terreno freddo e duro sotto di lui.


Il suo volto era pieno di lacrime.


Meno di due anni fa, dopo che Zhou Qingchen era morto, pensava che nulla al mondo avrebbe potuto farlo piangere di nuovo.


Si sbagliava. Ora il sangue gli colava dagli occhi, dalle orecchie, dal naso, dalla bocca... ogni orifizio del suo volto stava sanguinando e il suo campo visivo si alternava dal grigio al bianco. Poi il mondo intero iniziò a vorticare sempre più velocemente...


<em>Pa!</em>


Aprì la bocca e vomitò sangue, ne vomitò così tanto da formare una foschia. Poi cadde dal cielo e precipitò sul suolo.


Chi Wuyao si avvicinò a lui e lo guardò con la coda dell'occhio. Il rispettato Imperatore dell'Eternità stava vomitando sangue e giaceva a terra come un pezzo di legno marcio. La luce nel suo sguardo si era spenta completamente, lasciando solo un pallore grigio.


Non lo guardò per più di un istante. Poi chiese freddamente: "Fa male?"


"..." Zhou Xuzi alzò la testa tremante e fissò Chi Wuyao. Il suo viso era così pallido che sembrava sull'orlo della morte.


"Voi... diavoli!" Mormorò con voce roca. Aveva detto ogni parola con un'enorme ferocia.


"Eheh." Chi Wuyao ridacchiò. "Hai ragione. Quando ogni persona ti definisce un diavolo, quando sei imprigionato in una gabbia e vieni massacrato come una preda, che altro puoi essere se non un diavolo?"


"Inoltre il mondo l'ha fatto solo perché possediamo Energia Misteriosa dell'oscurità... non perché abbiamo commesso crimini imperdonabili." Sogghignò: "Non sei d'accordo, tu che sei così virtuoso?"


Zhou Xuzi afferrò la frusta macchiata di sangue e alzò di nuovo lo sguardo. Ora il suo sguardo grigio era tinto di rosso: "Voi... diavoli mostruosi... meritate di essere tutti distrutti dalla legge divina!"


Stava per impazzire. Credeva già fermamente che tutti i diavoli dovessero morire fin dall'inizio e il suo odio era solo aumentato dopo la morte di Zhou Qingchen, e ora il suo regno era stato distrutto.


Chi Wuyao sorrise con freddezza e tristezza: "Quattro anni fa, quando l'Imperatrice Diabolica Colpo Celeste Nemesi dei Diavoli è tornata, avrebbe potuto schiavizzare tutte le creature del Caos Primordiale e permettere ai suoi compagni di sfogare l'odio che serbavano da un milione di anni sul Regno degli Dei e trasformarlo in un purgatorio."


"È stata lei, l'imperatrice dei diavoli, che ha scelto di sacrificare sé stessa e il suo intero clan per delle creature così inferiori a lei. È stata lei a proteggere l'intero Caos Primordiale."


"Jasmine, la Dea Stellare del Massacro, è stata perseguitata dal resto del mondo dopo che un artefatto l'ha trasformata in un diavolo. Ma è comunque intervenuta nel momento del bisogno e ha sigillato la fenditura cremisi con il potere dell'Infante Malvagio."


"Per quanto riguarda Yun Che, posso dirti che possedeva l'Energia Misteriosa dell'oscurità dal primo giorno in cui è entrato nel Regno degli Dei. Questo significa che era un diavolo fin dall'inizio."


"Eppure è stato lui a fronteggiare l'Imperatrice Diabolica Colpo Celeste Nemesi dei Diavoli mentre voi altri eravate in ginocchio e tremavate come foglie. Credeva anche che salvare l'universo fosse il suo dovere, per quanto sembri divertente."


"È per questo che l'Imperatrice Diabolica Colpo Celeste Nemesi dei Diavoli ha scelto di partire dal Caos Primordiale."


Lo sguardo di Chi Wuyao rivelò un bagliore cupo mentre continuava: "Tu, Zhou Xuzi, sai meglio di chiunque altro chi è stato a sventare quella calamità e salvaare tutti quanti."


"L'Imperatrice Diabolica, l'Infante Malvagio e Yun Che sono tutti diavoli. Non negherò che ce ne sono alcuni più puri ed estremi, ma sono stati loro a salvare il Regno degli Dei e tutte le sue creature viventi! Sono il motivo per cui sei ancora vivo e puoi definirci dei diavoli!"


"..." Un rumore tremante e inumano sfuggì dalla gola di Zhou Xuzi.


Il bagliore nero nel suo sguardo diventò sempre più cupo. "Se uno dovesse parlare di persone rette, dovrebbe prendere come esempio l'Imperatrice Diabolica, l'Infante Malvagio e Yun Che. Sono stati loro a salvare il mondo."


"Tu invece? Dici di essere un uomo virtuoso, ma sei stato tu a fare un agguato all'Infante Malvagio e a mandarla fuori dal Caos Primordiale, la persona che ti aveva appena salvato la vita! Sei stato tu a mettere all'angolo Yun Che dopo che aveva salvato il mondo, arrivando a condurre tutti nel suo mondo natio e a distruggere tutto ciò che amava in un solo giorno!"


"Eheh." Chi Wuyao ridacchiò di nuovo: "La giustizia in cui credi è ridicola. Zhou Xuzi, sei davvero così cieco?"


"Non capisci davvero perché Long Bai, Nan Wansheng e Qianye Fantian si sono rivoltati contro Yun Che nel momento in cui l'Imperatrice Diabolica se n'è andata?!"


"In tutti questi anni in cui hai dato la caccia a Yun Che per il Regno degli Dei stavi davvero cercando di difendere la giustizia in cui dici di credere o stai solo distogliendo lo sguardo dall'oscurità nel tuo cuore?!"


"Sta zitta... sta zitta!!" Zhou Xuzi ruppe il silenzio e attaccò con la sua frusta. Tuttavia il potere che emanava era instabile e caotico.


<em>Rumble!</em>A


La terra crepitò sotto il suo potere, ma il suo attacco si limitò a sollevare un po' l'orlo dell'abito di Chi Wuyao.


"Oh, giusto, c'è un'altra cosa che mi sono dimenticata di dirti, quella più importante." La voce di Chi Wuyao diventava sempre più fugace. "Prima di quel giorno fatidico, Yun Che non poteva trattenersi dall'intromettersi negli affari altrui e dal salvare i mortali oppressi che non avevano niente a che fare con lui."


"Ormai è diventato un uomo che può massacrare tutto il tuo regno senza battere ciglio."


"Da giovane messia e Sovrano dei Diavoli che sogna di seppellire l'intera Divina Regione Orientale in un mare di sangue... chi credi che sia stato a farlo cambiare così drasticamente?"


Zhou Xuzi iniziò a tremare dalla testa ai piedi. Il suo capo in particolare stava fremendo così violentemente che sembrava gli si fosse rotto il collo.


La profezia che lo aveva perseguitato negli ultimi anni tornò a risuonare nella sua mente come un rintocco che proveniva dall'inferno.


Nonostante la sua confusione, la voce diabolica di Chi Wuyao continuò a penetrare nella sua anima.


"Yun Che ha salvato la Divina Regione Orientale, il regno dell'Eternità, te e la tua famiglia."


"Ora il sangue sta piovendo per tutta la regione e innumerevoli miserabili anime sono destinate a morire senza lasciare nemmeno una tomba. Le terre dei tuoi antenati sono diventate delle macerie cosparse di sangue e i tuoi discendenti stanno urlando e morendo in modo ancora più orribile dei diavoli che hai massacrato..."


"Chi credi che sia stato a creare un diavolo così terribile? Chi credi che sia ad aver condannato la sua gente, la sua terra natia e l'intera Divina Regione Orientale?"


<em>Bang!</em>


La frusta di Zhou Xuzi sprofondò ancora di più a terra. La sua testa stava ancora tremando ancora più di prima e strabuzzava gli occhi: "No... no... non dire altro... non sono stato io... non sono stato dio... non dire altro!"


Non importava quanto la sua anima lottasse, la voce diabolica che stava invadendo il suo spirito era vivida come i suoi incubi: "Questa è una colpa che non potrai espiare nemmeno se ereggessero un monumento alla sua vergogna sopra la tua tomba e le persone ci sputassero sopra, maledicendoti, per un milione di vite."


"I tuoi discendenti... sempre che ne rimangano una volta che tutto sarà finito, porteranno la tua vergogna per l'eternità. Tremeranno nell'oscurità e verranno maledetti da tutti quanti per il resto della loro vita, senza mai poter rialzare la testa."


"Quando andrai all'inferno, nemmeno i tuoi antenati ti perdoneranno. Ti inchioderanno sulla croce più miserabile che potranno trovare nel purgatorio!"


"Sta zitta!!!"


Zhou Xuzi balzò all'improvviso e cercò di afferrare il collo di Chi Wuyao. La sua Energia Misteriosa era caotica e fuori controllo.


Chi Wuyao non mosse un muscolo, ma l'Imperatore dell'Eternità mancò il bersaglio e cadde a terra.


Invece di rialzarsi, sprofondò le dita nel terreno e mormorò con voce tremante: "Sono nel giusto... sono nel giusto! È un diavolo che causerà innumerevoli massacri... ha ucciso mio figlio... i diavoli non dovrebbero esistere... l'Infante Malvagio non dovrebbe esistere... l'ho fatto per tutti quanti... l'ho fatto per la giustizia..."


"Sono nel giusto... sono nel giusto... sono nel giusto..."


All'improvviso il bagliore cupo nello sguardo di Chi Wuyao si trasformò in un'ombra invisibile e invase l'anima di Zhou Xuzi.


L'uomo non lo notò, né reagì.


Chi Wuyao sorrise mentre un lampo freddo brillò per le sue pupille.


L'anima di Zhou Xuzi era molto più debole di quanto si immaginasse. Forse era stato tormentato da un pensiero che non riusciva ad affrontare da quando Yun Che era fuggito nella Divina Regione Settentrionale.


L'orribile tragedia nel regno dell'Eternità fu proiettata per tutta la Divina Regione Orientale. Zhou Xuzi aveva era caduto a terra mentre faceva di tutto per sigillare i suoi sensi. Rimpiangeva di non poter svenire e risvegliarsi in un'altra realtà.


Chi Wuyao si avvicinò lentamente e stese il palmo verso di lui... ma tre luci bianche le impedirono di toccarlo.


Chi Wuyao si girò e apparì in un batter d'occhio a diversi chilometri di distanza. Tre guardiani comparvero vicino all'Imperatore dell'Eternità.


"Mio signore, andiamo!!"


Gridò con tristezza uno di loro per poi far rialzare Zhou Xuzi. Poi iniziarono a fuggire senza fermarsi.


Chi Wuyao non li inseguì. Si limitò a guardarli scappare.


Il suo sguardo brillava come le stelle nella notte più cupa, un sorriso inquietante si allargò lentamente sul suo volto.


"ChÈer." Sussurrò: "Ti ho detto che l'avrei fatta pagare a chi ti ha fatto soffrire."


"Sarebbe troppo facile per lui morire. Dovrà godersi il resto della sua vita."


La sua voce era seducente, ma le sue parole erano estremamente crudeli.


.....


Nel frattempo la guerra nel regno dell'Eternità stava continuando.


Yan Tre stava attaccando l'onorabile Tai Yu e ed era in vantaggio. Il guardiano era già ferito ed era anche sconvolto. Di conseguenza il diavolo era riuscito a batterlo e a ferirlo gravemente in un batter d'occhio.


Per quanto riguardava Qianye Ying'er, Yan Tre l'aveva respinta con la sua aura.


Era un antenato Yama! Avrebbe perso la faccia se avesse dovuto coalizzarsi con qualcuno per sconfiggere un mero guardiano!


Qianye Ying'er mise da parte la sua arma e si avvicinò a Yun Che. Scoccò un'occhiata verso la grande proiezione a mezz'aria per poi chiedere: "Come stai? Ti senti meglio ora?"


"Sentirmi meglio?" Yun Che ridacchiò: "Sto solo ritirando la vita che ho dato loro. Potrebbero morire un milione di volte e non sarebbe ancora sufficiente a ripagare il loro debito. Dopotutto i morti non possono tornare in vita, no?"


"..." Qianye Ying'er ripensò a sua madre e rimase in silenzio per molto tempo.


All'improvviso lo sguardo di Yun Che brillò, una formazione di trasmissione del suono era apparsa di fronte a lui. Chiese: "Il regno degli Dei Lunari ha mobilitato le sue truppe?"


"No." La voce di Hua Jin risuonò dalla formazione. "Sono arrivate buone notizie. Shui Meiyin non è nel regno degli Dei Lunari, dev'essere scappata molto tempo fa. Inoltre il regno degli Dei Lunari ha separato i suoi uomini per cercare Shui Meiyin, così è improbabile che possano radunarsi nuovamente in breve tempo."


"È così?" Yun Che strinse gli occhi e sorrise gelidamente: "Questa... è una notizia fantastica!"
                                


                                



