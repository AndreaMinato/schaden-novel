---
weight: 17240
title: Capitolo 1724 – Ululati della Divina Regione Orientale
pubDate: 2025-03-10T08:57:10.493Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


Le immagini nella proiezione erano devastanti per il morale dei coltivatori sia all'esterno che all'interno del Regno dell'Eternità.


Il Regno dell'Eternità aveva la reputazione migliore, ma non solo era stato assalito e distrutto dai diavoli in poco tempo, gli invasori erano molto più potenti di quanto dovevano essere!


A mezz'aria, l'esercito del regno dell'Eternità continuò a sgretolarsi mentre i diavoli lo mettevano sotto pressione... come potevano resistere ad una forza che aveva spazzato via come sabbia un potente regno sovrano quando la loro fiducia stava crollando? Avrebbero potuto resistere?


I loro cuori si stavano riempiendo sempre di più di paura e disperazione. Lentamente, ma inesorabilmente, sempre più persone iniziarono a ritirarsi e a scappare via...


L'onore crollava di fronte all'istinto di sopravvivenza. Quando una persona iniziò a scappare, il resto l'avrebbe seguita.


Non molto tempo dopo il numero delle persone che erano fuggite o si erano arrese superò quello dei morti...


I coltivatori dell'oscurità condividevano la stessa fede e credo. Avevano preso in considerazione l'idea di morire dal momento in cui avevano messo piede fuori dalla Divina Regione Settentrionale.


La Divina Regione Orientale però... era stata completamente viziata dalla pace. Erano privi della determinazione dei diavoli.


Inoltre questa invasione era stata così improvvisa e terrificante.


Uno per volta, la Divina Regione Settentrionale conquistò in pochissimo tempo circa cento di questi "punti d'appoggio" che Chi Wuyao aveva inquadrato prima dell'invasione.


.....


Fuori dal regno degli Dei Lunari, una piccola arca misteriosa volava per lo spazio.


Quando la proiezione dell'Eternità apparì nel cielo distante, una ragazza rannicchiata in un angolo dell'arca alzò lo sguardo per poi mormorare sognante: "Giovane... maestro... Yun..."


"Quello... quello è!" Non troppo ontano, anche un uomo di mezz'età stava fissando la proiezione. Un po' di tempo dopo fece una decisione veloce e ordinò: "A tutta velocità in avanti! Ci preoccuperemo dopo del consumo di energia!"


La nave profound accelerò. La ragazza si era alzata senza rendersene conto. Dopo aver fissato la proiezione per un momento, iniziò a tremare violentemente per poi correre verso il bordo.


"Jin Yue!" Ma fu fermata dall'uomo di mezz'età che chiese con severità: "Dove credi di stare andando?!"


Jin Yue rispose nel panico: "Torno indietro! Il regno dell'Eternità è già caduto e il giovane maestro Yun odia profondamente la maestra, così potrebbe, potrebbe... la maestra è in pericolo! Devo tornare immediatamente!"


"Sei impazzita?!" L'uomo di mezz'età gridò con durezza: "L'Imperatrice degli Dei Lunari ti ha appena esiliato! Ha anche dato l'ordine di ucciderti se ritornerai lì! Non capisco nemmeno perché ti importa così tanto di lei dopo che ti ha trattato così..."


"Non fermarmi padre!" Jin Yue strinse le mani. "Non posso abbandonare la mia maestra mentre è in grave pericolo!"


Radunò la sua Energia Misteriosa e spinse via l'uomo di mezz'età. Stava per partire quando lo sentì gridare:


"Jin Yue! Non l'hai abbandonata, è stata lei ad abbandonarti! E chi credi che sia l'Imperatrice degli Dei Lunari? Credi che la tua misera forza le sarebbe utile?!"


"Non dimenticartelo, non sei la sola ad essere stata esiliata! Rischierai davvero le vite della tua famiglia contando sulla possibilità che sia compassionevole?!"


Le sue parole bloccarono sul posto Jin Yue.


"S... sorellona?"


La voce di una giovane dietro di lei spense la sua determinazione. Si girò e abbracciò gentilmente la ragazzina, consolandola. Lo stava facendo anche per nascondere le lacrime che le rigavano le guance.


"Mi dispiace padre. Ho agito impulsivamente." Sussurrò per poi stringere tra le braccia la ragazzina.


L'uomo di mezz'età scosse la testa e mostrò uno sguardo addolorato. Sapeva molto bene quanto era importante l'Imperatrice degli Dei Lunari per sua figlia e quanto orgoglio aveva provato nel poterla servire.


Ma l'Imperatrice degli Dei Lunari... dominava un enorme e potente regno, non doveva più giustificare la sua crudeltà e la sua ferocia a nessuno.


La loro nave profound volò velocemente verso sud.


Potevano fuggire verso la Divina Regione Meridionale, potevano anche dirigersi verso i regni stellari inferiori se fossero avanzati ulteriormente.


Non molto tempo dopo che se ne andarono, innumerevoli navi profound della Divina Regione Orientale apparirono dietro di loro. Stavano scappando come degli insetti impazziti.


.....


Nel regno degli Dei Stellari, o più accuratamente, nel più grande regno ausiliario del regno degli Dei Stellari.


Una nave da guerra coperta di simboli a forma di stella si stava facendo strada verso il regno dell'Eternità a tutta velocità.


Il Regno degli Dei Stellari aveva perso il suo mondo natale e dopo la calamità dell'Infante Malvagio, il suo esercito si era ridotto ad appena sei Dei Stellari e diciassette Divine Master. Ci era voluta solo una notte per farli cadere così in basso.


Inoltre avevano perso il loro imperatore e la ruota degli Dei Stellari.


C'erano solo dodici persone sulla nave da guerra: gli Dei Stellari Demone Celeste, Giada Celeste, Fuoco Celeste e nove Anziani al Divine Master.


Avevano deciso di rispondere alla richiesta d'aiuto dell'imperatore dell'Eternità perché avevano un nemico comune. Se il regno dell'Eternità fosse caduto, sarebbe stata solo una quesitone di tempo prima che venissero presi di mira anche loro. Lo sapevano.


Erano solo in dodici, ma rappresentavano metà dei guerrieri più potenti del regno degli Dei Stellari. L'altra metà era rimasta indietro nel caso i diavoli avessero attaccato la loro casa mentre erano via.


Il regno degli Dei Stellari non poteva subìre un altro duro colpo del genere.


Tuttavia, la nave da guerra non volò per più di cinquecento chilometri che una terribile tempesta spaziale deviò la loro rotta. Incapace di resistere, l'imbarcazione fu respinta all'indietro per diversi secondi prima che potessero riprenderne il controllo.


"Cosa sta succedendo?!"


Tutti gli Dei Stellari che stavano meditando ad occhi chiusi nella nave da guerra volarono fuori. Poi si irrigidirono sul posto.


Una ragazza piccola e delicata li stava bloccando. Stava dando loro la schiena e la foschia nera che sembrava provenire dalle profondità dell'abisso stava roteando sopra il suo abito color arcobaleno.


"Tu... tu sei?"


Quella schiena familiare, il suo vestito e il suo potere da Dea Stellare... anche se era macchiata dall'aura oscura che apparteneva ad un diavolo.


"Principessa... Caizhi?" Chiese con esitazione la Dea Stellare Giada Celeste, Shenhu.


Invece di girarsi verso di lei, Caizhi disse con tono gelido: "Tornate indietro!"


La Dea Stellare del Demone Celeste, Rose, chiese facendo un timido passo: "Principessa Caizhi, è davvero lei?" Il suo tono cambiò mentre fissava l'energia terribile attorno alla giovane: "Perché sei..."


"Attenta!" Aster afferrò Rose e la trascinò indietro. Allo stesso tempo Caizhi si voltò e menò un fendente con la Sacra Spada del Lupo Celeste... no, la Spada Diabolica del Lupo Celeste, senza pietà.


BOOOM!!


Un ruggito potente, ma triste, risuonò per lo spazio mentre l'intera nave fu divisa a metà. L'imbarcazione lunga cinquanta chilometri funzionava grazie a decine di Formazioni Misteriose, ma l'aura nera bluastra del lupo celeste la divise facilmente come un coltello che tagliava del burro caldo e la distrusse completamente.


I nove Divine Master scapparono dalla nave da guerra, salvandosi. Tre erano ricoperti di sangue. Tutti stavano fissando Caizhi con completa incredulità.


Tutti e tre gli Dei Stellari fissarono scossi la giovane. L'impressione che avevano di lei era cambiata completamente in una sola mossa.


La Dea Stellare del Lupo Celeste era la più giovane. Nonostante fosse sorprendentemente compatibile con il potere divino del Lupo, tutti pensavano che sarebbero dovuti passare almeno mille anni prima di padroneggiare completamente il suo potere divino.


Nonostante quel colpo fosse durato solo per un istante, la pressione che emanava...


Era chiaramente quella di un Divine Master di decimo livello!


In effetti... era forte quanto Xing Juekong, se non di più!


Erano passati solo sette anni da quando Caizhi era svanita dopo il disastro dell'Infante Malvagio.


Come aveva fatto ad evolvere da una Divine Master di ottavo livello che aveva appena accettato il potere del Lupo Celeste al picco del decimo livello in appena sette anni?!


Era un risultato senza precedenti per il regno degli Dei Stellari.


"Tornate... indietro!"


Puntò di nuovo la spada diabolica verso i tre Dei Stellari e i tre Anziani tremanti. L'arma che sarebbe dovuta brillare di energia bluastra ora era coperta da uno strato oscuro.


Gli occhi del Lupo Celeste sulla sua punta in particolare emanavano una luce nera rossastra violenta.


Il suo potere e il suo intento omicida erano di gran lunga superiori al loro. Il messaggio era chiaro: non si sarebbe ripetuta una terza volta.


Stringendo la presa sulla mano di Rose, Aster disse: "Avanti, torniamo indietro."


Nessuno fece un altro passo avanti. Si voltarono e si diressero da dov'erano venuti.


Un po' di tempo dopo, Aster si girò e gettò un'occhiata furtiva verso la distante Caizhi.


Il sorriso brillante e innocente che aveva prima era sparito da tempo. Le stelle che facevano scintillare il suo sguardo si erano spente.


Tutto ciò che era rimasto era un potere oscuro soffocante che avrebbe fatto irrigidire sul posto anche gli uomini più coraggiosi.


Non pensò a come Caizhi era diventata così potente, ma al suo dolore e alla sua tristezza.


Chi era il responsabile di tutto questo...?


.....


In un altro regno sovrano della Divina Regione Orientale.


Una nave profound era partita per il regno dell'Eternità quasi allo stesso tempo degli Dei Stellari.


Qianye Fantian aveva un'espressione cupa mentre stava sull'imbarcazione. Anche i re del Brahma dietro di lui erano tetri.


Le condizioni del regno dell'Eternità lo avevano preoccupato profondamente.


In quanto imperatore, pochissimi conoscevano meglio di lui la Divina Regione Settentrionale.


Solo la battaglia che si stava svolgendo nel regno dell'Eternità avevano sconvolto ogni suo preconcetto.


In particolare era preoccupato per i tre vecchi che aveva visto nella proiezione. Solo vedere i loro brutti occhi lo avevano fatto rabbrividire.


Non molto tempo dopo che se ne andò, tre persone arrivarono lentamente alle porte della capitale del Monarca del Brahma.


Ovunque andassero, il mondo stesso si fermava.


Il capo del gruppo rimase di fronte alle porte e disse: "Per favore riferite a Qianye Fantian che l'Imperatore del Mare Meridionale è qui per vederlo."


La guardia del Monarca del Brahma si inchinò cortesemente: "Le porgo i nostri saluti Imperatore Divino del Mare Meridionale... il regno dell'Eternità al momento è sotto l'assalto dei diavoli e il nostro imperatore divino è appena partito per andare a salvarli."


"Davvero?" Nan Wansheng sorrise lievemente. "Allora aspetterò il suo ritorno... cosa c'è? Avete intenzione di provare a fermarmi?"


"N-naturalmente no." La guardia si ritirò subito e chinò la testa: "Entrate prego."


L'Imperatore del Mare Meridionale faceva spesso visita alla capitale per vedere Qianye Fantian, ma anche se avesse avuto altri motivi per essere qui, non avrebbero osato fermarlo.


L'uomo entrò nella capitale come se fosse una sua proprietà per poi espandere la sua coscienza. Identificò all'istante le posizioni dei diversi re del Brahma per poi sogghignare e tirare fuori un disco di color oro scuro.


Una piccola formazione misteriosa avvolse lui e il suo gruppo, e poi apparirono all'improvviso di fronte ad una torre.


La costruzione in sé non era niente di speciale, ma era ricoperta da centinaia di formazioni sigillanti ed era protetta da un enorme numero di persone.


L'avidità nello sguardo dell'Imperatore del Mare Meridionale bruciò ancora più intensamente, in modo così intenso da sembrare quasi folle.


Avanzò verso la torre. Fece appena qualche passo che una figura discese dal cielo.


Era un uomo basso dalla testa grossa e il corpo rotondo. La sua aura era densa come un milione di montagne. Era l'ottavo Re del Brahma.


"Imperatore del Mare Meridionale, re del mare dell'inferno meridionale e occidentale." Il re del Brahma sorrise mentre salutava i visitatori, ma in realtà era allarmato. "Il mio imperatore sarebbe molto contento di vedervi qui. Ora per favore seguitemi al palazzo principale per una breve pausa. Il mio imperatore divino tornerà molto presto."


"Davvero?" L'Imperatore del Mare Meridionale sorrise, ma i suoi occhi si riempirono di intento omicida: "Ma non posso aspettare ancora."


Nel momento in cui parlò, una luce dorata apparì dalle sue dita e viaggiò dritta verso la gola dell'ottavo Re del Brahma.
                                


                                



