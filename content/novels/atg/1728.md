---
weight: 1728
title: Capitolo 1728 – Un Patto con il Diavolo
pubDate: 2025-03-10T08:57:10.493Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


Lo spirito della Perla dell'Eternità disse con indifferenza mentre Yun Che si avvicinava: "L'Assemblea Profound God è stata fondata a causa della calamità cremisi. Quando il Regno Divino dell'Eternità si è aperto, ho speso tutto il mio potere divino per coltivare i veri geni della Divina Regione Orientale. Alla fine abbiamo perfino proibito ai nostri discepoli di entrare nei tre millenni dell'eternità!"


"Abbiamo speso così tante delle nostre risorse per costruire una grande formazione dimensionale che conduceva ai confini del Caos Primordiale."


"Il mio regno si è sacrificato più volte non perché potesse trarne profitto, ma perché avrebbe protetto il mondo. Zhou Xuzi rompe raramente le sue promesse, ma l'ha fatto con te e ha mandato l'Infante Malvagio fuori dal Caos Primordiale! Perché? Perché stava cercando di proteggere la pace dell'universo! Per questo avrebbe sacrificato perfino la sua integrità e la sua reputazione!"


"Dovresti saperlo!"


"Il mio regno ha giurato di proteggere l'universo fin da quando è stato fondato. Con la legge celeste e la gente del Caos Primordiale come nostri testimoni, non abbiamo mai fatto nulla che ci avrebbe lasciato la coscienza sporca."


"..."


Yun Che si fermò.


I suoi occhi socchiusi erano cupi e le sue mani stavano tremando lievemente.


Stava ripensando a come la gente aveva lodato Zhou Xuzi per aver fatto un agguato a Jasmine e averla scagliata via dal Caos Primordiale.


Sembrava avessero sofferto tutti di amnesia proprio nel momento in cui Jasmine aveva distrutto la fessura cremisi e aveva salvato ogni forma di vita nell'universo. Sembrava che potessero ricordarsi solo dell'impresa "eroica" di Zhou Xuzi.


Anche la sua promessa infranta era stata considerata come un grande sacrificio per salvare il mondo.


Spostò lo sguardo verso le sue mani, fissando le dita che stavano tremando incontrollabilmente...


Eheh... Era proprio lo spirito della Perla dell'Eternità! La persona che Qianye Ying'er pensava che fosse la Grande Antenata dell'Eternità!


Dopo tutti questi anni, era la sola che era riuscito ad alterarlo dicendo con un paio di frasi!


Strinse le mani e alzò di nuovo lo sguardo. Tutta la rabbia nel suo sguardo era stata rimpiazzata da un sorriso provocatorio. Rispose con tono inaspettatamente caloroso e gentile: "Se la tua coscienza è così pulita, perché non hai rivelato la verità al mondo dopo tutti questi anni? Perché hai fatto di tutto per nasconderlo? Oh, lo so, dev'essere di nuovo per la pace nell'universo. Sarebbe davvero vergognoso se la gente sapesse che è stato un diavolo a salvare l'universo, vero?"


Lo spirito della perla: "..."


"Eheh." Ridacchiò. "Così credi di avere il diritto di avere tutta la gloria e l'onore solo perché hai fatto qualche sforzo inutile, mentre la gente che ha salvato te e l'intero universo merita di morire, no, deve morire, tutto perché non si adegua alla vostra "moralità"?!


Yun Che aprì il palmo, una luce nera danzava sulla punta delle dita: "Beh, sono qui ora e credo che il mondo diventerà migliore senza questa moralità!"


"Uccideteli tutti!"


Intento omicida riempì il cielo una volta che diede l'ordine.


Proprio mentre la nebbia di sangue stava per tornare, la perla dell'Eternità sospirò e disperse le emozioni oscure con la forza: "Non importa. Non condividiamo lo stesso punto di vista. È inutile discutere al riguardo."


Yun Che sollevò il braccio e fermò di nuovo l'antenato Yama e i coltivatori della Luna Ardente: "Allora?"


Allo stesso tempo, la voce di He Ling risuonò nella sua mente: "Maestro, ora sono sicura che non è affatto lo spirito della Perla dell'Eternità!"


Le sopracciglia di Yun Che si mossero lievemente. Questa era la sola conferma di cui aveva bisogno.


Lo spirito della Perla dell'Eternità disse: "Hai i tuoi motivi, ma ti sei anche vendicato su questo regno. Qualunque ingiustizia tu abbia subìto, ormai il debito dovrebbe essere stato già ripagato, vero? In tal caso, credo che sia il momento giusto di ritirarsi."


"Eheheh." Yun Che ridacchiò di nuovo e guardò in avanti: "Solo un momento fa ho ordinato che ogni uomo, bestia e pianta fossero condannati a morte. Dove finirebbe il mio onore se mi ritirassi ora?"


"Inoltre... chi ti credi di essere? Come osi darmi ordini?"


"Questo è un patto, non è un ordine." Disse con indifferenza lo spirito. Era un'esistenza potente, non avrebbe mai usato la parola "implorare".


Un "patto" era il compromesso più grande che potesse fare. Era l'unica opzione che gli rimaneva considerato la situazione in cui era.


"Hai ucciso tutti i guardiani e gli Anziani che proteggevano questo regno. Rimangono a stento giudici e Divine Sovereign. Coltivatori di grado inferiore non hanno quasi nessuna importanza per te. Se vi ritirerete ora, esaudirò una vostra richiesta."


Chiaramente lo spirito della Perla dell'Eternità stava cercando di preservare i discendenti del regno dell'Eternità e il regno stesso... poteva essere in rovina ora, ma era comunque la loro terra ancestrale. Niente avrebbe potuto sostituire le loro radici.


"Bene, molto bene." Lo sguardo di Yun Che si incupì con entusiasmo. Senza confermare che richiesta avrebbe potuto accettare lo spirito, disse: "Sei davvero lo spirito divino della perla dell'Eternità. Le offerte che fai sono davvero irresistibili."


"Queste sporche vite possono essere preziose per te, ma non sono nient'altro che disgustosi rifiuti da schivare per me. Li scambierei volentieri per qualcosa che abbia anche solo un minimo valore!"


I cittadini del regno dell'Eternità strinsero così tanto i denti che rischiarono di romperseli.


Essere nati nel regno dell'Eternità era il loro onore più grande, non erano mai stati umiliati così.


Nonostante la furia e l'umiliazione, non osarono emettere un solo suono. Sentirono perfino un po' di sollievo.


Prima erano ad un passo dal precipitare nell'inferno. Ora sembrava che potessero sfuggire alla morte finché avessero accettato di fare un patto con il diavolo.


Lo spirito della perla disse: "Se ti ritirerai ora, potrò garantirti..."


"Vabbè, ora farò la mia richiesta!" Yun Che lo interruppe senza alcun riguardo, la sua voce irritante sovrastò quella maestosa dello spirito. "La mia richiesta è molto semplice..."


Stese una mano verso lo spirito e disse: "Voglio metà dello spazio nella Perla dell'Eternità!"


L'ombra tremolò visibilmente.


i coltivatori della Divina Regione Orientale rimasero a bocca aperta.


Tutto l'universo sapeva che il regno dell'Eternità era stato fondato grazie alla sua perla, era l'artefatto che aveva permesso loro di diventare un famoso regno sovrano.


Prima della comparsa di Yun Che, era anche il solo tesoro divino conosciuto in tutto l'universo. Non solo era un elemento critico della loro storia, era anche lo spirito e l'orgoglio del loro regno.


Dare metà del suo spazio... era come cedere metà della Perla dell'Eternità.


Significava che Yun Che e il regno dell'Eternità l'avrebbero potuta usare allo stesso modo, alla pari!


Tanto valeva dividere a metà il nucleo e lo spirito del regno dell'Eternità!


"Yun Che!" Per la prima volta lo spirito della perla sembrò arrabbiato. "Il Regno dell'Eternità può rinunciare a tutto tranne a..."


"Silenzio!" Yun Che la interruppe di nuovo con un sorriso inquietante e pieno di disprezzo: "Puoi pensare che questo sia un patto, ma non confonderti. Questo è l'ultimo briciolo di pietà e benevolenza che riserverò al tuo regno!"


"Non hai il diritto di trattare con me!"


"..." L'ombra dello spirito tremolò come una candela al vento.


"Naturalmente sei libera di rifiutare la mia richiesta!" Il sorriso di Yun Che divenne ancora più sinistro. "Sono sicuro che mi piacerebbe un regno dell'Eternità senza vita e sanguinoso più della metà di una perla, eheheheh!"


Senza dare un momento di tregua allo spirito, stese tre dita e continuò: "Beh, sei uno spirito divino, così ti farò un piccolo favore. Tre respiri di tempo."


"Hai tre respiri di tempo per decidere se il regno dell'Eternità sopravvivrà a stento o morirà completamente... Ti darò il diritto di fare questa decisione importante!"


Aveva già piegato un dito mentre rideva con fare cupo.


"..." Lo spirito della Perla dell'Eternità non era mai stato così scosso in tutta la sua vita.


Quando Yun Che aveva dimostrato il suo valore nell'Assemblea Profound God, lo aveva notato e lodato. Non vedeva l'ora di sapere quale sarebbe stato il suo futuro.


Aveva provato un enorme rimpianto quando non era entrato nel regno divino dell'Eternità.


Quando aveva sventato la calamità dell'imperatrice diabolica, era stata contenta per lui. Quando era diventato un diavolo, si era dispiaciuta di averlo perso.


Aveva fatto fin troppe esperienze durante la sua vita.


Nessuno era mai riuscito a cambiare in modo così drastico durante questo periodo di tempo e ridurla in queste condizioni.


Yun Che piegò un altro dito e un'aura nera e omicida iniziò a diffondersi dal suo corpo.


Sospirando impotente, lo spirito si arrese e disse: "Va bene, accetterò la tua richiesta!"


L'umiliazione che provava nel cedere metà della perla era indescrivibile, ma non aveva altra scelta che accettare.


Almeno Yun Che non l'aveva costretta a rinunciare completamente all'artefatto... questo sarebbe stato completamente inaccettabile.


Inoltre era lo spirito della perla. Nessuna entità estranea poteva competere contro di lei quando si parlava di connessione con l'artefatto.


Stava cedendo metà della proprietà, sì, ma avrebbe potuto riprendersela quando voleva non appena avesse trovato il momento più adatto.


Yun Che piegò il terzo dito per poi ridere fragorosamente: "Ahahahah, sei davvero lo spirito divino della Perla dell'Eternità, al contrario degli idioti del regno dell'Eternità, sei capace di fare decisioni molto sagge."


Al confronto invece, i cittadini del regno dell'Eternità provarono disperazione... e gioia nell'essere stati risparmiati.


Questo incubo finalmente era finito...?


Ma il costo, l'umiliazione...


Senz'altra scelta, l'ombra sollevò il braccio.


Ci fu un bagliore bianco e una perla bianco pallido cadde dal cielo.


Era proprio il quarto tesoro divino, la Perla dell'Eternità!


Come molti, questa era la prima volta che Yun Che vedeva la sua vera forma.


Simile alla Perla del Veleno Celeste, era grande quanto un pugno. Nebbia bianca stava circolando intorno alla sfera brillante.


Era difficile credere che un oggetto così piccolo potesse contenere uno spazio infinito dotato di leggi proprie, il "Divino Regno dell'Eternità".


"Questa è la Perla dell'Eternità." Lo spirito andò dritto al punto: "Sei il padrone della Perla del Veleno Celeste. Sono sicura che saprai delle stranezze del suo spazio- Posso cederti metà del suo spazio, ma non biasimarmi se non riuscirai ad occuparlo."


"Non sono affari tuoi."


Yun Che sogghignò e si avvicinò alla perla. Poi posò una mano sulla sua superficie.


Non percepì nessuna opposizione. Il misterioso potere che permeava la Perla dell'Eternità era estremamente debole perché aveva esaurito la sua energia per condensare tre millenni in tre anni, era nelle stesse condizioni della Perla del Veleno Celeste.


Considerata l'aura del Caos Primordiale, ci sarebbero voluti anni per farle recuperare la sua forza... e non sarebbe mai tornata forte come lo era durante nell'Era degli Dei.


O se non altro, sarebbe stato così nelle mani del cosiddetto "spirito della perla".


Una volta che ne fosse entrato in possesso, il suo fato sarebbe cambiato.


Un bagliore cupo e inquietante brillò nelle pupille di Yun Che per poi ordinare: "Fatti da parte!"


Nonostante avesse fatto la sua decisione, l'ombra tremò visibilmente quando fu sul punto di cedere metà del tesoro divino. La sua voce si incupì mentre dichiarava: "Yun Che, una volta che occuperai metà della perla, dovrai lasciare il regno dell'Eternità insieme ai diavoli. Tu e i tuoi diavoli non dovrete entrare nel Regno dell'Eternità per i prossimi dieci millenni!"


"Non dimenticare che tutti hanno assistito al tuo giuramento!"


Non chiese a Yun Che di rinunciare al suo desiderio di uccidere Zhou Xuzi e gli altri guardiani. Sapeva quanto odiava l'imperatore divino. Chiederlo avrebbe potuto ritorcersi contro di lei.


Inoltre aveva già preparato un rifugio per Zhou Xuzi e gli altri guardiani. Per questo aveva chiesto a Yun Che e ai diavoli di non rientrare nel regno dell'Eternità per dieci millenni.


Era anche il motivo per cui non aveva spento la grande proiezione quando si era manifestata. L'aveva fatto affinché Yun Che non potesse rinnegare la sua promessa senza distruggere la sua reputazione.


"Sicuro." Yun Che accettò subito per poi provocarla: "Cosa c'è? Oh, temi che infrangerò la mia promessa? Ahahahah!"


Rise spudoratamente per poi guardare con disprezzo la terra desolata attorno a lui: "Sono il Sovrano dei Diavoli che comanda la Divina Regione Settentrionale! Ogni parola che dico rappresenta la suprema volontà dell'oscurità!"


"Credi davvero che infrangerei il mio sacro giuramento per te e i tuoi sporchi discendenti? Credi che le mie promesse siano insignificanti come quelle del vecchio cane Eternità?!"


Lo spirito della perla smise di parlare e alzò le braccia. Luce bianca la circondò mentre ritirava la sua anima dallo spazio della perla dell'Eternità.


Come promesso, aveva ceduto metà dello spazio della coscienza.


"Eheh... eheheheh..."


Fuori dal regno dell'Eternità, Zhou Xuzi ridacchiò con tristezza mentre chiudeva gli occhi, addolorato.


Dalla fondazione del regno, ogni generazione della sua famiglia aveva goduto di una gloria e un rispetto impareggiabili.


Ma oggi, la sua "antenata" aveva dovuto rimediare a questo guaio e gettare via tutto il suo orgoglio solo per comprargli un briciolo di speranza e di sollievo.


Quanto era triste.


Non avrebbe mai avuto la faccia di tornare nel Regno dell'Eternità e incontrare nuovamente la sua Grande Antenata.


Dopo aver sondato i cambiamenti avvenuti nello spazio della perla, Yun Che ritirò all'improvviso la sua coscienza e mormorò: "He Ling!"


La coscienza di He Ling si infiltrò immediatamente nella Perla dell'Eternità. Ci mise un solo istante per occuparne metà... con una compatibilità perfetta.


Allora, Shen Xi aveva dichiarato con sicurezza che He Ling fosse l'unica creatura dell'universo capace di diventare lo spirito del veleno della Perla del Veleno Celeste.


Lo stesso valeva per la Perla dell'Eternità e il resto dei Tesori Celesti!


Yun Che aprì gli occhi e ritirò lentamente la mano. Sorrise sinistramente e gridò l'ordine più crudele e spietato:


"Uccideteli tutti!"
                                


                                



