---
weight: 17310
title: Capitolo 1731 – La Fine della Luna (1)
pubDate: 2025-03-10T08:57:10.494Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


Il colpo finale dell'onorabile Tai Yu, la ricomparsa della Grande Antenata. Il loro splendore non solo era riuscito a far recuperare un briciolo di speranza al Regno dell'Eternità, dimostrava anche quanto erano terrificanti i diavoli della Divina Regione Settentrionale.


Anche l'ultimo tragico atto finale della Grande Antenata, quando aveva cercato di fare scoppiare le sue Vene Misteriose, era stato ridotto ad uno scherzo inutile di fronte alla forza dei tre antenati Yama.


Yan Uno, Due e Tre... Questi tre Anziani terrificanti avevano annientato completamente il regno dell'Eternità, distruggendo una leggenda e umiliandola. D'ora in avanti sarebbero apparsi negli incubi di innumerevoli coltivatori.


Zhou Xuzi si alzò lentamente. Non aveva reagito molto violentemente vedendo la morte della sua grande antenata. Tutto ciò che era accaduto l'aveva già riempito di disperazione.


"Onorabile padre!"


Mentre quel grido afflitto risuonava nell'aria, Zhou Qingcheng si avvicinò. Gli altri tre protettori erano proprio accanto a lui, e dietro li seguivano trenta Anziani e un gruppo di Giudici.


Questo era senza dubbio un raggruppamento formidabile. Rappresentava metà delle forze del regno dell'Eternità. Specialmente visto che... l'imperatore e il suo futuro principe ereditario erano sopravvissuti.


Tuttavia il regno dell'Eternità era stato già conquistato dai diavoli e aveva perso la Perla dell'Eternità. Erano ancora vivi, ma le loro fondamenta e il loro spirito erano stati demoliti.


"Mio signore, dobbiamo ancora... tornare nel regno dell'Eternità?" Chiese un protettore.


Il suo tono era demoralizzato, c'era solo una muta tristezza... e un pizzico di disperazione.


I membri del loro clan, la loro famiglia, i loro discendenti...


"Perché il monarca del Brahma, gli Dei Lunari, Stellari e il regno del Sacro Universo non hanno mandato rinforzi? I diavoli hanno invaso anche loro?!" Esclamò Zhou Qingfeng con un tono risentito e impaurito.


C'erano formazioni di proiezione nel regno dell'Eternità e tutti nella Divina Regione Orientale potevano vedere le loro condizioni.


Che anche gli altri regni sovrani fossero in difficoltà? In tal caso, quanto erano terrificanti questi diavoli?


"Andiamo." Zhou Xuzi volse lo sguardo spento in lontananza.


"Dove andremo?" Chiese Zhou Qingfeng.


A diversi regni stellari di distanza, Chi Wuyao sussurrò: "Nel regno del Dio Drago."


"Andremo nella Divina Regione Occidentale. Nel regno del Dio Drago." Disse lentamente Zhou Xuzi mentre puntava lo sguardo verso ovest.


Non potevano più tornare nel regno dell'Eternità. Questa era la migliore opzione a cui poteva pensare... Non aveva percepito minimamente l'interferenza di Chi Wuyao.


"Non importa quanto sono forti i diavoli, non oseranno toccare la Divina Regione Occidentale. Sono in buoni rapporti con l'Imperatore del Drago, così è il luogo migliore per recuperare le forze." Disse Zhou Xuzi dopo un lungo sospiro.


Una volta che il dolore e l'odio di una persona diventavano immani, sarebbe rimasta solo una sensazione di vuoto.


"Contare sulla carità di qualcun altro, è... è..." Il protettore che aveva appena parlato interruppe il suo discorso a metà e si girò. Non riuscì a continuare.


Solo il giorno prima erano al picco del loro potere, ma oggi... dovevano abbandonare la loro dimora ancestrale e affidarsi alla carità di un altro regno?


Inoltre sarebbero stati considerati dei traditori visto che stavano fuggendo, anche se lo stavano cercando di preservare gli ultimi resti del loro regno.


Date le circostanze, avrebbero preferito tornare nel regno dell'Eternità e rischiare la vita per opporsi ai diavoli.


"Eheh..." Zhou Xuzi rise con fare afflitto. "La nostra casa ancestrale e la Perla dell'Eternità sono stati conquistati, cosa ci è rimasto? Se moriremo anche noi, allora il regno dell'Eternità sparirebbe davvero."


"Anche se dovremo contare sulla carità degli altri, anche se verremo maledetti dal resto del mondo... il solo modo per rinascere e vendicarsi è sopravvivere!"


Una volta che finì di parlare, una strana luce brillò nei suoi occhi... non mostrava la solita calma divina, ma oscurità.


"Qingfeng." Diede una pacca sulla spalla di Zhou Qingfeng e disse: "È molto meglio vivere con questo dolore e umiliazione che morire per niente. Sarebbe l'autodistruzione ad essere un segno di codardia... Capisci?"


Zhou Qingfeng strinse i pugni e dopo molto tempo radunò la determinazione per annuire. Il suo sguardo era diventato risoluto e determinato: "Sì... Sono disposto a seguire l'onorabile padre nel regno del Dio Drago. Quando torneremo, ci riprenderemo il regno dell'Eternità e laveremo via con il sangue questa umiliazione!"


Durante il massacro del Regno dell'Eternità, nessuno si accorse che l'imperatore e i molti membri d'élite che lo accompagnavano avevano cambiato destinazione. Non stavano più tornando indietro, anzi, nascosero la loro presenza e si diressero verso la Divina Regione Occidentale, sfuggendo dalla percezione dei diavoli e dei coltivatori del territorio.


In un altro luogo, Chi Wuyao alzò lentamente la testa mentre una luce strana e misteriosa brillò nelle profondità del suo sguardo.


In quel momento ricevette una trasmissione del suono da una delle sue streghe: "Maestra, la situazione nel Regno della Canzone Glaciale è cambiata."


Chi Wuyao non fu sorpresa da questo messaggio. Rispose: "Non c'è bisogno che vi disturbiate a perdere tempo con le altre regioni del Regno della Canzone Glaciale, ma non dovrete permettere a nessuno... di entrare nel regno della Fenice di Ghiaccio!"


La strega Chanyi mise via la giada di trasmissione e volò sopra il regno della Fenice di Ghiaccio. La sua percezione divina aveva già coperto l'intero regno stellare.


Mentre i diavoli avevano lanciato la loro offensiva sulla Divina Regione Orientale, le era stata assegnata una missione piuttosto speciale...


Proteggere la setta della Divina Fenice di Ghiaccio!


Visto che Chi Wuyao sapeva che era l'unico luogo che Yun Che considerava ancora come una "terra pura", certamente non avrebbe permesso che venisse distrutta.


.....


Il massacro continuò ininterrotto nel regno dell'Eternità, ma le formazioni di proiezione continuarono a brillare.


Continuavano ad arrivare rapporti sulle battaglie negli altri regni stellari, ma Yun Che non intervenne. In effetti sembrava che stesse aspettando qualcosa.


"Qianying." Disse all'improvviso. "Ci sono stati dei movimenti nel regno del Dio Drago?"


"...No." Qianye Ying'er scosse la testa scoccandogli un'occhiata di sottecchi.


"..." Yun Che non rispose, ma iniziò ad accigliarsi.


Data l'ossessione anormale dell'Imperatore del Drago nei confronti di Shen Xi, Yun Che aveva pensato che si sarebbe precipitato nella Divina Regione Orientale per attaccarlo.


Shen Xi era l'unica persona che avrebbe potuto spingerlo ad agire in modo irrazionale.


Ma non era andata così alla fine.


"Tuttavia abbiamo sentito di una diceria dalla Divina Regione Occidentale." Qianye Ying'er continuò: "Non hanno visto l'Imperatore del Drago nel dominio per un bel po' di tempo e si dice che sia andato in isolamento."


"Isolamento?" Disse con un sogghigno sprezzante Yun Che. "Deve ancora fare una cosa del genere?"


Fen Daoqi apparì dietro Yun Che. Si inginocchiò e disse: "Sua magnificenza, presto annienteremo tutti i cani dell'Eternità, ma alcuni di loro sono scappati. Dividiamo un po' delle nostre forze per affrontarli?"


"Ora non è il momento di dividerci." Rispose con tono solenne Yun Che. "Tuttavia, una volta che la situazione si sarà ristabilizzata, dovremo sbarazzarci di tutti i resti del loro regno! In particolare i parenti e i discendenti dell'imperatore! Non risparmiate nessuno di loro! Non voglio creare un altro Fen Juechen."


"...?!" Fen Daoqi alzò la testa di scatto, mostrando stupore.


Fen... Juechen?


Si lambiccò il cervello ripensando alla genealogia del regno della Luna Ardente, tutte e diciotto le sue generazioni e cercò di ricordarsi di tutte le persone di cognome Fen nella capitale della Luna Ardente. Dopo aver pensato all'ultimo bambino di cognome Fen, che viveva fuori dalla capitale, non era riuscito ancora a ricordarsi di questo "Fen Juechen".


Fu colto dal panico e disse con tono attento: "Non so chi è questo Fen Juechen... così la prego di spiegarmelo sua magnificenza."


Yun Che spostò lo sguardo verso di lui e disse: "In questo universo esistono altre persone a parte i discendenti della tua Luna Ardente che si chiamano Fen di cognome! Non è qualcosa di cui ti devi preoccupare! Dopo che avrai finito di ripulire il territorio, raduna subito tutte le risorse del regno. Più lo farai velocemente e meglio sarà!"


"Sì! Mi congederò allora." Fen Daoqi sospirò di sollievo per poi ritirarsi il più rapidamente possibile.


Una luce nera balenò nelle pupille di Yun Che. La trasmissione del suono che stava aspettando con impazienza finalmente era arrivata.


"Sua magnificenza, ho finito la missione che mi ha dato nel regno degli Dei Lunari."


La strega Hua Jin era in una regione stellare lontana. Al momento era proprio fuori dal regno degli Dei Lunari e il suo corpo si era fuso con l'oscurità. Quando aveva trasmesso il messaggio a Yun Che, aveva sollevato la mano sinistra. Una barriera speciale invisibile e al contempo priva d'aura si manifestò nella sua mano.


Una Barriera Immacolata!


Quando Yun Che e Qianye Ying'er avevano scoperto il Divino Midollo Indomato, avevano trovato anche questa protezione.


L'isolamento che forniva e la completa mancanza d'aura... se non fosse stato per la Perla del Veleno Celeste, Yun Che non sarebbe mai riuscito a scoprirlo.


Indubbiamente era difficile formare questa barriera perfetta. Tuttavia, se il regno del Cielo Limpido poteva crearne una in passato, ovviamente anche il regno delle Anime Rubate ne sarebbe stato capace.


Inoltre quella che possedeva Hua Jin era cento volte più grande rispetto a quella che aveva nascosto il Divino Midollo Indomato.


Il regno delle Aniem Rubate aveva pagato un enorme prezzo per costruirla.


E questa Barriera Immacolata non era connessa spiritualmente con Chi Wuyao, ma con Yun Che.


"Molto bene." Yun Che sorrise lievemente, ma la sua voce era profonda e cupa. Guardò subito Qianye Ying'er: "Qianying, vai ad attirare l'Imperatrice degli Dei Lunari."


Qianye Ying'er era la persona che l'Imperatrice degli Dei Lunari odiava di più, così non ci sarebbe stata un'esca migliore di lei.


"Li porto con me?" La donna gettò un'occhiata verso Yan uno, due e tre.


"Non c'è bisogno!"


Forse perché voleva essere lui ad uccidere Xia Qingyue o forse per qualche altro motivo complicato, Yun Che non si spiegò. Stava già iniziando a volare mentre aveva rifiutato e presto iniziò ad avanzare verso la vasta regione stellare.


.....


Mentre la Divina Regione Orientale precipitava nel caos, nessuno si era accorto del trambusto che stava sconvolgendo il regno del Sacro Universo.


<em>BOOM!!</em>


Un'esplosione terrificante scosse l'aria all'improvviso, distruggendo il soffitto della grande sala della setta del Sacro Universo. Due persone entrarono dal buco. Le loro potenti energie da Divine Master si scontrarono a mezz'aria, le onde d'urto quasi fecero crollare la struttura dell'enorme setta.


La base dell'intera organizzazione stava tremando e innumerevoli persone si erano radunate per capire l'origine di questo trambusto.


A mezz'aria, fata Guxie, la persona più potente nella Divina Regione Orientale che non apparteneva ad un regno sovrano, sembrava completamente tranquilla. Il suo sguardo era freddo, ma una luce piena di emozioni contrastanti lo illuminava.


Sorprendentemente, stava affrontando suo fratello, il Realm King Luo Shangchen.


Luo Shangchen sembrava incupito e i suoi occhi si erano tinti di scarlatto... Al momento irradiavano un'oscurità e un intento omicida mai visti prima.


Le sue braccia, no, il suo intero corpo stava tremando e la sua aura era agitata.


La persona di fronte a lui era chiaramente la sua sorella minore, la colonna portante del regno del Sacro Universo, la maestra di Luo Changsheng, Luo Guxie! Eppure sembrava che stesse fissando la sua nemesi.


"Questo... Questo..."


All'inizio tutti avevano pensato che i diavoli avessero invaso il regno del Sacro Universo, ma quando videro cosa stava accadendo, ci rimasero di sasso.


L'intento omicida che riempiva l'aria li scioccò e li raggelò. Il Grande Anziano del Sacro Universo si fece coraggio e cercò di dire con tono calmo: "Maestro della setta, fata Guxie... che ci sia stato un malinteso?"


"UCCIDETELA!!"


Le parole del Grande Anziano spinsero Luo Shangchen ad urlare in modo agghiacciante. Indicò Luo Guxie e gridò tremando: "Uccidetela! Uccidetela! UCCIDETELA!!!"


"Eheh, uccidermi? Ahahah!" Luo Guxie rise selvaggiamente. Mosse il braccio e respinse via tutti i discepoli del Sacro Universo in avvicinamento. Fissò Luo Shangchen e sogghignò: "Un inutile rifiuto come te vuole uccidermi? Ahah! Sei un illuso!"


Il Grande Anziano rimase a bocca aperta e strabuzzò gli occhi. Non sapeva come reagire. In effetti, anche tutti i discepoli presenti erano sbigottiti.


Cosa stava succedendo?! Cosa stava succedendo esattamente qui?!


Avevano tenuto un incontro solo il giorno prima, discutendo della possibilità di andare a nord per sopprimere l'invasione dei diavoli e aumentare la loro reputazione, quindi perché avevano iniziato a combattere oggi...


Erano fratelli alla fine, così non ci sarebbero dovute essere ostilità inconciliabili tra di loro. Ma il nobile Realm King sembrava impazzito.


In quel momento, un'aura con cui tutti erano familiari si avvicinò velocemente.


Luo Changsheng.


Quando arrivò e vide il conflitto tra Luo Shangchen e Luo Guxie, la sua prima risposta non fu di fermarli e chiedere loro cosa stava accadendo, invece si irrigidì sul posto.


Il suo sguardo, normalmente gentile come la luna e calmo come l'acqua, sembrò fremere sempre più violentemente.


"Changsheng, sei arrivato!" Il Grande Anziano sembrava aver visto il suo salvatore. Disse frettolosamente: "Presto! Cerca di dissuadere il tuo onorabile padre e il ma... estro...?"


Si rese conto all'improvviso dell'umore anormale di Luo Changsheng.


Il Realm King gridò con voce roca e ululante, piena di dolore e tristezza: "Non è Changsheng... NON È CHANGSHENG!!"
                                


                                

