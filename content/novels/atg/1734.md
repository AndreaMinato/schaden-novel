---
weight: 1734
title: Capitolo 1734 – La Fine della Luna (4)
pubDate: 2025-03-10T08:57:10.494Z
tags:
    - atg
---


Capitolo regolare, 7 in coda, 0/10 donazione
-Alstor


Il Regno degli Dei Lunari era uno dei quattro Reami Sovrani della Regione Orientale. La sua forza e il suo prestigio non erano neanche lontanamente paragonabili a quelli di un pianeta o Reame Stellare comune, e, per quanto se ne sapesse, era impossibile distruggere un intero Reame Sovrano in pochi secondi.


Persino l’Infante Diabolico, che possedeva un potere oltre i limiti dell’Era attuale, aveva distrutto il Regno degli Dei Stellari soltanto dopo una lunga e feroce battaglia contro vari Imperatori Divini… e, anche in tal caso, non si era trattato di una distruzione così completa.


Mentre la polvere lunare fluttuava nell’aria, le esplosioni assordanti e il rumore dello spazio che collassava continuarono senza sosta. Nel frattempo, delle tempeste dimensionali cominciarono a travolgere la vasta regione circostante, distruggendo innumerevoli pianeti innocenti, e passò molto tempo prima che si placassero.


Un Reame Sovrano era stato distrutto!


Il Regno degli Dei Lunari, da una terra fatata e avvolta dalla meravigliosa luce lunare, era stato ridotto a un mucchio di polvere e macerie sparpagliate, e alla fine venne completamente ridotto in cenere, che venne dispersa dal vento solare…


Whoooo——


Quando i residui della tempesta dimensionale li raggiunsero, fecero danzare caoticamente nell’aria i capelli e gli abiti di tutti e tre. In lontananza, molte stelle avevano deviato dalla loro orbita, e alcuni pianeti più fragili erano stati ridotti a loro volta in polvere, proprio come il Regno degli Dei Lunari.


L’Imperatrice degli Dei Lunari sapeva meglio di chiunque altro quanto potere fosse necessario per distruggere il suo Regno… ma nessuno avrebbe mai e poi mai creduto che esistesse davvero qualcosa del genere.


Se il Regno degli Dei Lunari era stato travolto da un attacco così devastante da distruggerlo, allora tutti i suoi abitanti… eccetto gli Dei Lunari stessi, nessuno aveva la minima possibilità di sopravvivere.


Chiunque si fosse trovato all’epicentro dell’esplosione, sarebbe stato sicuramente ridotto in cenere. In quel caso, neanche gli Dei Lunari sarebbero sopravvissuti.


“Non… è… splendido?”


La voce di Yun Che riecheggiò nelle sue orecchie.


Di fronte all’esplosione luminosa che aveva distrutto la Stella Polo Blu, lei gli aveva sussurrato quelle tre stesse parole.


Ora, lui aveva dipinto un quadro di distruzione ancora più tragico e meraviglioso di quello che lei aveva realizzato quel giorno. E le aveva persino ripetuto ogni sua parola… tuttavia, l’aveva fatto con un tono cupo e inquietante, come il lamento di uno spettro. Anche mentre digrignava i denti, nella sua voce c’era una perversa soddisfazione praticamente incontenibile.


Xia Qingyue chiuse delicatamente gli occhi, pallida come un fantasma. Il pallore cominciò a diffondersi dal suo volto, lungo il suo collo e fino alle sue candide dita che stringevano la Spada Divina del Palazzo Imperiale, che cominciarono a tremare leggermente. Poi, dalle sue labbra sfuggì un sussurro debole e distante come un sogno: “Allora è davvero… impossibile… sfuggire al destino…”


“Destino? Hahahaha…” anche se Xia Qingyue aveva sussurrato fra sé e sé quelle parole, molto piano, Yun Che le aveva comunque sentite chiaramente. Rise con freddezza, deridendola: “Oh, no, questo non è il destino, è il castigo! Tu hai distrutto personalmente tutto ciò a cui io tenevo… quindi, come potevo… non restituirti il favore!?”


Mentre guardava Xia Qingyue che faceva del suo meglio per non lasciar trasparire il suo dolore, l’espressione di Yun Che si contorse dalla soddisfazione. Aveva sognato quel momento ogni notte, negli ultimi anni.


Alla fine, quel giorno era arrivato, e finalmente aveva potuto sfogare l’immenso odio che provava per Xia Qingyue, un odio che era penetrato fin nelle profondità della sua anima.


“Sai quanto sangue, quanto sudore e quante lacrime ho versato per preparare questo grandioso regalo?”


Le labbra di Yun Che si incurvarono in un ghigno sinistro: “Ho usato dei Cristalli Diabolici che si sono formati dalla condensazione dell’Energia Yin proveniente dai cadaveri di veri Diavoli Primordiali. Ognuno di essi era un tesoro che non ricomparirà mai più in questo mondo! Eppure, ne ho donati così tanti al tuo Regno degli Dei Lunari… Heh heh heh heh, quando sarai in fondo all’inferno, ricordati di ringraziarmi come si deve!”


Il corpo e gli occhi di Yun Che brillarono di nero, e la Spada Colpo Celeste Nemesi dei Diavoli Devil Emperor comparve fra le sue mani. Il Sovrano dei Diavoli della Regione Settentrionale aprì all’istante Ade, rivolgendo verso Xia Qingyue il suo sconfinato intento omicida.


Gli occhi dorati di Qianye Ying’er si rivolsero verso Xia Qingyue e dalla sua vita si levò un bagliore dorato. Non appena sfoderò l’Oracolo Divino, la sua Energia Misteriosa Oscura si fuse silenziosamente a quella distruttiva di Yun Che, creando un’aura soffocante e soverchiante che avvolse Xia Qingyue.


Per distruggere il Regno degli Dei Lunari, Yun Che aveva usato proprio i Cristalli Diabolici dell’Oscurità Eterna che aveva trovato nel Mare d’Ossa dell’Oscurità Eterna.


Quei Cristalli Diabolici erano formati dall’Energia Yin concentrata all’interno delle ossa dei Veri Diavoli. Contenevano l'Energia Misteriosa Oscura più pura e di alto livello di tutto l’universo. Erano anche estremamente volatili, e il minimo contatto con una forza esterna li faceva esplodere.


Persino i tre Antenati Yama non avevano mai osato avvicinarsi a essi o toccarli.


In tutto il mondo, solo Yun Che poteva controllarli alla perfezione, e si poteva usare soltanto una Barriera Immacolata per trasportarli senza correre rischi.


Dato che potevano formarsi solo dall’Energia Yin più pura e di alto livello dell’universo, erano estremamente rari, e non se ne potevano produrre di nuovi. Dopo che Yun Che li aveva raccolti tutti dal Mare d’Ossa dell’Oscurità Eterna, ne aveva data una piccola parte a Hong’er. E gli altri… al Regno degli Dei Lunari!


Se avessero utilizzato i Cristalli Diabolici dell’Oscurità Eterna in vari reami Stellari, avrebbero potuto ottenere risultati ancora più spettacolari durante la loro guerra contro la Regione Orientale.


Ma, dal momento stesso in cui Yun Che li aveva trovati, quel piano aveva cominciato a prendere forma nella sua mente, ossessionandolo.


Dalle labbra pallide di Xia Qingyue colò silenziosamente un rivolo di sangue. Ma quando riaprì gli occhi, nel suo sguardo c’era solo una freddezza composta e minacciosa.


Sollevò lentamente un braccio, e il bagliore viola nei suoi occhi si riaccese. L’aura che avvolgeva la Spada Divina del Palazzo Imperiale smise di tremare, e cominciò a concentrarsi, diventando sempre più intensa.


“Facciamola finita.”


Dopo aver sussurrato quelle due parole, sferrò un affondo.


Quel semplice attacco fece assumere una sfumatura viola all’intero cielo. In un batter d’occhio, persino le tempeste dimensionali si fermarono completamente.


Quando quel bagliore viola avvolse la sua spada, l’intera regione circostante sembrò sbiadire.


Lo sguardo di Qianye Ying’er si fece più serio… con un singolo attacco, Xia Qingyue aveva dimostrato che la sua forza non era affatto inferiore a quella di Yue Wuya, quando era in piena forma.


Nello stesso istante, anche Yun Che sferrò un improvviso fendente dall’alto verso il basso con la Spada Colpo Celeste Nemesi dei Diavoli Devil Emperor. Non dovette incanalare alcuna Energia Misteriosa Oscura nell’attacco, perché non appena la lama si mosse, l’Oscurità riempì il cielo e l’aura tirannica dell’arma esplose verso Xia Qingyue, simile a un Vero Diavolo.


Boom!


Lo spazio venne lacerato e tutta la regione circostante venne divisa in due metà, due mondi opposti, uno viola brillante e l’altro nero come la notte.


Tuttavia, la linea che separava chiaramente quelle due metà dopo pochi istanti si spezzò violentemente, ed entrambe collassarono simultaneamente. Il potere del Palazzo Imperiale e l'Energia Misteriosa Oscura si scontrarono caoticamente e brutalmente.


Bang bang bang bang bang ——


I boati della Spada Divina del Palazzo Imperiale che si scontrava con la Spada Colpo Celeste Nemesi dei Diavoli Devil Emperor fecero tremare il cielo e la terra. Se qualcuno avesse osservato la battaglia da un distante Reame Stellare, gli sarebbe sembrato che due pianeti, uno viola e uno nero, si stessero scontrando catastroficamente.


L’Imperatrice degli Dei Lunari contro il Sovrano dei Diavoli del Nord. In una battaglia all’ultimo sangue fra individui al loro livello, ogni singolo istante, ogni singolo scambio di colpi era terrificante quanto una calamità naturale. Per di più, avevano già rilasciato completamente la loro forza devastante, fin dall’inizio della battaglia.


BOOM!


Un lampo viola brillò con forza, per poi essere divorato all’istante dall’Oscurità. I lunghi capelli di Xia Qingyue fluttuarono nell’aria, e sospirò piano: “Sei il degno erede del Dio Malvagio. Anche se sei ancora al decimo livello del Divine Sovereign Realm, sei già forte quanto un Imperatore Divino. Un potere simile trascende davvero i limiti di questo mondo, è unico nel suo genere.”


“Allora lascia che questo Sovrano dei Diavoli ti uccida personalmente!” Yun Che sollevò le braccia e la lama della sua spada venne avvolta dalle fiamme. Si trasformarono rapidamente nelle fiamme cremisi, poi nelle Fiamme Diaboliche della Calamità Eterna, che potevano divorare ogni cosa, in quell’universo.


Anche se quelle fiamme non emanavano alcun bagliore, divorarono rapidamente tutta la luce circostante.


“Ti serve aiuto?” chiese improvvisamente Qianye Ying’er.


Era sicura che, se non l’avesse aiutato, Yun Che non avrebbe avuto alcuna possibilità di sconfiggere Xia Qingyue, né tantomeno di ucciderla.


In quei quattro brevi anni, la forza di Yun Che era cresciuta a una velocità senza pari al mondo, grazie al potere del Dio Malvagio e dell’Imperatrice Diabolica. Tuttavia… i progressi di Xia Qingyue erano altrettanto scioccanti.


Erano passati sol sette anni da quando aveva ereditato il Potere del Palazzo Imperiale, ma era già diventata più potente di quanto non fosse stato Yue Wuya nel pieno delle sue forze!


Nella storia del Regno degli Dei Lunari… anzi, nella storia di tutti i Reami Sovrani, nessuno si era mai adattato così rapidamente alla sua Eredità Divina.


Non appena finì di parlare, Qianye Ying’er si accigliò. Poi, sferrò immediatamente un affondo con l’Oracolo Divino, avvolto dall'Energia Misteriosa Oscura.


Ding!


Un raggio di luce viola che sembrò trascendere il tempo e lo spazio percorse all’istante decine di chilometri, cercando di trafiggere la gola di Qianye Ying’er. Quando si scontrò con l’Oracolo Divino, lo spazio circostante si frantumò in innumerevoli parti.


Dopo che Qianye Ying’er ebbe parato quel raggio viola, Xia Qingyue attraversò lo spazio e ricomparve di fronte a lei. La attaccò di nuovo con un fendente della Spada Divina del Palazzo Imperiale, con dei movimenti armoniosi che sembrarono la danza di una dea. Sembrava scomparire dalla realtà e ricomparirvi, e ogni volta che attaccava Qianye Ying’er si lasciava alle spalle una luna viola.


Yun Che si voltò di scatto, ma nel frattempo decine di lune viola avevano già riempito il cielo.


Scattò immediatamente verso di esse. La Spada Colpo Celeste Nemesi dei Diavoli Devil Emperor rilasciò un bagliore minaccioso e infernale, e Yun Che distrusse all’istante una delle lune con un fendente orizzontale.


Non appena la luna venne distrutta, emise un accecante bagliore viola, che illuminò tutta la zona circostante, tingendola di porpora e abbagliando Yun Che.


In quella porzione viola di spazio, non solo rimase quasi accecato, ma anche tutti gli altri suoi sensi vennero distorti.


In quel momento, Yun Che non fu l’unico a restare intrappolato nella Prigione della Luna Viola. Anche Qianye Ying’er venne colpita da quell’attacco a sorpresa. Tutti i suoi sensi divennero offuscati e si sentì come se un milione di lame si stessero dirigendo verso di lei. Indietreggiò con urgenza, ma un raggio di Energia Misteriosa viola comparve improvvisamente da un lato di quel mondo viola, dirigendosi verso la sua schiena.


Quel raggio sembrava lento e debole, ma ovunque passasse, frantumava ogni cosa, compreso lo spazio stesso.


Quando Qianye Ying’er lo notò, ormai era a un passo da lei.


La Prigione della Luna Viola era una delle tecniche più potenti di Yue Wuya, e Qianye Fantian le aveva parlato molte volte delle sue caratteristiche. Era un attacco che sfruttava il Potere del Palazzo Imperiale per confondere la percezione spirituale e i sensi dell’avversario.


Tuttavia, quella era la prima volta che Qianye Ying’er la vedeva di persona. per di più, Xia Qingyue l’aveva utilizzata con una rapidità e una disinvoltura fin troppo inaspettate, ben al di sopra di quelle che Qianye Ying’er riteneva possibili, perciò l’aveva colta alla sprovvista.


CRAAACK!


Yun che sferrò un Fallen Heavenly Wolf, con un boato assordante. Il suo attacco lacerò la Prigione della Luna Viola, ma anche le sue Fiamme Diaboliche della Calamità Eterna si erano spente. Sfrecciò verso Qianye Ying’er, lasciandosi alle spalle una lunga scia di ghiaccio.


Pssst!


La Spada Divina del Palazzo Imperiale si diresse verso le costole di Yun Che e un bagliore viola avvolse improvvisamente la metà superiore del suo corpo. Gocce di sangue schizzarono nell’aria, quando la Spada Colpo Celeste Nemesi dei Diavoli Devil Emperor colpì violentemente il braccio con cui Xia Qingyue impugnava l’arma.


Anche se le Fiamme Diaboliche della Calamità Eterna si erano spente quando aveva distrutto la Prigione della Luna Viola, la potenza del fendente di Yun Che era comunque così terrificante che scaraventò via Xia Qingyue con un boato tonante. La manica rossa sul suo braccio destro venne ridotta a brandelli, e su di esso comparve un orribile taglio insanguinato.


Xia Qingyue non si preoccupò neppure di controllare la ferita. Al contrario, fissò il foro sanguinante a lato del petto di Yun Che e disse, tranquillamente: “Yun Che, ricordi ancora cosa mi giurasti, anni fa?”


“Hmmm?” Yun Che sollevò lo sguardo e la fissò. Neppure lui prestò attenzione alla ferita che Xia Qingyue gli aveva inferto, e nei suoi occhi continuò a brillare solo un feroce intento omicida.


Avrebbe potuto chiedere aiuto in qualsiasi momento a Yan Uno, Yan Due e Yan Tre. Se avessero affrontato insieme Xia Qingyue, l’avrebbero potuta uccidere senza fatica e in molti modi dolorosi… ma lei doveva morire per mano sua!


Il suo pianeta, la sua famiglia e i suoi amici erano stati distrutti da Xia Qingyue in persona, dunque come poteva lasciare che fosse qualcun altro a ucciderla? No, doveva ucciderla con le sue stesse mani, per vendicarli.


Xia Qingyue strinse lentamente la presa sull’elsa della spada. Ma non lo stava facendo per alleviare il dolore del suo braccio ferito. In quel momento, nella sua mente stavano riecheggiando le parole severe e solenni che aveva rivolto a Yun Che quando aveva impiantato il Marchio dello Schiavo nell’anima di Qianye Ying’er:


“Ora Qianye Ying’er è tua schiava. Puoi ordinarle qualsiasi cosa, usarla, sfogare la tua rabbia contro di lei, umiliarla e profanarla quanto vorrai… puoi farle tutto ciò che vuoi. Ma c’è una cosa che devi ricordare!”


“Rimane pur sempre una persona che io devo uccidere! Averla resa tua schiava con questo complotto non significa che io non voglia più ucciderla. Al contrario, significa solo che per ora non posso farlo! Qualsiasi cosa accada fra voi due non mi riguarda. Ma… non devi assolutamente affezionarti a lei! E ancora di più, non devi assolutamente avere figli con lei! Capito!?”


Yun Che aveva difeso Qianye Ying’er. Aveva reagito senza pensarci, quasi instintivamente…


E le loro Energia Misteriosa poco prima si erano fuse con così grande naturalezza…


“Lasciamo perdere.” Dopo aver pronunciato a voce molto bassa quelle due parole, alzò la Spada Divina del Palazzo Imperiale verso il cielo, per poi disegnare delicatamente un arco nell’aria.


In un batter d’occhio, fu come se ci fosse stata improvvisamente l’alba. Un bagliore sovrannaturale avvolse il cielo, facendo scomparire l’Oscurità da tutta la regione circostante.


L’Oscurità era scomparsa, ma anche le stelle. Tutte le tempeste dimensionali si fermarono all’improvviso. Sembrava che al mondo non esistesse nulla, al di fuori della gigantesca luna viola che comparve alle spalle di Xia Qingyue. Tutt’intorno, quella zona si trasformò in un etereo mondo viola.


E all’interno di quella luce porpora, ogni centimetro dello spazio cominciò incredibilmente a vibrare e ad emettere uno strano bagliore.





