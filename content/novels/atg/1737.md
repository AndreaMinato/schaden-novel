---
weight: 17370
title: Capitolo 1737 – La Fine della Luna (7)
pubDate: 2025-03-10T08:57:10.495Z
tags:
    - atg
---


Capitolo sponsorizzato! Grazie mille Federico! 4 in coda, 0/10 donazione
-Alstor


Ogni stella nella regione circostante si era spenta.


L’intera zona era piena di piccoli asteroidi e polvere. Il potere del Palazzo Imperiale che si stava disperdendo e l'Energia Misteriosa elementale di Yun Che brillarono intensamente, distruggendo tutto ciò che si avvicinava troppo.


Yun Che era immobile, forte e orgoglioso, nel mezzo di un campo di meteore. La ferita sul suo petto era orribile e raggelante, ma lui non sembrò prestarvi attenzione. Il suo sguardo minaccioso era puntato sulla donna vestita di rosso in lontananza. La sua aura era estremamente debole e disordinata, il che fece inarcare le labbra di Yun Che in un sorriso freddo e crudele.


Le ferite di Qianye Ying’er erano gravi, ma non al punto da metterla in pericolo di vita. Scomparve nel nulla e ricomparve accanto a Yun Che. Guardando nella sua stessa direzione, disse in tono tranquillo e indifferente: “Non mi aspettavo che avresti davvero sacrificato la tua energia vitale per aprire il Dominio del Palazzo Imperiale. Il tuo desiderio di uccidere me e Yun Che è così intenso da confondermi. In effetti, non so davvero se farti i miei complimenti per la tua brutalità, o se deriderti per la tua stupidità!”


Xia Qingyue si rialzò lentamente in piedi.


Drip…


Drip…


Piccole gocce di sangue fresco colarono lentamente dalle sue labbra pallide. Caddero piano, ma inesorabilmente, macchiando una dopo l’altra le sue vesti rosse, rendendole di uno scarlatto più intenso.


Tuttavia, era pur sempre l’Imperatrice degli Dei Lunari, in tutto l’universo erano ben poche le persone capaci di minacciare veramente la sua vita.


Yun Che aveva giurato di ucciderla personalmente, ma sapeva fin troppo bene che sarebbe stato semplicemente stupido credere che solo lui e Qianye Ying’er potessero riuscirci, dato che era già diventata più potente di Yue Wuya. Come minimo, avrebbero dovuto giocare almeno uno dei loro assi nella manica.


In quel momento, però, non sembrava necessario.


Il Dominio del Palazzo Imperiale era estremamente potente e, quando non erano riusciti a spezzarlo, li aveva quasi spinti sull’orlo della disperazione.


La sua forza superava davvero i limiti di quell’Era. Ma Xia Qingyue aveva dovuto pagare un prezzo molto salato per utilizzarlo, anche se possedeva lo Splendido Fisico dei Nove Misteri.


Aveva dovuto sacrificare la sua stessa energia vitale per attivarlo, perciò sotto questo aspetto la natura di quel Dominio era molto simili a quella della più terribile delle tecniche del Dio Malvagio – Other Shore Asura.


In altre parole, siccome quel Dominio era collegato alla sua energia vitale, che aveva già in parte sacrificato per attivarlo, se fosse stato distrutto il contraccolpo le avrebbe inflitto ferite molto peggiori dell’attacco più potente dell’universo.


La sua energia vitale aveva subito gravi danni e la sua Energia Misteriosa si stava indebolendo rapidamente. Era come se non riuscisse più a raccoglierne. Quella avrebbe dovuto essere una battaglia lunga e sofferta, una lotta all’ultimo sangue feroce e brutale, eppure si era conclusa rapidamente perché lei aveva usato il Dominio del Palazzo Imperiale… nelle sue attuali condizioni, non era altro che un agnello in attesa di essere macellato da Yun Che e Qianye Ying’er.


Aveva previsto che quell’esito fosse molto probabile, considerate le capacità di Yun Che. Tuttavia, non aveva comunque esitato… perché era la sua ultima scommessa, l’unico azzardo su cui poteva puntare.


I suoi capelli viola ricaddero dietro le sue spalle, tornando all’istante neri come l’inchiostro e creando un forte contrasto col suo viso sempre più pallido. Fissò Yun Che e Qianye Ying’er, poi sussurrò fra sé e sé: “Alla fine, non sono comunque… riuscita a… fare nulla…”


“No, sei stata brava! Anzi, bravissima!”


Yun Che avanzò lentamente e, in confronto al sussurro debole e assente di Xia Qingyue, la sua voce fu gelida e tagliente: “Sei riuscita… perfettamente a costringermi a trasformarmi in un mostro!”


Sollevò lentamente la Spada Colpo Celeste Nemesi dei Diavoli Devil Emperor. La puntò verso la distante Xia Qingyue, e sulla punta della sua lama comparve un inquietante bagliore nero: “E ora, è ora… di pagare per ciò che hai fatto!”


Drip…


Un’altra goccia di sangue cadde delicatamente dalle sue labbra.


Per qualche strano motivo, Yun Che provò un dolore lancinante al cuore, mentre guardava quegli occhi velati dalla sofferenza. Era come se migliaia di pugnali avessero trafitto il suo petto.


Tuttavia, l’orribile immagine della Stella Polo Blu che veniva distrutta da quel lampo di luce viola riapparve nella sua mente, facendogli provare un dolore diverso ma altrettanto terribile. Strinse i denti, e tutto il suo odio e il suo intento omicida si riversarono nella sua spada… ma, per quanto stesse digrignando i denti dalla rabbia, si accorse di non riuscire a parlare.


Considerato quanto fosse debole e caotica l’aura di Xia Qingyue, in quel momento l’avrebbe potuta uccidere senza fatica in molti modi.


Suo padre, sua madre, Wuxin, Yuechan, Lingxi, Caiyi, Xue’er, Yuanba…


Quei volti comparvero poco alla volta nella sua mente. Le sue mani stavano tremando. In effetti, ancora adesso faceva fatica a credere che Xia Qingyue fosse stata davvero così spietata da compiere quel gesto crudele.


Anche se la Stella Polo Blu era circondata da Imperatori Divini, anche se il suo destino ormai era segnato, lei non avrebbe comunque dovuto distruggerla personalmente…


Come poteva sopportare di essere stata lei…


Davvero per lei la posizione di Imperatrice degli Dei Lunari era così importante!?


Qianye Ying’er fece un passo in avanti e disse tranquillamente: “Se non riesci a farlo, lascia che me ne occupi io.”


Ma subito dopo, la sua espressione mutò radicalmente.


Di fronte a loro comparve improvvisamente un velo di luce, con all’interno un piccolo e meraviglioso palazzo che emanava una bizzarra luce lunare bianca… un solo istante più tardi, venne circondato da una violenta tempesta di vento.


In un batter d’occhio, Xia Qingyue era già scomparsa oltre l’orizzonte.


“Il Palazzo Celestiale della Luna Evanescente!” gridò piano Qianye Ying’er.


Yun Che era già partito all’inseguimento, e mentre scattava alle calcagna di Xia Qingyue sembrava lacerare lo spazio stesso.


Il Palazzo Celestiale della Luna Evanescente era una delle Arche Profound più veloci della Regione Orientale. Neppure Qianye Ying’er, anni prima, nel pieno delle forze e insieme a Gu Zhu, era riuscita a raggiungerlo.


Bang!


Yun Che distese una mano e afferrò Qianye Ying’er, aprendo di nuovo Ade. L’Oscurità ululò intorno a lui e la sua velocità raggiunse il limite, mentre il suo sguardo e la sua aura restavano fissi sul Palazzo Celestiale.


La luce lunare che lo avvolgeva lo rendeva un bersaglio straordinariamente visibile nel mezzo di quell’immensa distesa di stelle.


Tuttavia, Yun Che stava comunque inseguendo una delle Arche Profound più veloci del Regno degli Dei, perciò nonostante i suoi sforzi non riuscì a recuperare neppure un millimetro di terreno.


Yun Che strinse in silenzio i denti. In quel momento, avrebbe voluto prendersi violentemente a schiaffi. Aveva avuto un’occasione perfetta per uccidere facilmente Xia Qingyue, pochi secondi prima, ma la sua distrazione e la sua esitazione le avevano permesso di scappare.


Mentre digrignava i denti, l’Oscurità intorno a lui divenne sempre più violenta e caotica. Nei suoi occhi comparve improvvisamente un bagliore nero, e fece scattare un braccio in avanti. Delle terrificanti esplosioni cominciarono subito a far tremare la vasta aura di fronte a lui, mentre migliaia di chilometri di spazio venivano avvolti dall’Oscurità. Ben presto, cominciò a formarsi un uragano cosmico, che avrebbe potuto distruggere lune e stelle.


Distruggendo il Dominio del Palazzo Imperiale di Xia Qingyue, l’avevano spinta in una situazione critica. Se ora l’avessero lasciata fuggire, e se fosse guarita da quelle ferite, non avrebbero mai più avuto un’occasione simile!


Rummmmmbleeeee…


Quelle regioni dello spazio, che stavano tremando violentemente, vennero travolte da una catastrofe indescrivibile e il Palazzo Celestiale ondeggiò come una foglia nel vento. Cominciò a oscillare visibilmente, con un forte clangore. Tuttavia, subito dopo riuscì a sfuggire alla tempesta e continuò a dirigersi verso ovest alla massima velocità.


Yun Che si era fermato solo un istante per sferrare quell’attacco. Di conseguenza, non solo non riuscì a fermare il Palazzo Celestiale, ma perse anche terreno.


Divenne scuro in volto e la sua espressione divenne agitata. Ancora una volta, volò il più velocemente possibile, seguendo il Palazzo Celestiale. Non si concedette neppure un solo altro istante di distrazione.


Xia Qingyue, anche se dovessi scappare fino ai confini dell’universo… ti darò comunque la caccia e ti ucciderò personalmente!


Da uno dei sistemi solari devastati che avevano appena attraversato emerse lentamente una ragazza meravigliosa, con una veste dei colori dell’arcobaleno. I suoi tranquilli puntarono verso la direzione in cui i tre se n’erano andati.


Era Caizhi.


Era arrivata non appena Xia Qingyue aveva aperto il Dominio del Palazzo Imperiale.


Tuttavia, era rimasta nascosta. Non aveva interferito, né quando Yun Che e Qianye Ying’er erano rimasti intrappolati del Dominio del Palazzo Imperiale, né quando era collassato improvvisamente. Al contrario, aveva osservato in silenzio la battaglia, restando nascosta molto lontano.


Si voltò solamente quando le auree del Palazzo Celestiale e di Yun Che uscirono dai limiti della sua percezione spirituale. Poi, volò verso sud.


Due ore… Quattro ore… Sei ore…


Attraversarono innumerevoli Reami Stellari e, prima di rendersene conto, lasciarono la Regione Orientale. Il Palazzo Celestiale della Luna Evanescente continuò a dirigersi verso ovest, simile a una cometa.


Lo sguardo di Yun Che sembrò distrarsi per un attimo.


Otto anni prima, quando aveva ritrovato Xia Qingyue nel Regno degli Dei, entrambi avevano dovuto fuggire disperatamente da Xia Qingyue a bordo del Palazzo Celestiale.


Quasi tutti i protagonisti di quel giorno erano presenti anche ora. C’era anche il Palazzo Celestiale… e si stavano persino dirigendo nella stessa direzione, che fosse intenzionale oppure no.


Stavolta, però, erano lui e Qianye Ying’er a inseguire Xia Qingyue, a bordo del Palazzo Celestiale.


“Sta fuggendo verso…” mormorò sottovoce Qianye Ying’er: “A quanto pare, vuole fuggire nel Regno Divino dell’Inizio Assoluto.”


“Umpf, è proprio come quella volta, quando voi due stavate cercando di seminarmi.”


Non appena Qianye Ying’er ebbe finito di parlare, videro qualcosa che vorticava nel cielo stellato di fronte a loro. Man mano che si avvicinavano, videro sempre più chiaramente che era un vortice bianco.


Avevano raggiunto il centro dell’universo, l’ingresso del Regno Divino dell’Inizio Assoluto.


Il Palazzo Celestiale volò dritto nel vortice dimensionale. Non appena lo sfiorò, l’arca misteriosa scomparve nel nulla, senza lasciare alcuna traccia.


Tutto era così stranamente familiare, ma Yun Che non rallentò. Entrò a sua volta nel vortice dimensionale, e Qianye Ying’er lo seguì subito dopo.


Mentre oltrepassava il varco dimensionale, Yun Che vide solo un’intensa luce bianca. Poi, venne raggiunto da un’aura antica e vide quel cielo e quella terra grigi come la cenere, che sembravano estendersi all’infinito, dando un senso di vastità e desolazione difficile da descrivere.


Con loro grande sorpresa, Yun Che e Qianye Ying’er percepirono subito l’aura del Palazzo Celestiale della Luna Evanescente.


Xia Qingyue non aveva cercato di nascondersi, al contrario dell’ultima volta. Al contrario, continuò a viaggiare sempre più in profondità nel Regno Divino dell’Inizio Assoluto, il più velocemente possibile.


La notizia dell’oscura distruzione del Regno degli dei Lunari si diffuse per l’intera Regione Orientale come un incendio catastrofico. Poi, raggiunse rapidamente anche la Regione Occidentale e quella Meridionale, sconvolgendole profondamente.


I Diavoli del Nord avevano invaso la Regione Orientale come uno sciame di locuste, lasciandosi alle spalle una scia di distruzione. Nell’arco di un solo giorno, due Reami Sovrani, il Regno dell’Eternità e il Regno degli Dei Lunari, erano stati ridotti in macerie. Yun Che aveva dipinto di rosso il primo col sangue dei suoi abitanti, e aveva distrutto il secondo con una spettacolare esplosione di Oscurità.


Un terrore privo di forma cominciò a diffondersi insieme a quella notizia.


Gli animi della Regione Orientale avevano già subito un duro colpo di fronte al massacro del Regno dell’Eternità, e ora ne subirono un altro ancora peggiore, scoprendo della distruzione del Regno degli Dei Lunari.


Nel Regno del Qilin, uno dei sei Reami Sovrani della Regione Occidentale.


L’Imperatrice del Drago Blu indossava delle vesti blu e, quando si muoveva, dei rivoli di vapore la avvolgevano. Aveva le sopracciglia leggermente corrugate ed era chiaro che fosse profondamente preoccupata.


L’Imperatore del Qilin si alzò in piedi e la salutò: “Imperatrice del Drago Blu, è venuta a trovarmi a causa di ciò che è successo nella Regione Orientale, giusto?”


L’Imperatrice del Drago Blu alzò lo sguardo, i suoi occhi blu erano sobri, ma cupi: “La catastrofe che stava travolgendo la Regione Orientale era già abbastanza preoccupante. E ora, sono davvero riusciti ad annientare l’intero Regno degli Dei Lunari… questa notizia è ben più che scioccante e orribile.”


In quanto Imperatrice Divina di un Reame Sovrano, quando aveva ricevuto quella notizia naturalmente aveva provato solo scetticismo. Tuttavia, quando le era stato confermato che fosse vera, una sensazione fredda e tagliente aveva cominciato a diffondersi in tutto il suo corpo, sebbene lei fosse l’Imperatrice Divina che più di chiunque altro controllava il ghiaccio e il gelo, perciò non avrebbe dovuto provare nulla del genere.


Se davvero esisteva qualcosa o qualcuno in grado di distruggere l’intero Regno degli Dei Lunari in pochi secondi… allora avrebbe potuto distruggere anche il suo Regno del Drago Blu. Come poteva restare tranquilla?


L’Imperatore del Qilin si abbandonò a un lungo sospiro: “Chi poteva immaginare che gli abitanti della Regione Settentrionale, rimasti nascosti nella loro gabbia così a lungo, fossero davvero così terrificanti… sono riusciti persino a distruggere due Reami Sovrani in un solo giorno. Heh, anche a dirlo ad alta voce, ho ancora la sensazione che tutto questo sia solo uno scherzo ridicolo.”


L’Imperatrice del Drago Blu rispose: “Questa feroce guerra tra Regione Orientale e Settentrionale è nata come vendetta contro il Regno dell’Eternità, che aveva distrutto tre piccoli Reami Stellari nella Regione Settentrionale. Ma, dalle informazioni che abbiamo ora, è chiaro che questo esercito di Diavoli sia molto più grande, potente e organizzato di una banda di soldati radunati per vendicare la distruzione di tre piccoli Reami Stellari. Al contrario, è evidente che…”


“Che si stessero preparando da molto tempo.” L’Imperatore del Qilin finì la frase al posto suo, in tono cupo.


Quando la Regione Settentrionale aveva attaccato quella Orientale, nessuno aveva prestato troppa attenzione alla faccenda. Tutti credevano che la Regione Orientale avrebbe sconfitto rapidamente quei pochi Diavoli che avevano oltrepassato il confine.


Ma era cambiato tutto troppo in fretta!


“Ciò che mi preoccupa,” continuò l’Imperatrice del Drago: “È che non solo hanno un piano, ma la Regione Orientale non è il loro unico obiettivo. Dopotutto… il Sovrano dei Diavoli è Yun Che.”


Ricordava ancora molto chiaramente ciò che aveva visto nella Regione Orientale, quando si erano radunati tutti intorno alla Stella Polo Blu… ricordava l’uomo che aveva lanciato quel disperato ruggito di drago, stringendo il corpo di Mu Xuanyin nel mezzo dell’Oscurità. Ricordava quegli occhi che avevano memorizzato il volto di ogni singola persona lì presente. Quegli occhi così terribilmente spenti e pieni di odio.


“La tua preoccupazione non è immotivata.” Il tono dell’Imperatore del Qilin si fece serio: “Anche io ho inviato una lettera al Regno del Dio Drago per chiedere di questa faccenda, e dovrei ricevere una risposta molto presto.”


Era sempre stato l’Imperatore del Drago a decidere come la Regione Occidentale dovesse comportarsi in momenti di emergenza.


Non appena l’Imperatore del Qilin finì di parlare, una donna giunse all’ingresso della sala, si inchinò e disse: “Imperatore del Qilin, il Regno del Dio Drago ha respinto la nostra lettera e ci ha risposto che, al momento, l’Imperatore del Drago è occupato con una faccenda della massima importanza. Hanno anche specificato che non vuole essere disturbato da nessuno.”


L’Imperatore del Qilin e l’Imperatrice del Drago Blu si scambiarono un’occhiata, poi l’Imperatore del Qilin commentò in tono grave: “A quanto pare, l’Imperatore del Drago ha i suoi piani.”


“Se il Regno del Dio Drago non interverrà, allora naturalmente non lo faremo neanche noi.”


                                



