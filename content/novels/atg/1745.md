---
weight: 1745
title: Capitolo 1745 – Distruzione (2)
pubDate: 2025-03-10T08:57:10.496Z
tags:
    - atg
---




Capitolo regolare, 0 in coda, 0/10 donazione
-Ok ragazzi, questo era l'ultimo regolare di settimana scorsa, scusatemi ma dalla vigilia a ieri sono stato sbronzo per circa il 70% del tempo e oggi ho avuto parecchio da fare per l'università. Stasera uscirà anche il primo regolare di questa settimana. Alstor


Un debole bagliore blu, come l’acqua. Yun Che riconobbe immediatamente l’aura del Regno Luce di Gemma. All’Assemblea Profound God, l’aveva percepita durante i suoi duelli contro Shui Meiyin e Shui Yingyue.


“Quattro Giade dell’Immagine Luce di Gemma? Dove le hai prese?” Qianye Ying’er fissò le pietre fra le mani di Tian Guhu, incredula.


“Giade dell’Immagine Luce di Gemma?” era la prima volta che Yun Che sentiva quel nome.


“In un certo senso, sono dei giocattoli preziosi e raffinati.” Rispose Qianye Ying’er: “Per farla breve, sono un tipo particolare di pietre misteriose dell’Immagine. Tuttavia, sono molto più preziose. Ce ne sono molte poche, in tutto il mondo, perché si formano solo all’interno del Lago Celeste delle Illusioni, uno dei luoghi in cui la luce stellare è più brillante di tutto l’universo.”


“Oltre a essere belle e rare, si dice che… possano registrare le immagini senza che nessuno possa percepirlo.”


“Pietre misteriose dell’Immagine?” disse Yun Che, sovrappensiero, poi prese le quattro pietre da Tian Guhu. Non appena le esaminò con la sua coscienza, la sua espressione mutò radicalmente.


Qianye Ying’er notò immediatamente la sua reazione: “Cosa c’è?”


“…”


Yun Che non le rispose, perciò lei fece un passo in avanti e le esaminò a sua volta. Spalancò gli occhi, e la sua espressione e la sua aura si irrigidirono. La sua reazione fu ancora più violenta di quella di Yun Che.


Si voltò di scatto verso Tian Guhu e gli chiese: “Chi ti ha dato queste Giade dell’Immagine Luce di Gemma – anzi! Chi le ha date a Chi Wuyao?”


Tian Guhu in passato aveva a malapena interagito con Qianye Ying’er, e quella era la prima volta che la sentiva usare un tono così urgente. Nascondendo la sua sorpresa, ripensò al suo incontro con Chi Wuyao e poi rispose: “La Regina Diabolica… ha accennato a una donna di cognome Shui, se non sbaglio.”


“Era Shui Yingyue… o Shui Meiyin?” domandò ancora con urgenza Qianye Ying’er, ma subito dopo si voltò verso Fen Daoqi e gli ordinò: “Prepara le giade misteriose del Regno dell’Eternità e usale per accendere di nuovo la Grande Formazione di Proiezione!”


Fen Daoqi annuì e se ne andò senza chiedere spiegazioni.


“Tranquilla, non è necessario.” dopo essersi ripreso dall’iniziale stupore, Yun Che ridacchiò con disprezzo: “Non devo dimostrare niente a nessuno!”


“No, invece devi!” tuttavia, Qianye Ying’er lo contraddisse subito. Il suo sguardo era evidentemente sorpreso ed entusiasta: “Queste quattro Giade dell’Immagine Luce di Gemma valgono migliaia di miliardi di nostri soldati!”


“Per di più, avrà ripercussioni anche contro la Regione Meridionale e quella Occidentale! Non è una cosa da poco!”


Yun Che: “…”


“Non riesco a credere che quella ragazzina avesse davvero un asso nella manica così terrificante! Aveva davvero previsto che, forse, saresti stato tradito e si sarebbe verificata questa tragedia?”


“Heh… in ogni caso… la Divina Anima Immacolata è degna della sua fama!”


Ancora adesso, Qianye Ying’er non riusciva a trattenere il suo entusiasmo. Il fatto che avesse usato l’aggettivo “terrificante” era una prova sufficiente di quanto si fosse lasciata trascinare.


Era una donna orgogliosa, e non riteneva proprio pari quasi nessuno in tutto l’universo. Ma in quel momento, non riuscì a nascondere l’ammirazione nel suo tono di voce.


Stavolta, Yun Che non si oppose.


Non perché avesse cambiato idea. Era ancora convinto di non dover dimostrare nulla a nessuno, perché nessuno era degno di chiedergli spiegazioni!


Tuttavia, anche l’analisi di Qianye Ying’er era corretta. In quella guerra, neppure migliaia di miliardi di soldati sarebbero valsi quanto quelle quattro Giade dell’Immagine Luce di Gemma!


Perciò, anche se Chi Wuyao avesse ordinato a tutte e nove le sue Streghe di portargliele, anziché a Tian Guhu, non sarebbe stato comunque sorprendente.


Passò poco tempo prima che la Proiezione dell’Eternità si riaccendesse, dato che Fen Daoqi in persona se ne stava occupando. Ben presto, gli Schermi Stellari in tutta la Regione Orientale si attivarono di nuovo.


Qianye Ying’er non affidò a nessuno le quattro Giade dell’Immagine Luce di Gemma. Raggiunse personalmente la grande formazione misteriosa e inserì al suo interno la prima pietra con le sue mani.


Tutti gli abitanti della Regione Orientale si voltarono di nuovo verso gli Schermi Stellari. Innumerevoli battaglie si interruppero momentaneamente.


Al contrario di prima, adesso la Proiezione mostrava una regione dello spazio avvolta da una bizzarra luce rossa, davanti alla quale si trovava un gruppo di persone dall’aura molto potente.


Tutti ricordavano quel bagliore scarlatto, quell’inquietante luce cremisi che si poteva vedere da ogni angolo della Regione Orientale. Quella scena era stata chiaramente registrata durante la “Calamità Cremisi”.


Ma a scioccare ancora di più gli spettatori furono le persone che componevano il gruppo nella registrazione.


C’erano l’Imperatore del Brahma, l’Imperatore dell’Eternità, gli Dei Stellari, gli Dei Lunari, i Guardiani, i Realm King del Regno del Sacro Universo e del Regno Luce di Gemma… e così tanti Realm King di Reami Superiori da non poterli elencare tutti.


C’erano persino l’Imperatore del Mare Meridionale e l’uomo più potente della Regione Occidentale, nonché sovrano assoluto del Caos Primordiale, l’Imperatore del Drago in persona!


Ognuno dei presenti era famoso e rispettato… perché erano tutti Divine Master!


C’era una sola eccezione. Un uomo che indossava delle vesti bianche come la neve, decorate con i ricami della setta della Fenice di Ghiaccio.


Era Yun Che!


Al contrario del Sovrano dei Diavoli comparso nelle Proiezioni di qualche giorno prima, in quella registrazione Yun Che si stava rivolgendo ai suoi Anziani con rispetto e cortesia. Si poteva anche intravedere del nervosismo, nella sua espressione, quando di tanto in tanto si voltava verso il bagliore cremisi.


Nei suoi occhi non c’erano né l’intento omicida né l’oscurità sconfinata che avevano visto in quelli di colui che aveva sterminato un intero Reame Sovrano. In effetti, il suo sguardo era così sincero da dare l’impressione che non potesse sopportare alcun tipo di conflitto.


In quella Proiezione, l’Imperatore dell’Eternità cominciò a parlare con estrema serietà dell’Assemblea Generale dell’Eternità… e, finalmente, tutti capirono che quelle immagini erano state registrare quattro anni prima!


Quattro anni prima, per scongiurare la Calamità Cremisi, il Regno dell’Eternità aveva costruito una gigantesca formazione misteriosa di Teletrasporto, che secondo le voci portava alla Parete del Caos Primordiale, e aveva persino convocato l’Assemblea Generale dell’Eternità, alla quale potevano partecipare soltanto i Divine Master.


Questo non lo sapeva soltanto l’intera Regione Orientale, ma tutto il Regno degli Dei.


Tuttavia, nessuno sapeva cosa fosse effettivamente successo durante l’Assemblea, eccetto i Divine Master che vi avevano partecipato.


Circa due o tre mesi dopo l’Assemblea, la crepa cremisi nella Parete del Caos Primordiale era scomparsa improvvisamente. Poi, anche le Bestie Misteriose avevano smesso di attaccare in preda alla frenesia.


Si diceva che la Crepa Cremisi si fosse allargata fino a diventare un buco nella Parete del Caos Primordiale, che alla fine tutti quei Divine Master erano riusciti a sigillare unendo le forze… sfruttando persino l’occasione per esiliare dal Caos Primordiale stesso il loro più grande nemico, l’Infante Diabolico.


Poco tempo dopo, era stato scoperto che Yun Che era un Diavolo, e gli era stata data la caccia in tutto il Regno degli Dei.


Ma in quel momento, tutti videro una scena che non avevano mai visto prima, videro ciò che era successo durante l’Assemblea Generale dell’Eternità.


L’Imperatore dell’Eternità spiegò il vero obiettivo dell’Assemblea, poi passò a una storia più tragica. Raccontò la leggenda dell’Imperatrice Diabolica Colpo Celeste Nemesi dei Diavoli e dei suoi Diavoli, che sembrava così fantasiosa che nessuno le avrebbe dato peso, se non fosse stato l’Imperatore dell’Eternità in persona a parlarne.


Poco dopo, la leggenda si trasformò rapidamente in realtà.


Videro i Divine Master attaccare insieme la Crepa Cremisi… e poi, videro una terrificante donna vestita di nero emergere lentamente da essa, dopo il loro fallimento.


Anche se quella era solo una Proiezione Profound, l’immagine della donna trasmise comunque una pressione sufficiente a distruggere l’anima di tutti gli abitanti della Regione Orientale.


“Gli sporchi Dei hanno davvero mandato solo un pugno di miseri mortali come voi ad accogliere questa Imperatrice!?”


Quella frase aveva annunciato il ritorno dell’Imperatrice Diabolica nel Caos Primordiale.


I Divine Master stavano rabbrividendo, e gli Imperatori Divini stavano tremando… persino il più potente fra loro, l’Imperatore del Drago, stava ansimando dal terrore.


Videro l’Imperatrice Diabolica Colpo Celeste Nemesi dei Diavoli spazzare via i tre Dei del Brahma come se fossero formiche.


Video i Divine Master e gli Imperatori Divini, che regnavano su tutti loro, cadere in ginocchio e implorare umilmente pietà.


“Sua Maestà Imperatrice Diabolica, potrebbe darmi il permesso di parlare?”


Soltanto una persona si era fatta avanti e aveva fronteggiato l’Imperatrice Diabolica, quando tutto sembrava ormai perso. Mostrando la sua Eredità del Dio Malvagio e la Perla del Veleno Celeste, era riuscito a placare la rabbia e l’intento omicida dell’Imperatrice Diabolica, impedendole di uccidere tutti.


Ciò che accadde dopo scioccò ancora di più gli abitanti della Regione Orientale.


“Questo insignificante sovrano, Qianye Fantian, accetta di giurare fedeltà e ubbidienza eterna a Sua Maestà l’Imperatrice Diabolica, insieme a tutto il suo Regno del Monarca Brahma. Se mai mostreremo la minima infedeltà, che i Cieli puniscano me e il mio intero Clan colpendoci ancora e ancora con dei fulmini celesti, facendoci scomparire dalla faccia dell’universo!”


L’Imperatore del Brahma era caduto in ginocchio, si era prostrato a terra con tutta l’umiltà possibile e aveva giurato fedeltà così pateticamente che persino gli abitanti dei Reami Inferiori provano imbarazzo per lui.


Dopodiché, tutti gli Imperatori Divini e i Realm King lo imitarono. L’Imperatore dell’Eternità, l’Imperatore del Mare Meridionale, l’Imperatore del Drago… tutti sembravano impazienti di giurare fedeltà per primi all’Imperatrice Diabolica.


Era semplicemente inimmaginabile che quei re fra i re, quegli uomini paragonabili a dei, si fossero comportati in quel modo… onore? Coraggio? C’era solo un’umiliazione senza pari.


Ormai, tutte le battaglie nei vari Reami Stellari della Regione Orientale si erano interrotte. Un silenzio inquietante aleggiava sull’intera Regione, mentre sia i suoi abitanti, sia i Diavoli fissavano gli Schermi Stellari, come se avessero paura di perdersi anche un solo istante di quelle registrazioni.


Perché avevano la sensazione che stesse per succedere qualcosa; avevano intuito che la verità che era stata nascosta al mondo per quattro lunghi anni stava per essere svelata.


In quanto ai Realm King Superiori che avevano partecipato all’Assemblea Generale dell’Eternità e conoscevano giù la verità, divennero improvvisamente scuri in volto, con emozioni contrastanti.


Nel cuore di tutti si stava facendo strada una terribile sensazione, ma quella Proiezione Profound proveniva dal Regno dell’Eternità. Anche se avessero voluto fermarla, non avrebbero potuto.


Gli abitanti della Regione Orientale osservarono in silenzio l’Imperatrice Diabolica Colpo Celeste Nemesi dei Diavoli mentre portava via Yun Che. Poi, la scena cambiò repentinamente.


C’era un paesaggio ricoperto dal ghiaccio e dalla neve. I Realm King superiori, gli Imperatori Divini e Yun Che erano radunati in una sala.


Nella registrazione, Yun Che stava dichiarando tranquillamente e con sicurezza a tutti che l’Imperatrice Diabolica Colpo Celeste Nemesi dei Diavoli aveva promesso di non fare del male a nessuno.


Gli Imperatori Divini e i Realm King sembravano folli dalla gioia. L’Imperatore dell’Eternità giunse persino a inchinarsi profondamente di fronte a Yun Che, dicendo: Yun Che… no, Giovane Divino Yun. Il ritorno dell’Imperatrice Diabolica avrebbe dovuto decretare la fine del mondo. Nessuno di noi ha neppure osato sognare un risultato del genere. Se non fosse stato per te… figuriamoci questa pace, nessuno di noi sarebbe rimasto vivo fino ad oggi. Per favore, accetta un mio inchino.”


“Giovane messia, non c’è nessuno che merita questo titolo più di te. Nessuno merita un inchino da me, a parte te. In effetti tutti dovrebbero mostrarti la loro gratitudine.”


Anche l’Imperatore del Brahma ringraziò molto Yun Che: ““L’Imperatore dell’Eternità ha ragione! Hai salvato il mondo e hai sventato questa catastrofe.”


“Per favore, accetti un inchino, giovane divino Yun!”


“I suoi risultati e le sue virtù meritano di essere ricordati in eterno giovane divino Yun!”


“Non potrò mai ripagare il favore del giovane divino Yun. Se ha qualche richiesta, per favore chieda qualunque cosa al nostro Regno della Stella Infinita!”


…………………..


Gli abitanti della Regione Orientale erano senza parole. Per molto tempo, non sentirono altro che il tonante battito dei propri cuori.


La terza Proiezione Profound era stata registrata al Palco degli Dei, nel Regno dell’Eternità.


L’Imperatrice Diabolica Colpo Celeste Nemesi dei Diavoli in persona si era presentata con un annuncio che sembrava provenire da un sogno meraviglioso:


“Questa Imperatrice ha deciso che i suoi sudditi non torneranno nel Caos Primordiale. Fra sei giorni, anche io lo lascerò. Tutti voi non avete più nulla di cui preoccuparvi.”


La dichiarazione dell’Imperatrice Diabolica Colpo Celeste Nemesi dei Diavoli scioccò tutti… non solo perché non c’era nessuno alla sua altezza e avrebbe potuto governare l’intero universo, ma perché aveva scelto di sacrificare sé stessa e il suo intero Clan per il bene del resto del mondo!


Era impossibile descrivere a parole quanto tutti fossero scioccati, soprattutto perché lei era un Diavolo!


Anzi, un’Imperatrice dei Veri Diavoli!


Ma questo non era tutto. Per tutti gli abitanti della Regione Orientale, fu come se il mondo intero si fosse capovolto.


Nella registrazione, comparve l’Imperatore dell’Eternità, con un’espressione profondamente grata. Fece un profondo inchino e disse: “Non dimenticheremo mai che lei è stata disposta a sacrificare sé stessa e il suo Clan per proteggere noi abitanti del Caos Primordiale, Imperatrice Diabolica. Non dimenticheremo mai la sua generosità, la sua compassione, la sua virtù. Purtroppo, siamo così deboli e insignificanti da non poterla ripagare in alcun modo… la prego, accetti almeno questo mio inchino!”


Anche tutti gli altri si inchinarono verso di lei, gridando a squarciagola di esserle riconoscenti. Sembravano quasi dei fedeli che stessero pregando la loro divinità.


“Compassione? Virtù?” tuttavia, la diabolica voce dell’Imperatrice Diabolica Colpo Celeste Nemesi dei Diavoli era sprezzante: “Che mucchio di mortali sciocchi e ingenui. Credete davvero che lo stia facendo per voi?”


“Heh, credevate davvero che questo vostro patetico mondo fosse degno del mio sacrificio?”


“C’è una sola persona che dovreste ringraziare, e non sono io!” continuò freddamente Jie Yuan: “Io porto solo morte e devastazione. Ma quale compassione? Ma quale virtù? Credete davvero che questo mondo e degli insetti come voi siano degni della mia attenzione!?”


“L’unico motivo per cui ho deciso di andarmene è che qualcuno mi ha liberata dal più grande rimpianto della mia vita e ha esaudito il mio ultimo desiderio! Io sono l’Imperatrice Diabolica Colpo Celeste Nemesi dei Diavoli. Non posso abbassarmi a essere in debito con un semplice mortale! Il motivo per cui ho scelto di andarmene dal Caos Primordiale e sacrificare il mio Clan è solo per ripagare questo favore e mantenere una promessa. Non ha nulla a che fare con nessuno di voi!”


“E quella persona è Yun Che!”


All’interno e all’esterno della registrazione, tutti fissarono Yun Che.


“Farete meglio a ricordare il suo nome e la sua grande impresa per il resto della vostra vita! Non dimenticate mai chi vi ha salvato dall’abisso della disperazione, mentre vi godrete la vostra vita nel Caos Primordiale!”


Poi, l’Imperatrice Diabolica scomparve improvvisamente dalla registrazione. Tuttavia, la sua voce rimase impressa per sempre nel cuore e nell’anima di tutti.


Dopo che l’Imperatrice Diabolica se ne fu andata, l’Imperatore dell’Eternità ringraziò di nuovo Yun Che a nome di tutti:


“Giovane Divino Yun, per favore, accetta questo mio inchino… Giovane Divino Yun, se non fosse stato per te, i Diavoli Primordiale avrebbero devastato il Regno degli Dei e l’intero Caos Primordiale, una volta tornati. Sei il salvatore del mondo intero e non ci sono inchini, ringraziamenti o lodi che non meriti. Ogni persona al mondo, anche per le future generazioni, ricorderà in eterno il tuo nome!”


Anche tutti gli altri Imperatori Divini e Divine Master si radunarono intorno a Yun Che, si inchinarono a fondo e si sprecarono in tutte le lodi e i ringraziamenti più esagerati che si potessero immaginare.


E tutti, dal primo all’ultimo, si rivolgevano a lui con il suo nuovo titolo…


Messia.


                                
                                



