---
weight: 1747
title: Capitolo 1747 – Distruzione della Fede
pubDate: 2025-03-10T08:57:10.496Z
tags:
    - atg
---


<em>BUONE FESTE RAGAZZI!
Capitolo regolare,
0 in coda, 0/10 donazione</em>
<em>-Schadenfreude</em>


Nel regno dell'Eternità, Qianye Ying'er ritirò le quattro giade dell'immagine e spense la formazione di proiezione.


I coltivatori del regno della Luna Ardente di guardia mostrarono espressioni sbalordite.


I diavoli erano stati rifiutati dall'universo... e si erano rassegnati al loro fato molto tempo fa. Ma qualcuno finalmente li aveva difesi ed era stata propria l'Imperatrice Diabolica Colpo Celeste Nemesi dei Diavoli!


Aveva mostrato al mondo la verità perdonando l'intero universo!


Era molto difficile cambiare un'idea così fondamentale. Ma vedere con i propri occhi l'Imperatrice Diabolica in persona perdonare il mondo... poteva essere sufficiente per ribaltare i pregiudizi radicati da sempre nei cuori della gente. Se non altro, le parole dell'Imperatrice Diabolica Colpo Celeste Nemesi dei Diavoli erano rimaste impresse nella mente di tutti.


"Non posso credere che il Sovrano dei Diavoli abbia passato momenti del genere." Mormorò stordito Tian Guhu. Questa era la prima volta che capiva il motivo per cui Yun Che aveva odiato così tanto le tre regioni divine.


"Lady Qianying ha ragione." Fen Daoqi tirò un lungo sospiro di sollievo. "Queste quattro gemme speciali valevano sicuramente quanto diversi biliardi di soldati."


Poteva essere un diavolo nato nella Divina Regione Settentrionale, ma perfino lui poteva capire che impatto avrebbe fatto la verità.


Inoltre sarebbe stata solo questione di tempo prima che anche la Divina Regione Occidentale e Meridionale ne fossero influenzate.


Influenzare il morale nemico era più efficace rispetto ad un assedio.


Figuriamoci un attacco del genere... era sufficiente a distruggere la determinazione di una persona.


Considerata la quantità di Divine Master apparsi in ogni scena, eccetto l'ultima, solo una Giada dell'Immagine Luce di Gemma perfetta avrebbe potuto registrarli eludendo ogni percezione.


Fen Daoqi aveva visto quanto era stata sorpresa Qianye Ying'er nel vedere gli oggetti portati da Tian Guhu. Questo significava che le quattro Giade dell'Immagine erano rare perfino per qualcuno al suo livello.


Qualcuno aveva usato dei tesori così preziosi per registrare questioni delicate che coinvolgevano Divine Master e imperatori. Era evidente quanto fosse pericoloso e che rischi uno avrebbe corso se fosse stato scoperto.


Chiaramente non era stato dettato da una decisione impulsiva. La persona che aveva registrato tutti questi eventi lo aveva fatto per prepararsi al peggio.


Chiunque fosse, il suo senso del pericolo, intelligenza e pianificazione dovevano essere terrificanti.


Qianye Ying'er gettò un'occhiata verso Yun Che. L'identità della persona che aveva registrato quelle scene era evidente.


La Giada dell'Immagine era un oggetto che solo il regno Luce di Gemma poteva produrre. Si diceva che una persona dotata della Divina Anima Immacolata avesse l'abilità di prevedere i pericoli.


La persona che aveva passato questo oggetto a Chi Wuyao era una donna di cognome Shui.


Senza menzionare che Shui Meiyin non era mai apparsa in quelle scene al contrario di Yingyue e Shui Qianheng...


Chiaramente era stata Shui Meiyin a registrare in segreto tutti questi eventi.


La tempistica, i suoi motivi, la Giada dell'Immagine, la Divina Anima Immacolata... corrispondeva tutto alla perfezione. Non poteva essere che lei.


Qianye Ying'er aggiunse: "È un po' un peccato che non ci siano registrazioni del giorno in cui l'Imperatrice Diabolica ha lasciato il Caos Primordiale o... umpf."


Era un peccato, ma non era sorprendente. Nessuno del regno Luce di Gemma si era mostrato quel giorno dopotutto.


E probabilmente perché la Divina Anima Immacolata li aveva avvisati prima.


Ciò che incuriosì proprio Qianye Ying'er era il motivo per cui l'Imperatrice Diabolica Colpo Celeste Nemesi dei Diavoli avrebbe incontrato da sola Shui Meiyin e l'avrebbe portata nella Divina Regione Settentrionale.


Perché era la proprietaria della rarissima Divina Anima Immacolata?


Immaginava che questa fosse la sola risposta.


Qianye Ying'er commentò di nuovo: "E pensare che quella ragazzina aveva preparato una cosa del genere... per non menzionare il fatto che il tempismo con cui l'ha rivelato è assolutamente perfetto!"


Se Shui Meyin avesse scelto di mostrare questa registrazione mentre ogni regno nell'universo stava dando la caccia a Yun Che... la gente si sarebbe arrabbiata, ma questo non avrebbe cambiato minimamente il fato del giovane divino.


Ora che Yun Che era tornato come Sovrano dei Diavoli e aveva massacrato un regno sovrano dal potere assoluto, in realtà poteva distruggere ogni ostacolo. Ora sarebbe stato molto più semplice prendere il controllo delle Divine Regioni.


Yun Che non rimproverò Qianye Ying'er per aver chiamato Shui Meiyin una "ragazzina". Si limitò a mantenere lo sguardo fisso in avanti e rimase stordito sul posto per un po'.


Nell'Assemblea Profound God, la quindicenne si era inspiegabilmente affezionata a lui dopo il "violento" scontro nel palco degli dei. Aveva dovuto nascondersi da lei e da suo padre, che voleva ucciderlo per aver "sedotto" sua figlia.


Nonostante avesse trascorso tremila anni a coltivare dentro il Regno Divino dell'Eternità, sembrava che non fosse invecchiata di un solo giorno da quando si erano incontrati. Il suo amore per lui non era svanito. Ogni volta che lo guardava, i suoi occhi brillavano come stelle.


Se c'era stato un cambiamento, il suo temperamento ora era un misto di innocenza e di fascino. A volte avrebbe mostrato grande purezza, mentre in altri momenti sarebbe stata seducente come una succuba.


Non aveva mai notato gli sforzi che aveva fatto la ragazza che aveva ritenuto "ingenua" fino ad ora...


.....


Nel regno della Stella Volante, la battaglia tra la setta della Spada Sognante e il regno della Meteora si era fermata quando era iniziata la proiezione e al suo termine, l'odore del sangue e un silenzio opprimente avvolsero l'intero campo di battaglia.


Il Realm King della Meteora si agitò così tanto da tremare incontrollabilmente. All'improvviso si rivolse alla setta della Spada Sognante e gridò: "Hai sentit... hai sentito?! L'Imperatrice Diabolica in persona ci sta difendendo ed è stato il nostro Sovrano dei Diavoli a salvarci la vita! Il vero messia! Ma non solo è stato tradito dalla gente che ha salvato, hanno anche provato a metterlo a tacere!"


"Inoltre i figli dell'oscurità sono stati chiamati diavoli per un milione di anni, mentre siete stati voi ad averci oppresso senza motivo! Siete voi... i veri diavoli!"


Yan Wu stava ancora mantenendo lo sguardo fisso verso l'alto.


In quanto membro di un regno sovrano, aveva ottenuto qualche informazione sul ritorno dell'imperatrice diabolica Colpo Celeste Nemesi dei Diavoli. Ma dopo aver saputo la verità e aver capito cos'era successo a Yun Che prima che scappasse nella Divina Regione Settentrionale... chi non avrebbe provato tristezza per lui?


Nel momento in cui il messia aveva salvato il mondo, era stato messo all'angolo ed era stato calunniato, definito una minaccia... c'era qualcosa di più triste e ironico di questo?


Perfino un Vero Diavolo avrebbe almeno espresso la sua gratitudine prima di mostrare le zanne, vero?!


La dichiarazione del Realm King della Meteora spinse anche gli altri coltivatori dell'oscurità a gridare, ma i praticanti del mistero del regno della Stella Volante... non riuscirono a rispondere. Le loro espressioni erano sconvolte e i loro sguardi vacui.


"Maestro della setta..." Mormorò un discepolo della setta della Spada Sognante. "È... è tutto vero?"


Anche dopo aver visto tutto quanto, non riuscivano ancora a credere alla verità.


Tutti si rivolsero verso Meng Canyang e Meng Duanzi. Erano stati presenti a tutte tre le scene e questo significava che avevano visto di persona cos'era successo.


"..." L'espressione di Meng Canyang cambiò più volte. Era impossibile negarlo visto che quegli avvenimenti erano stati proiettati per tutta la Divina Regione Orientale.


Sospirò per poi gridare: "È questo il momento per questionare cos'è giusto e cos'è sbagliato? Ora il nostro setta è in pericolo! Quanti dei vostri compagni sono stati uccisi dai diavoli? Sono solo ad un passo dal distruggere la nostra casa!"


Le parole di Meng Canyang ridestarono tutti quanti. Guardando il mare di sangue e cadaveri attorno, il loro spirito combattivo e la loro Energia Misteriosa si riaccesero.


Poi una debole voce risuonò da un angolo: "Se non fosse stato per Yun Che... la nostra casa sarebbe stata distrutta molto tempo fa... questa non è... solo la punizione karmica... che la Divina Regione Orientale... si merita?"


La persona che aveva parlato era un discepolo ordinario. Era ricoperto da ferite nerastre ed era sul punto di morire e unirsi alla pila di cadaveri accanto a lui.


Normalmente qualcuno come lui non avrebbe avuto diritto di parola in un regno sovrano, ma il suo sospiro morente spense quasi all'istante lo spirito combattivo appena ridestato della gente.


"Eheh..." Un altro discepolo gravemente ferito ridacchiò e attirò l'attenzione di tutti. Stava per morire e non si sarebbe trattenuto dal dire le sue ultime parole: "Ho trascorso metà della vita a coltivare e ad impegnarmi per arrivare a questo punto, e mi sentivo onorato nell'essermi unito alla setta delle Spade Sognanti. Questo perché ha la fama di essere la spada della giustizia."


"Così maestro della setta... perché la mia spada... è così sporca...?"


Stavolta perfino Meng Canyang e Meng Duanxi iniziarono a cedere sotto l'immensa pressione del senso di colpa.


Allora, i vari imperatori divini erano tutti presenti quando Yun Che aveva attaccato. Qualunque fossero state le loro vere opinioni, avevano pensato di non avere altra scelta se non schierarsi con loro.


In quel momento non si erano sentiti così in colpa perché tutti quanti si erano messi contro Yun Che... e avevano avuto ancora meno remore quando il giovane aveva rivelato la sua Energia Misteriosa dell'oscurità.


Allora pensavano che Yun Che fosse spacciato... e avevano giurato di tenere nascosta per sempre cos'era successo.


Sfortunatamente per loro, la verità era venuta a galla, la loro ingratitudine, spudoratezza e malvagità erano state rivelate di fronte a tutti, e provavano un'enorme vergogna.


Era stata l'Imperatrice Diabolica a perdonare l'universo ed era stato il Sovrano dei Diavoli ad averli salvati tutti... al confronto, i maestri della Divina Regione Orientale erano vili come non mai.


Quando i discepoli e perfino gli Anziani iniziarono a guardarli in modo diverso, Meng Canyang e Meng Duanxi si resero conto che la loro reputazione era stata macchiata indelebilmente.


A mezz'aria, Yan Wu abbassò lentamente la sua lancia Yama e indicò i suoi nemici avviliti. La sua voce cupa e maestosa sovrastò gli animi già sconvolti: "Avete un'ultima possibilità... arrendetevi o morirete!"


<em>Clang!</em>


Uno scudiero appassionato che stava combattendo sul fronte perse la presa sulla sua spada, che sbatté a terra con un clangore.


La fede che lo aveva animato per tutta la vita era stata fatta a pezzi un minuto fa.


Più forte era una convinzione, peggiori sarebbero state le conseguenze dopo averla persa.


La prima spada che cascò a terra fu come la prima goccia d'acqua fuoriuscita da una diga sul punto di rompersi. Dopo dieci... cento... diecimila... innumerevoli spade caddero dalle mani dei loro proprietari, persero la loro luce e divennero tutt'uno con il terreno sporco di sangue.


Tutti sapevano che c'era una bella differenza tra la realtà e l'idealismo, ma la maggior parte dei coltivatori del profound avrebbero comunque lottato per proteggere il loro onore.


Perderlo... era un colpo così duro da essere intollerabile.


Il regno della Stella Volante era uno dei molti territori che stava attraversando un cambiamento simile. L'intera guerra volgeva a favore dei diavoli.


Allo stesso tempo, la verità sulla calamità cremisi fu registrata nuovamente in varie forme e diffusa per le Divine Regioni Meridionale e Occidentale con una velocità incredibile. Era inarrestabile.


.....


Divina Regione Orientale. C'era una piccola arca misteriosa nascosta in un angolo desolato di un regno stellare minore. Era vecchia e lunga solo diverse decine di metri, ma era coperta da decine di formazioni isolanti di alto livello.


L'identità dei suoi passeggeri era strabiliante.


Uno di loro era il dio della luna dorata Yue Wuji. Era stato nominato temporaneamente capo del regno degli Dei Lunari dalla morte dell'imperatrice.


Tuttavia il regno degli Dei Lunari era stato annientato. Centinaia di migliaia di anni di storia erano svaniti in un batter d'occhio....


Potevano ancora definirsi Dei Lunari dopo aver perso il loro mondo natio?


Yue Wuji guardò in silenzio la proiezione dal regno dell'Eternità. Per un momento le sue palpebre tremarono con emozione, ma presto riprese la calma e si girò per fronteggiare la sua gente: "Andiamo."


"No! Perché ce ne stiamo andando? Non ci siamo ancora vendicati!" Il Dio Lunare Giada Blu Yao Yue piangeva mentre diversi Dei Lunari si erano coalizzati per bloccare completamente i suoi movimenti. Non poteva liberarsi dalla loro presa, non importava quanto si dimenasse.


"È un ordine!" Dichiarò Yue Wuji aprendo la mano. La luce della perla lunare brillò tra le sue dita.


"Yue Wuji!" Disse Yao Yue a denti stretti: "Il nostro regno stellare è stato distrutto, la nostra maestra è morta... e tu, l'imperatore temporaneo, hai scelto di nasconderti come un codardo?! Codardo! Macchieresti per sempre il titolo di Imperatore degli Dei Lunari!"


"Se lotterai ancora, potrebbero sentire le nostre aure all'esterno!" Disse impassibile Yue Wuji.


Yao Yue si calmò.


Yue Wuji ritirò lentamente le dita per poi dire: "Finché la perla della luna non scomparirà, il regno degli Dei Lunari potrà rinascere un giorno. Ma se moriremo ora, svanirà per sempre."


Chiuse gli occhi e disse con un tono addolorato: "Sono stato un Dio Lunare per quasi diecimila anni, quindi puoi essere certa che tengo più al regno degli Dei Lunari che alla mia vita, e pari a te se non altro. Un giorno... capirai la mia decisione."


La vecchia arca misteriosa partì e portò via gli Dei e gli Emissari Lunari sopravvissuti.
                                


                                



