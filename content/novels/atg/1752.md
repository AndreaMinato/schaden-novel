---
weight: 1752
title: Capitolo 1752 – Seppellire il regno del Monarca del Brahma (2)
pubDate: 2025-03-10T08:57:10.497Z
tags:
    - atg
---


<em>Capitolo regolare di ieri,
0 in coda, 0/10 donazione</em>
<em>-Schadenfreude</em>


Nan Wansheng ultimamente era turbato.


Non aveva prestato molta attenzione all'invasione della Divina Regione Settentrionale. In effetti l'aveva considerata un'opportunità per rubare un certo oggetto del regno dell'Eternità. Anche dopo che i diavoli erano apparsi dal nulla e avevano seminato distruzione per la Divina Regione Orientale, non si era sentito in pericolo. Aveva scelto di sfruttare questa tragedia per mettere ulteriormente sotto pressione il regno del Monarca del Brahma.


Dopo che il regno degli Dei Lunari era stato annientato all'improvviso e l'esito della guerra della Divina Regione Orientale era stato deciso quando la verità era stata annunciata senza preavviso... nemmeno lui ebbe altra scelta se non distogliere lo sguardo dal tesoro che desiderava di più.


La percezione che la Divina Regione Orientale aveva dei diavoli era stata il punto cruciale dietro la sua caduta. Ora perfino l'Imperatore del Mare Meridionale in persona stava iniziando a pensare di essere stato troppo ingenuo.


Questo in particolare dopo che la verità era stata rivelata e aveva iniziato a sentire brutte notizie dalla Divina Regione meridionale.


Fu in quel momento che i Sovrani dei Mari Infernali Meridionale e Occidentale si presentarono al suo cospetto e dissero: "Mio re, sono arrivati."


Molto presto, sei persone dagli abiti dorati entrarono nella sua dimora e si inginocchiarono di fronte a Nan Wansheng. Ognuno di loro era così potente che potevano essere scambiati per creature divine.


Erano gli Dei del Mare, rispettati e temuti da tutti gli abitanti della regione.


Il regno sovrano del Dio del Mare Meridionale era il più potente in questo territorio. L'Imperatore era servito dai quattro Sovrani del Mare, Orientale, Occidentale, Meridionale e Settentrionale, e da sedici Dei del Mare.


Oggi l'imperatore in persona, due Sovrani del Mare e sei Dei del Mare si erano radunati qui per un certo scopo.


Nan Wansheng si alzò e fissò i sei Dei del Mare che erano arrivati in un momento "perfetto". Ma non solo non sembrava contento, ordinò con un'espressione preoccupata: "Torniamo subito nel regno del Mare Meridionale!"


"...?!" Tutti e sei gli Dei del Mare lo guardarono con stupore.


Si erano precipitati qui senza avere il tempo di dormire per ordine del loro monarca e il primo ordine che ricevevano dopo essere arrivati era di... tornare a casa?


I Sovrani del Mare Infernale Meridionale e Occidentale non sembravano troppo sorpresi comunque. Erano stati qui fin dall'inizio, così avevano sentito notizie di cos'era accaduto nella Divina Regione Orientale.


"Sono stato troppo ingenuo." Disse con solennità Nan Wansheng. "Mi sono sbagliato su Yun Che e sulla Divina Regione Settentrionale."


Nessuno conosceva la forza della Divina Regione Settentrionale meglio degli Imperatori Divini. Un tempo Nan Wansheng pensava che i diavoli stessero solo sfogando la propria rabbia con fare suicida. Era sicuro che sarebbero stati annientati.


Nonostante poi avessero dimostrato che si sbagliava, pensava che, anche se fosse stata sconfitta, la Divina Regione Orientale avrebbe comunque inferto loro un duro colpo. Se avessero osato attaccare il suo territorio in quelle condizioni, allora avrebbe accontentato le loro tendenze suicide e li avrebbe distrutti.


Se avesse fatto solo questo errore di valutazione, non sarebbe stato così rilevante. Ma ogni giorno sentiva almeno una notizia che andava oltre le sue aspettative e che spaventava perfino lui. Da allora aveva capito che avrebbe dovuto cambiare opinione della Divina Regione Settentrionale e di Yun Che...


...e il motivo per cui era stato attirato nel regno del Monarca del Brahma.


La vita eterna era un'attrattiva che gli faceva ribollire il sangue e lo spingeva alla follia, ma poteva esserci un abisso sconfinato ad attenderlo.


"Andiamo!" Ordinò con decisione Nan Wansheng. non solo non avrebbe più sottovalutato la Divina Regione Settentrionale, avrebbe radunato gli eserciti principali dei quattro regni sovrani il più velocemente possibile e avrebbe attaccato immediatamente i diavoli una volta che fosse tornato nel suo territorio!


Avrebbe colto alla sprovvista la Divina Regione Settentrionale... proprio come i coltivatori dell'oscurità avevano fatto con il regno dell'Eternità.


All'improvviso percepirono un'aura insolita avvicinarsi velocemente.


Il Sovrano del Mare Infernale Meridionale gettò un'occhiata di lato e spiccò il volo come un falco. Quanto tornò, era accompagnato da un'altra persona.


Il decimo Re del Brahma, Qianye Zixiao.


"Oh? Sei il decimo Re del Brahma, vero?" L'Imperatore del Mare Meridionale scoccò un'occhiata verso il nuovo arrivato per poi stringere gli occhi: "Il tuo imperatore finalmente ha capito in che situazione si trova? Sei qui per invitarmi a bere un tè? Anche se... non sembra che tu stia molto bene."


Era un eufemismo, perfino un ordinario mortale avrebbe visto che il suo viso era mortalmente pallido e nei suoi occhi brillava un'inquietante luce verde.


L'aura di un Re del Brahma sarebbe dovuta essere densa come una montagna, ma quella di Qianye Zixiao era debole e caotica. La sua pelle stava fremendo in modo innaturale, come se stesse sopportando un dolore terrificante.


<em>Thump!</em>


Qianye Zixiao cadde in ginocchio e strisciò verso l'Imperatore del Mare Meridionale. Tutti rimasero scioccati da questa improvvisa dimostrazione di umiltà.


"Imperatore del Mare Meridionale... mi aiuto... mi aiuti!"


Paura, desiderio, umiltà... sembrava un uomo morente che si stava aggrappando alla sua ultima speranza.


Nessuno avrebbe mai creduto che fosse un Re del Brahma a dire una frase simile!


"Mm?" Nan Wansheng lo fissò ad occhi spalancati.


Era l'imperatore più potente della Divina Regione Meridionale e aveva un'ottima capacità di osservazione degna della sua carica. La paura e la disperazione di Qianye Zixiao non era sembrava affatto falsa, al contrario, pareva che fosse in queste condizioni da molto tempo.


Si sporse all'improvviso e mandò un filo di energia verso Qianye Zixiao, che non si oppose minimamente.


Proprio mentre stava sondare il Re del Brahma, si ritirò barcollando in un modo quasi comico.


"Mio re?!" Questa reazione scioccò sia i due Sovrani che i sei Dei del Mare.


Nan Wansheng fissò Qianye Zixiao per poi ringhiare: "Cos'è questo veleno?!"


Aveva percepito un terrificante male che lo avrebbe divorato appena prima di entrare nel corpo di Qianye Zixiao. Lo aveva raggelato e si era ritirato ancora prima di toccare l'aura velenosa.


Allo stesso tempo, aveva capito la risposta alla sua domanda. C'era solo una possibilità.


Tutti nel Regno degli Dei sapevano che Nan Wansheng e gli altri possedevano il veleno più letale nell'universo, il Veleno Assoluto Ammazza Dei. Era così terribile che poteva fare disperare perfino un potente Re del Brahma!


Poteva essere solo lo stesso veleno che aveva messo alle strette Qianye Fantian anni fa! Il veleno della Perla del Veleno Celeste!


"È Yun Che! È la Perla del Veleno Celeste!" Gridò con voce tremante Qianye Zixiao. Il motivo per cui aveva rinunciato anche al suo orgoglio era perché Nan Wansheng era la sua ultima speranza. In un certo senso, non c'era nulla di più convincente di una dimostrazione vergognosa di sottomissione. "L'Imperatore Divino, i Re del Brahma, gli Anziani, gli emissari divini... tutti nella capitale sono stati avvelenati..."


Era un enorme shock per Nan Wansheng e la sua gente.


La capitale, il nucleo del loro regno e anche i loro guerrieri più potenti erano stati infettati dal veleno della perla?!


Se era vero e questa condizione era incurabile se non da Yun Che... allora il regno del Monarca del Brahma sarebbe stato cancellato dalla faccia dell'intero universo?!


I Sovrani e gli Dei del Mare si scambiarono occhiate terrorizzate.


I regni sovrani lottavano di rado tra di loro perché avrebbero dovuto pagare un caro prezzo per ogni danno inferto ai nemici.


Anche se due regni sovrani fossero stati incredibilmente ostili tra di loro, nessuno avrebbe rischiato centinaia di migliaia di anni di risorse per iniziare una guerra mortale.


Era il motivo per cui erano nati molti regni sovrani, ma nessuno di essi era stato distrutto nell'ultimo milione di anni circa... praticamente ciò che la regina diabolica aveva fatto al regno del Cielo Limpido era il peggior attacco che i regni sovrani avessero mai visto.


Dopo che Yun Che aveva mostrato i suoi artigli all'universo, il regno dell'Eternitià era stato massacrato, il regno degli Dei Lunari era stato annientato e il nucleo del regno del Monarca del Brahma stava soffrendo per un veleno incurabile...


"Spaventoso" era proprio un eufemismo.


L'Imperatore del Mare Meridionale fissò freddamente Qianye Zixiao per poi sogghignare: "Molto probabilmente il veleno celeste può essere curato solo dalla perla, perché sei venuto da me invece che andare da Yun Che?"


"No!" Gridò con voce roca Qianye Zixiao. "Yun Che è solo un diavolo assetato di sangue! Non ci possiamo fidare affatto di lui! Ha infranto il suo giuramento con la grande antenata di fronte all'intero universo!"


"Ci ha dato una settimana per considerare le nostre opzioni, ma... sapendo cos'è accaduto al regno dell'Eternità, anche se ci inginocchiassimo di fronte a lui è impossibile che ci curi. Userebbe solo questa opportunità per umiliarci quanto vuole!"


"Eheh." Nan Wansheng ridacchiò. "Almeno non hai ancora perso la testa."


"Imperatore Divino del Mare Meridionale..." Qianye Zixiao strisciò di nuovo verso Nan Wansheng. "È il solo che può salvarmi ora! La perla divina del Mare Meridionale è l'artefatto purificatore più potente al mondo, un artefatto che può curare perfino il Veleno Assoluto Ammazza Dei! Potrebbe curare anche il veleno celeste!"


"Anche se non potesse farlo... dovrebbe purificarlo al punto da essere gestibile."


"Ridicolo!" Nan Wansheng sogghignò con sdegno: "Sai quanto è preziosa l'energia spirituale della Perla Divina del Mare Meridionale? Anche se potesse curare il tuo veleno, perché la dovrei usare per te?"


Qianye Zixiao disse immediatamente: "Potrei aiutarla ad ottenere..."


Si fermò per un momento per poi scorgere con lo sguardo i Sovrani e i Re del Mare per poi abbassare la voce: "Potrei aiutarla ad ottenere ciò che desidera!"


"Oh?" L'Imperatore Divino del Mare Meridionale strinse gli occhi e aspettò che continuasse.


Il decimo Re del Brahma spiegò: "Sono tutti avvelenati nella capitale, così se aprirò la barriera per lei, dovrebbe poter ottenere con facilità ciò che desidera! Prometto che è impossibile che possano resistere nelle loro condizioni."


"Eheh..." L'Imperatore Divino del Mare Meridionale ridacchiò piano: "Decimo Re del Brahma, la tua capacità di recitazione è piuttosto scadente. Dovrei credere che un Re del Brahma del regno sovrano più potente della Regione Orientale sia disposto a vendere il suo maestro? Credi che sia uno sciocco?!"


Invece di farsi cogliere dal panico, Qianye Zixiao lo guardò negli occhi e disse: "La lealtà è importante, ma non più della propria vita! Ora sto solo ricorrendo ad un metodo che un uomo intelligente userebbe per sopravvivere!"


"Se si rifiuterà ancora di credermi..." Qianye Zixiao strinse i denti per un momento per poi dire: "Si senta libero di leggere i miei ricordi più recenti. Io, Qianye Zixiao... non resisterò."


I Sovrani e gli Dei del Mare, perfino l'Imperatore Divino rimasero sbalorditi dall'offerta.


Era sempre una brutta idea permettere che un'altra persona iniettasse energia spirituale nella propria anima. Se l'invasore avesse avuto cattive intenzioni, ci sarebbero state conseguenze inimmaginabili.


Se avesse avuto altre alternative, sarebbe stato impossibile per Qianye Zixiao accettarlo.


"Perché no!" Nan Wansheng non aveva motivo per rifiutare, così afferrò subito la testa di Qianye Zixiao.


Il Re del Brahma strinse i denti e tremò, ma non resistette come aveva promesso. Lasciò che l'energia spirituale di Nan Wasnheng entrasse nel suo spirito.


Poco dopo Nan Wansheng ritirò la mano con un'espressione strana.


"Mio re?" Il Sovrano del Mare Infernale Meridionale fece un passo in avanti.


"Non ha mentito." Mormorò Nan Wansheng. "Ora la capitale del Monarca del Brahma... eheheh, non sarebbe esagerato definirlo un inferno pieno solo di disperazione."


Era scioccato, tentato e assolutamente terrorizzato mentre lo diceva.


Quel veleno avrebbe potuto ridurre in un inferno anche il suo territorio.


"Sette giorni... no, ci mancano meno di sei giorni." Disse Qianye Zixiao mentre cercava di rimanere sveglio. Era stancante per chiunque avesse subìto un'invasione spirituale. "Quando accadrà, dopo che Yun Che apparirà, cadrà nelle sue mani."


"Anzi, vorrei dire... l'Imperatore del Monarca del Brahma potrebbe presentarlo in dono per sopravvivere. Se desidera ottenerlo, farà meglio ad agire il prima possibile."


L'Imperatore del Mare Meridionale fissò Qianye Zixiao per un momento per poi sorridere gentilmente. "Sei davvero il Re del Brahma più intelligente. Se solo più persone potessero capire in che situazione si trovano così velocemente e fare le decisioni migliori come te..."


Aprì lentamente il palmo e rivelò una perla dorata brillante. La sua aura purificante avvolse all'istante lo spazio attorno.


Era la Perla Divina del Mare Meridionale! Secondo le dicerie, questo artefatto possedeva l'energia purificante più forte nell'universo. Si diceva che potesse curare perfino il Veleno Assoluto Ammazza Dei... anche se non era stato ancora verificato.


Qianye Zixiao alzò lo sguardo e sentì l'energia purificatrice della perla. I suoi occhi brillarono di desiderio mentre fissava la perla come un uomo che si aggrappava alla sua ultima speranza.


"Ora tornerai nella capitale e sbloccherai subito la barriera!"


Anche se aveva sondato i ricordi di Qianye Zixiao, Nan Wansheng era molto prudente... non si sarebbe fidato pienamente di lui a meno che non l'avesse visto rimuovere la barriera.


"Che riesca ad ottenere ciò che voglio o no, prometto che purificherò il veleno celeste con la perla una volta che rispetterai la tua promessa!"


"Sono un uomo di parola, non hai nulla da temere..." Sorrise con fare cupo: "Non che tu abbia altra scelta!"


Qianye Zixiao alzò lo sguardo con determinazione e dichiarò: "Non rimpiangerò le mie decisioni!"


Si girò immediatamente e volò verso il regno del Monarca del Brahma.


"Seguitelo!"


Il fatto che l'artefatto della vita eterna fosse a portata di mano lo aveva convinto a restare. Lui, i due Sovrani e i sei Dei del Mare partirono subito dopo Qianye Zixiao.


.....


Yun Che era sopra la capitale del Monarca del Brahma, nascosto. Nessuno lo aveva notato.


Molto tempo dopo, la potente barriera che avvolgeva l'intera città si spense all'improvviso da sola. Solo una persona dotata del potere divino del Brahma avrebbe potuto farlo.


Allo stesso tempo, le aure dei coltivatori del Mare Meridionale apparirono in lontananza.


Yun Che strinse gli occhi e sorrise cupamente.


"Un covo di cani avvelenati e un branco di cani avidi. Mi chiedo chi ne uscirà vittorioso alla fine?"





