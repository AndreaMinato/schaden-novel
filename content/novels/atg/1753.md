---
weight: 17530
title: Capitolo 1753 – Seppellire il Regno del Monarca del Brahma (3)
pubDate: 2025-03-10T08:57:10.497Z
tags:
    - atg
---




<strong><em>Capitolo regolare, 0 in coda, 0/10 donazione</em></strong>
<strong><em>-Alstor</em></strong>


L’Imperatore del Mare Meridionale non sapeva se essere felice o terrorizzato, quando la barriera si dissolse e percepì l’oscura, velenosa aura che lo raggiunse.


“La Perla del Veleno Celeste, uno dei più grandi tesori dell’antichità!” mormorò fra sé e sé l’Imperatore del Mare Meridionale: “Le è bastato un giorno per trasformare il più potente Reame Sovrano della Regione Orientale, che si ergeva con forza da quasi un milione di anni, in un vero e proprio inferno!”


Al tempo stesso, il suo desiderio per la vita eterna, per quell’Artefatto Profound considerato ancora più potente della Perla del Veleno Celeste, divenne infinitamente più intenso di prima.


Al centro della Capitale, Qianye Fantian aprì gli occhi… quando la barriera venne aperta, Qianye Zixiao era il Re del Brahma più vicino a essa.


“Mio Signore!?” tutti i Re del Brahma si voltarono verso di lui, scuri in volto.


E il veleno della Perla del Veleno Celeste si fece più aggressivo, sfruttando il loro momento di stupore.


“Zixiao, è stato Zixiao…” il volto del Primo Re del Brahma divenne verdastro: “Perché mai…”


“Hehe, quando una persona è in pericolo di vita, può fare di tutto.” Sospirò tristemente il Secondo Re del Brahma.


Qianye Fantian si alzò lentamente in piedi. Sorprendentemente, sembrava tranquillo e composto.


“Preparatevi a combattere.”


Poi, lasciò la Sala Principale e spiccò il volo senza dire altro.


Con un solo sguardo, vide che il mondo sotto di lui si era trasformato in un inferno freddo e verdastro.


Quaranta ore. Quaranta ore, e quasi il settanta percento degli esseri viventi nella Capitale erano morti.


Chiunque vivesse nella Capitale del Brahma era di famiglia nobile, possedeva una grande forza misteriosa o aveva del Sangue del Brahma nelle vene… ma di fronte al Veleno Celeste, non erano altro che insetti.


I Divine King e i Divine Sovereign stavano morendo uno dopo l’altro. I discepoli e i membri più giovani del Regno del Brahma erano morti ormai da ore.


Grida di disperazione senza fine riempivano ogni angolo della Capitale, e il più potente Reame Sovrano della Regione Orientale era diventato un vero e proprio inferno.


Se persino i Re del Brahma e l’Imperatore del Brahma in persona erano in pessime condizioni, quanto potevano essere peggiori gli effetti del veleno su chi non era neppure al Divine Master Realm?


Qianye Fantian chiuse lentamente gli occhi. Neppure lui aveva un cuore così di ghiaccio da restare impassibile di fronte a quella tragedia, e provò un dolore lacerante e profondo al petto.


Quando riaprì gli occhi, vide l’Imperatore del Mare Meridionale, i due Sovrani del Mare, i sei Dei del Mare e, ultimo ma non meno importante… Qianye Zixiao!


Ignorando Qianye Zixiao, Qianye Fantian regolò il proprio respiro e si rivolse all’Imperatore del Mare Meridionale: “Che piacevole sorpresa. Non portasti così tante persone neppure alla mia cerimonia d’incoronazione a Imperatore Divino.”


I Re del Brahma erano alle sue spalle, ma le loro espressioni erano una più cupa dell’altra. Stavano tutti fissando Qianye Zixiao, delusi, con odio e intento omicida.


Qianye Zixiao, d’altro canto, sembrava tranquillo e determinato… forse, ciò che aveva detto prima a Nan Wansheng era vero. Una volta presa una decisione, non l’avrebbe rimpianta.


L’Imperatore del Mare Meridionale sorrise, poi abbassò di proposito lo sguardo: “La mia piacevole sorpresa è forse degna di essere paragonata al grande dono di Yun Che?”


Poi, distese una mano e mostrò il bagliore dorato della Perla del Mare Meridionale: “A proposito, sicuro di non voler provare il potere del tesoro fra le mie dita?”


Qianye Fantian rispose tetramente: “Alcuni idioti non conoscono i limiti della Perla del Mare Meridionale, ma io non sono fra loro!”


“Non puoi saperlo, senza provare di persona, no? Chissà, forse accadrà un miracolo?” l’Imperatore del Mare Meridionale sorrise divertito: “Dovresti imparare dal tuo Decimo Re del Brahma. È un uomo intelligente, disposto a scommettere il diecimila percento di sé stesso anche solo per una speranza dell’uno percento.”


“Hehehe…” Qianye Fantian si abbandonò improvvisamente a una strana risata: “Fra i Re del Brahma non ci sono traditori. Hai forse dimenticato, Imperatore del Mare Meridionale? Noi abbiamo la Campana Spirituale del Brahma. Possiamo strappare l’Eredità di qualsiasi Re del Brahma con la forza.”


“…” L’Imperatore del Mare Meridionale aggrottò leggermente la fronte, poi si voltò verso Qianye Zixiao.


“Sono pur sempre un Divine Master, e lo resterei anche se voi mi strappaste la mia Eredità del Brahma!” mormorò Qianye Zixiao: “Ma se morirò, perderò tutto!”


“Non incolparmi per ciò che ho fatto, Imperatore del Brahma! Incolpa te stesso, per non aver accettato prima di collaborare con l’Imperatore del Mare Meridionale! Se l’avessi fatto, il Regno del Brahma non sarebbe stato colpito da questa tragedia!”


La veemente protesta di Qianye Zixiao spense poco alla volta i dubbi di Nan Wansheng. Poi, ripensò anche a ciò che aveva visto nei suoi ricordi e si tranquillizzò ulteriormente. Era impossibile falsificare i pensieri e la memoria di un’altra persona, soprattutto di un Re del Brahma. Poi, sollevò la Perla del Mare Meridionale con una mano e distese l’altra verso Qianye Fantian: “Sai bene cosa voglio, Imperatore del Brahma.”


“Questa potrebbe essere la tua ultima occasione. Non ripetere una seconda volta lo stesso sciocco errore.”


“Mare Meridionale,” rispose tranquillamente Qianye Fantian: “Ti sei mai chiesto perché Yun Che ci abbia concesso sette giorni di tempo? Ti sei chiesto perché non ci ha ancora attaccati, sebbene siamo così deboli? … chi credi che stesse aspettando, in realtà?”


“Oh?” l’Imperatore del Mare Meridionale si accigliò lievemente.


“Sta usando la promessa della vita eterna come esca, e il Veleno Celeste per indirizzarti nella sua trappola… Mi vuoi forse dire che non sei riuscito a comprendere un piano tanto semplice?” lo sguardo di Qianye Fantian sembrava più freddo del solito, a causa dell’inquietante bagliore del veleno: “Chissà… forse Yun Che è nascosto qui da qualche parte, e sta aspettando solo che noi ci uccidiamo a vicenda!”


Una certa persona nascosta lì da qualche parte: “…”


“Ben detto!” l’Imperatore del Mare Meridionale concordò pienamente, ma la sua unica risposta fu quella di distendere ancora di più la mano: “Sono felice che l’abbia detto tu per primo. Così, risparmierò tempo e fiato.”


“Dammi ciò che voglio, e prometto che ti consegnerò la Perla del Mare Meridionale. Avremo entrambi ciò che vogliamo, e non dovremo farci del male a vicenda. È un accordo perfetto, non trovi?”


“So che hai già soppesato tutte le tue opzioni. Dovresti sapere qual è la migliore… anzi, l’unica!”


L’aura purificatrice della Perla del Mare Meridionale stava quasi sfiorando il volto di Qianye Fantian, ma non lui non la degnò neppure di un solo sguardo. Vedendo le fiamme dell’avidità bruciare ardentemente negli occhi di Nan Wansheng, capì che non avrebbe mai fatto un passo indietro, sebbene sapesse che Yun Che lo stava manipolando fin dall’inizio.


Perché per lui l’esca era semplicemente irresistibile!


“Hehehehe…” Qianye Fantian cominciò improvvisamente a ridacchiare. E quella debole risata, poco alla volta divenne fragorosa e folle: “HAHAHAHA!”


Nei suoi occhi si accese una luce dorata, e incanalò il suo Potere del Brahma. Fu come se diecimila tuoni fossero scoppiati simultaneamente.


Quello era il potere dell’Imperatore Divino più forte della Regione Orientale. I capelli e gli abiti di Nan Wansheng svolazzarono violentemente nell’aria a causa di quell’aura, ma lui non ne subì affatto gli effetti. I Sovrani del Mare e gli Dei del Mare alle sue spalle non resistettero con altrettanta disinvoltura, tuttavia. Quell’esplosione di Energia Misteriosa li scioccò e li costrinse a indietreggiare.


“Mio… mio Imperatore!” gridarono all’unisono i Re del Brahma.


Non era stata solo la sua aura a divampare violentemente.


Ignorando il veleno che tormentava ogni cellula del suo corpo come un’orda di Diavoli affamati, Qianye Fantian fissò Nan Wansheng con occhi assetati di sangue e cupi come un abisso, dichiarando: “Che il Regno del Brahma venga distrutto dal Veleno Celeste, non ho nulla di cui lamentarmi. Yun Che ci ha battuti sotto ogni punto di vista, dunque così sia!”


“Ma se tu vuoi così disperatamente derubarci mentre siamo vulnerabili, hehehehe…” tutta la sua cortesia scomparve, rimpiazzata da un’espressione incredibilmente feroce, che Nan Wansheng non aveva mai visto prima: “Giuro che verserò il tuo sangue su questa terra, anche a prezzo della mia stessa vita!”


“In queste condizioni!?”


Lo spirito combattivo di Nan Wansheng cominciò a bruciare a sua volta, e mise via la Perla del Mare Meridionale, richiamando poi a sé la sua Energia Misteriosa.


L’Imperatore Divino più potente della Regione Orientale contro quello più potente della Regione Meridionale si sfidarono nel cielo sopra la Capitale del Brahma, improvvisamente, dividendo il mondo intero in due metà.


Qianye Fantian era chiaramente in svantaggio a causa del Veleno Celeste, ma nonostante questo non indietreggiò neppure di un passo. Il bagliore verde nei suoi occhi era intenso, e la sua carne si contorceva in modo innaturale, come se ci fossero dei vermi sotto la sua pelle, eppure lui non mostrò alcun segno di dolore.


“Mio Imperatore…” i Re del Brahma non poterono che restare scioccati.


Escludendo il traditore Qianye Zixiao, tutti e tredici i Re del Brahma erano presenti. Tuttavia, anche loro erano stati colpiti dal Veleno Celeste della Disperazione, mentre l’Imperatore del Mare Meridionale… aveva dalla sua parte due Sovrani del Mare e sei Dei del Mare!


Quella avrebbe dovuto essere la loro roccaforte, eppure il Regno del Mare Meridionale aveva un vantaggio schiacciante.


“Se tanto moriremo, perché dovremmo morire con lo sguardo verso il basso, rannicchiati a terra?” il Primo Re del Brahma sospirò, poi si lasciò alle spalle il dolore. Proprio come Qianye Fantian, rilasciò tutta la sua aura, pronto alla battaglia.


“Noi siamo i Re del Brahma. È nostro dovere rispettare il volere del nostro Imperatore!”


Tutti i Re del Brahma decisero di farsi avanti e caricarono verso le forze del Regno del Mare Meridionale. Il Veleno Celeste li stava divorando vivi, ma ormai a loro non importava più.


A terra, anche tutti gli Anziani e gli Emissari Divini si rialzarono in piedi e raddrizzarono la schiena. Il Veleno Celeste era incurabile. Se tanto sarebbero morti comunque, allora sarebbero perlomeno morti con dignità.


“Uccideteli!”


Non stavano più cercando solamente di spaventare i membri del Regno del Mare Meridionale per farli fuggire, dunque l’ordine non fu di respingere i nemici o di proteggere il Regno. Fu solo di trasformarli in freddi cadaveri, privi di vita.


Il destino del Regno del Brahma venne deciso non appena quella singola parola fu pronunciata.


Non potevano vincere… perché combattendo avrebbero solo accelerato la loro dipartita.


Quindi, avrebbero ucciso i loro nemici…


Esatto! Dovevano uccidere i loro nemici, a qualsiasi costo!


Non potevano permettersi di trascinare a lungo la battaglia. Potevano solamente… sfruttare fin dall’inizio tutti i loro assi nella manica per distruggere i nemici il più velocemente possibile!


Sarebbero comunque sprofondati all’inferno, dunque tanto valeva trascinare con sé i loro nemici!


Qianye Fantian scattò in avanti e attaccò l’Imperatore del Mare Meridionale con uno scoppio di Energia Misteriosa. Contemporaneamente, i Re del Brahma, gli Dei del Mare e i Sovrani del Mare fecero la loro mossa.


Frammenti di spazio caddero verso terra come pioggia, poiché le violente esplosioni lo lacerarono all’istante. Varie decine di vortici dimensionali apparvero sopra la Capitale.


Le mani di Nan Wansheng erano avvolte da Energia Misteriosa dorata, e bloccò senza fatica l’attacco di Qianye Fantian. Nonostante fosse nel mezzo di una tempesta spaziale, il suo sorriso non fece altro che diventare ancora più folle di prima: “Il pesce sta cercando di tagliare la rete? Patetici vermi moribondi, credete davvero di essere abbastanza forti da trascinarci nella tomba con voi?”


Bang!!


Un semplice schiocco delle dita fu tutto ciò di cui ebbe bisogno per scaraventare via Qianye Fantian, molto, molto lontano. Per un istante, rise con disprezzo di quell’Imperatore Divino, poi scattò verso la torre dall’altro lato della Capitale.


Era lì solo per impadronirsi dell’artefatto della vita eterna, non per sterminare i membri del Regno del Brahma.


Qianye Fantian tentò di raggiungere Nan Wansheng, ma prima che potesse muoversi anche solo di un millimetro, sputò una boccata di sangue scarlatto, misto a della terrificante schiuma verde. Nonostante questo, subito dopo quell’involontaria perdita di controllo partì all’inseguimento dell’Imperatore del Mare Meridionale.


Il Veleno Celeste della Disperazione non stava solamente uccidendo i Re e gli Anziani del Brahma, ma stava anche ostacolando notevolmente la circolazione della loro Energia Misteriosa. Di conseguenza, sebbene fossero più numerosi, erano in netto svantaggio.


Boom!


Il Sovrano del Mare Occidentale scaraventò via facilmente due Re del Brahma che avevano tentato di circondarlo. Rise con disprezzo delle loro auree caotiche e delle loro espressioni piene di dolore, dicendo: “Avreste potuto morire con un minimo di dignità, ma no, dovevate assolutamente umiliarvi, vero?”


“Heh!” l’Ottavo e il Tredicesimo Re del Brahma all’improvviso ridacchiarono all’unisono. Contemporaneamente, nei loro occhi tremanti comparve uno strano bagliore dorato.


“Fratelli…” disse l’Ottavo Re del Brahma, con una trasmissione sonora che soltanto gli altri Re del Brahma poterono udire: “Ci… rivedremo presto.”


Poi, l’Ottavo e il Tredicesimo Re del Brahma ringhiarono a squarciagola, scattando verso il Sovrano del Mare Occidentale.






                                



