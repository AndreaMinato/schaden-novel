---
weight: 17540
title: Capitolo 1754 – Antenati del Brahma
pubDate: 2025-03-10T08:57:10.497Z
tags:
    - atg
---


<strong><em>Capitolo regolare, 0 in coda, 0/10 donazione</em></strong>
<strong><em>-Alstor</em></strong>


“Nel Regno del Brahma, ci sono due grandi minacce a cui dobbiamo stare attenti. La prima è Qianye Fantian, e la seconda… un Re del Brahma disposto a combattere fino alla morte.”


Questo è ciò che Qianye Ying’er aveva detto a Yun Che e Chi Wuyao, durante i loro preparativi per l’invasione della Regione Orientale.


“Chi riceve un’Eredità del Brahma ottiene sia una grande forza misteriosa, sia un’anima molto potente! Non solo potrebbe riuscire a coltivare un’Anima del Brahma indipendente, ma può anche utilizzare una tecnica kamikaze, chiamata ‘Ceneri dell’Anima del Brahma’!”


“Quindi, attaccare con la forza il Regno del Brahma non sarà mai una buona idea. Piuttosto, dovremmo metterli all’angolo e trovare una marionetta adatta, che venga colpita al posto nostro da quella tecnica. La buona notizia è che… abbiamo a disposizione sia la marionetta, sia l’esca per manipolarla.”


Qianye Ying’er sapeva già molto bene chi e cosa utilizzare, quando aveva illustrato il suo piano.


“Le due parti più difficili saranno mettere all’angolo il Regno del Brahma… e minimizzare l’attenzione della nostra marionetta, massimizzandone l’avicidità.”


“Non preoccupatevi. Le Ceneri dell’Anima del Brahma sono l’asso nella manica definitivo dei Re del Brahma e, dato che nessuno è mai riuscito a minacciare sul serio la sopravvivenza del Regno, è una tecnica non è mai stata utilizzata prima… quindi, neppure il Regno del Dio Drago sa della sua esistenza, figurarsi il Regno del Mare Meridionale.”


…………………..


Quando l’Ottavo e il Tredicesimo Re del Brahma scattarono verso il Sovrano del Mare Occidentale, tutti gli altri lo circondarono e lo immobilizzarono con tutte le loro forze. Non si difesero, neppure quando gli Dei del Mare sfruttarono l’occasione per attaccarli e ricoprirli di ferite.


L’aura combinata di dieci Re del Brahma era troppo potente persino per il Sovrano del Mare Occidentale, che avrebbe avuto bisogno di qualche secondo per liberarsi. Ma all’Ottavo Re del Brahma bastò un istante per stringere fra le braccia la sua vita, mentre il Tredicesimo afferrava la sua gamba destra.


Boom!!


Il Sovrano del Mare Occidentale sogghignò e creò un’esplosione di Energia Misteriosa. Quel colpo a bruciapelo spezzò all’istante le braccia e le casse toraciche dei due Re del Brahma, che sputarono fiotti di sangue ma non lasciarono la presa.


Contemporaneamente, sulla loro pelle iniziarono a comparire delle lacerazioni dorate, che si diffusero per tutto il loro corpo, e anche i loro occhi emanarono un’intesa luce dorata.


Nella mente del Sovrano del Mare Occidentale suonò un campanello d’allarme, e gli si gelò il sangue nelle vene. Balbettò: “Cosa… cosa state facendo!?”


Percependo che stava succedendo qualcosa di strano, il Sovrano del Mare Meridionale si voltò di scatto e cominciò improvvisamente ad attaccare l’Ottavo Re del Brahma.


BOOM!!


L’esplosione di Energia Misteriosa spezzò la schiena dell’Ottavo Re del Brahma, che si piegò verso l’interno, ma le lacerazioni dorate continuarono a diffondersi per il suo corpo con una rapidità allarmante… contemporaneamente, l’anima del Sovrano de Mare Meridionale cominciò a stridere, e il suo istinto gli gridò di allontanarsi il più possibile da quei tre.


“Ceneri… dell’Anima… del Brahma!”


I due Re del Brahma urlarono le loro ultime parole, poi il bagliore dorato li avvolse entrambi… ed esplose senza preavviso.


BOOM –


L’esplosione dorata sembrò un sole alto nel cielo. Era un potere che i due Re del Brahma non avrebbero dovuto poter rilasciare, neanche se fossero stati forti il doppio… e venne accompagnato dalle terribili grida del Sovrano del Mare Occidentale.


“…!!?” Nan Wansheng si voltò e guardò il suo subordinato ferito gravemente, scioccato, ma subito dopo tornò a volare ancora più velocemente verso la sua destinazione.


L’Ottavo e il Tredicesimo Re del Brahma vennero ridotti in polvere dorata dall’esplosione. Il Sovrano del Mare Occidentale venne scaraventato via come un aquilone dal filo tagliato.


Il suo torace sembrava della porcellana frantumata, e la sua gamba destra era svanita nel nulla. Dire che fosse mutilato orribilmente sarebbe stato riduttivo.


Era pur sempre uno dei quattro grandi Sovrani del Mare. In qualche modo, era riuscito a sopravvivere all’autodistruzione dei due Re del Brahma.


La terrificante esplosione dorata spaventò terribilmente il Sovrano del Mare Meridionale e i sei Dei del Mare, ma non il Primo e il Secondo Re del Brahma, che scattarono verso il Sovrano del Mare Occidentale e lo attaccarono con tutte le loro forze, sebbene fosse già in punto di morte.


Prima ancora che il bagliore dell’esplosione dorata fosse scomparso, ci furono altri due boati e, stavolta, il corpo del Sovrano del Mare Occidentale venne ridotto a frammenti insanguinati di carne e ossa, prima ancora che lui potesse gridare.


“!!” l’Imperatore del Mare Meridionale si voltò di nuovo, profondamente scioccato.


La battaglia era già cominciata, eppure erano già morte tre persone.


I membri del Regno del Brahma erano a un passo dalla morte, perciò quelli del Regno del Mare Meridionale avevano creduto di poterli schiacciare senza alcuna fatica. Non si sarebbero mai aspettati di perdere il Sovrano del Mare Occidentale nell’arco di pochi secondi!


Tutti e quattro i Sovrani del Mare erano Divine Master di decimo livello, al picco della via del mistero! Erano secondi solo agli Imperatori Divini, e per di più appartenevano al Regno del Mare Meridionale, il più potente Reame Sovrano della Regione Meridionale!


Eppure, il Sovrano del Mare Occidentale era morto così… come se niente fosse!?


Le pupille del Sovrano del Mare Meridionale si contrassero fino a diventare sottili come aghi. I muscoli facciali dei sei Dei del Mare stavano tremando visibilmente.


Chiunque poteva far esplodere le proprie Vene Misterioses. In effetti, molti praticanti del mistero lo facevano, quando realizzavano di non avere possibilità di sopravvivere.


Far esplodere le proprie Vene Misterioses significava creare un’esplosione con tutta la propria Energia Misteriosa. Naturalmente, ciò richiedeva parecchio tempo. Ecco perché in pochi usavano questa tecnica per tentare di uccidere gli avversari, anche a un passo dalla morte. Quasi sempre, il nemico aveva il tempo di fuggire abbastanza lontano da salvarsi.


Tuttavia, i due Re del Brahma avevano fatto esplodere le proprie Vene Misterioses molto più velocemente del normale e con una violenza tale che persino il Sovrano del Mare Occidentale era quasi morto sul colpo.


“Heh… hehehe!”


Gli assassini del Sovrano del Mare Occidentale, ovvero il Primo e il Secondo Re del Brahma, non sembravano in buone condizioni, nonostante il loro successo. Dalle loro labbra colava sangue, e avevano espressioni distorte dal dolore. Ogni volta che attaccavano con tutte le loro forze, facevano un altro passo verso la morte.


Ma stavano ridendo. Stavano ridendo con sofferenza e inquietante determinazione.


“Queste sono le Ceneri dell’Anima del Brahma,” disse Qianye Zixiao, alle spalle del Sovrano del Mare Meridionale: “Si tratta di una tecnica che permette ai Re del Brahma di far esplodere all’istante la propria Energia Misteriosa, attraverso l’Anima del Brahma. Farete meglio a stare molto attenti!”


Il Sovrano del Mare Meridionale strinse i pugni e tremò dalla testa ai piedi.


La morte del Sovrano del Mare Occidentale… avrebbe suscitato clamore in tutta la Regione Meridionale. Era una perdita incalcolabile, per il Regno del Mare Meridionale.


Ceneri dell’Anima del Brahma… chi poteva immaginare che il Regno del Brahma possedesse una tecnica kamikaze così terrificante?


Chi poteva immaginare che due Divine Master di nono livello, in punto di morte, potessero uccidere un Divine Master di decimo livello!?


“Nel Regno del Brahma, nessuno è debole.” Il Primo Re del Brahma pronunciò quelle parole che tutti conoscevano, nella Regione Orientale: “È una questione di orgoglio e di ideali!”


“Per il bene e il futuro del Regno del Brahma, possiamo arrenderci, indietreggiare e sopportare di tutto… ma non permetteremo mai a nessuno di calpestare il nostro orgoglio!”


“In quanto a lui!” il Primo Re del Brahma indicò Qianye Zixiao: “Non è un Re del Brahma! È solo un cane!”


“…” Nessuno notò il cupo, oscuro bagliore che lampeggiò caoticamente nel profondo delle pupille di Qianye Zixiao.


“Heh.” Il Sovrano del Mare Meridionale sollevò lentamente lo sguardo e fissò i suoi nemici. Il suo precedente disprezzo si era trasformato in profondo fastidio e ardente intento omicida: “Il Regno del Brahma merita davvero la sua reputazione. Lo ammetto, vi abbiamo sottovalutato.”


“Ma non state facendo altro che anticipare la vostra morte!”


Scattò in avanti, facendo collassare lo spazio circostante. Il Primo e il Secondo Re del Brahma vennero immediatamente scaraventati all’indietro, e dal loro petto sgorgò una fontana di sangue.


I sei Dei del Brahma ripresero la loro offensiva, dopo la carica del Sovrano del Mare Meridionale. Per i disperati Re del Brahma, la situazione peggiorò drasticamente.


L’Imperatore del Mare Meridionale rimase scioccato oltre ogni immaginazione, quando percepì la morte del Sovrano del Mare Occidentale, ma esitò solamente per un istante prima di scattare di nuovo verso la sua destinazione, il più velocemente possibile.


Yun Che era fermo a mezz’aria, sopra la torre, e stava osservando tutto. In quel momento, stava fissando Qianye Fantian, sebbene Nan Wansheng fosse diretto verso di lui.


La torre era completamente vuota, perché le guardie erano state uccise dal Veleno Celeste della Disperazione già giorni prima. Neppure Gu Zhu si era fatto vivo.


L’Imperatore del Mare Meridionale prese immediatamente la Chiave Diabolica Rimuovi Spirito e spazzò via le Formazioni Misteriose difensive intorno alla torre.


Le Formazioni collassarono, con una serie di lampi di luce e boati assordanti. Dopo un paio di secondi, Qianye Fantian raggiunse finalmente Nan Wansheng, ma cadde in ginocchio e vomitò sangue avvelenato non appena atterrò alle sue spalle.


Non osò sigillare le sue ferite. Lanciò un’occhiata all’Imperatore del Mare Meridionale e si portò la mano destra al petto.


Yun Che socchiuse gli occhi e si accovacciò, pronto a entrare in azione alla prima occasione.


“Nascosti nella torre segreta a nordovest della Capitale, ci sono due vecchi mostri.” Gli aveva detto Qianye Ying’er, durante i preparativi dell’invasione: “Si chiamano Qianye Wugu e Qianye Bingzhu.”


“Sono mio nonno e mio bisnonno… Umpf. Nel Regno degli Dei, tutti ricordano ancora i loro nomi, ma sicuramente nessuno sa che sono ancora vivi. Persino nel Regno del Brahma, solo cinque persone lo sanno, contando anche me.”


“Hanno pagato un prezzo particolare per estendere le loro vite con il Sigillo Primordiale della Vita e della Morte. Poi, si sono rinchiusi in isolamento insieme all’Artefatto, sia per continuare a vivere, sia per provare a trovare il modo di superare i limiti del Divine Master Realm.”


“Durante la loro coltivazione, sigillano tutti i loro sensi, e sono sicura che Qianye Fantian chiederà loro di intervenire solo all’ultimo momento. Tuttavia, può farlo solo utilizzando la Campana Spirituale del Brahma…”


Quello era il più grande segreto del Regno del Brahma; i loro due precedenti Imperatori Divini erano ancora vivi.


Quando Qianye Ying’er aveva deciso di sacrificarsi per salvare Qianye Fantian, aveva ordinato specificatamente a Gu Zhu di sigillare quei ricordi, per evitare che Yun Che e Xia Qingyue lo scoprissero.


Anche Qianye Fantian aveva chiesto a Gu Zhu che misure avessero preso… ma questi gli aveva mentito, dicendo che aveva cancellato quei ricordi, non che li aveva sigillati.


Così, Chi Wuyao era riuscita facilmente a cancellare il sigillo nell’anima e nella mente di Qianye Ying’er, grazie alla sua Anima dell’Imperatore Diabolico.


Naturalmente, Qianye Ying’er aveva ricordato subito ogni cosa, riguardo agli Antenati e al Sigillo Primordiale della Vita e della Morte.


Esatto, proprio come il Regno Yama e il Regno dell’Eternità, anche il Regno del Brahma poteva vantare la protezione di alcuni Antenati. Anche se non erano affatto vecchi quanto i tre Antenati Yama, il fatto che fossero vissuti così a lungo avrebbe comunque scioccato chiunque, se si fosse scoperto.


Nell’Era Primordiale, il Sigillo Primordiale della Vita e della Morte era considerato inferiore solo alla Spada Ancestrale della Punizione Celeste e alla Ruota dell’Infante Diabolico!


Dopo aver trovato il Sigillo Primordiale della Vita e della Morte, il Regno del Brahma aveva trascorso molto tempo a cercare di scoprire come utilizzarlo. Alla fine, durante la generazione di Qianye Wugu, avevano trovato un modo per attivarlo parzialmente.


Yun Che osservò con attenzione le mani di Qianye Fantian. Non appena avesse preso la Campana Spirituale del Brahma, lui avrebbe fatto la sua mossa e gliel’avrebbe rubata.


Qianye Fantian si fermò improvvisamente, come se si fosse ricordato di qualcosa. Anziché prendere la Campana Spirituale del Brahma, disegnò un segno a mezz’aria, creando intorno a sé una barriera d’isolamento.


Solo a quel punto prese la Campana Spirituale del Brahma e la fece tintinnare, avvolgendo l’intera zona in un bagliore dorato.


“…” Dato che il suo piano era fallito, Yun Che fu costretto a indietreggiare in silenzio.


Bang!!


Ci fu un’altra esplosione, e poco meno di metà delle Formazioni difensive che avvolgevano la torre vennero distrutte. Fu in quel momento, che il suono della Campana entrò nella torre.


Rumble!


Tutte le Formazioni difensive scomparvero all’istante, e il centro della torre crollò improvvisamente verso l’intero. Poi, un uomo anziano e rinsecchito volò fuori da essa, caricando verso Nan Wansheng.


Non era altri che Gu Zhu.


“Heh!” Nan Wansheng attaccò, mormorando minacciosamente: “Ancora tu, dannato vecchiaccio?”


Ma subito dopo, la sua espressione mutò drasticamente.


Per un istante, rimase abbagliato e una, anzi! Due auree sconfinate scesero dal cielo, atterrando rispettivamente alla sua destra e alla sua sinistra.


BOOM –


Una lacerazione dimensionale lunga circa cinquecento chilometri frantumò la barriera del suono, con un boato più assordante di qualsiasi altro Nan Wansheng avesse mai sentito, mentre lui veniva scaraventato via violentemente. L’Imperatore Divino rotolò a terra per decine di chilometri, prima di fermarsi. La sua pelle era ricoperta di tagli e abrasioni, e dalle sue braccia colavano rivoli di sangue.


Due uomini pallidi come fantasmi comparvero di fronte a lui, mentre abbassava le braccia, uno a fianco all’altro.


                                
                



