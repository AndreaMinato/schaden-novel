---
weight: 17560
title: Capitolo 1756 – La Luce in Fondo al Tunnel (1)
pubDate: 2025-03-10T08:57:10.498Z
tags:
    - atg
---




<strong><em>Capitolo regolare, 0 in coda, 0/10 donazione</em></strong>
<strong><em>-Alstor</em></strong>


I Re del Brahma avevano espressioni combattute, mentre ascoltavano le parole di Qianye Fantian.


Anni prima, Qianye Fantian aveva ritenuto Qianye Ying’er più importante di qualsiasi altra persona al mondo. Le aveva concesso tutta l’indulgenza e l’affetto che poteva. Ma, al tempo stesso, l’aveva abbandonata spietatamente al momento opportuno. Lui agiva sempre così. Ecco perché Qianye Ying’er era diventata la donna che era, ed ecco perché non era difficile immaginare che lo odiasse con tutta sé stessa.


Negli anni precedenti, avevano raccolto informazioni vaghe e frammentarie dalla Regione Settentrionale, apprendendo che Qianye Ying’er stava collaborando con Yun Che. Non solo era stata costretta a fuggire nella Regione Settentrionale, ma anche a dipendere dall’uomo che odiava più di tutti. Era impossibile concepire quanto odio e intento omicida provasse per Qianye Fantian, se si era spinta a tanto.


Al contrario del rancore di Yun Che, diretto contro l’universo intero, quello di Qianye Ying’er era indirizzato quasi esclusivamente su Qianye Fantian. Ucciderlo era il principale motivo per cui era tornata nella Regione Orientale insieme a Yun Che.


“Mio Signore, non può farlo.” Disse il Terzo Re del Brahma, scuotendo il capo. Anche gli altri Re del Brahma erano della stessa opinione, ma… non sapevano cos’altro dire.


Dopotutto, era stato Qianye Fantian stesso a scegliere di abbandonare Qianye Ying’er.


“Hehe.” Qianye Fantian ridacchiò, poi disse sottovoce: “Il sangue del Brahma scorre nelle sue vene. Finché sarà in vita, questo non cambierà!”


A una certa distanza, Yun Che si voltò con indifferenza e si allontanò nel cielo.


……………….


Quando Yun Che tornò nel Regno dell’Eternità, la prima persona che incontrò fu Chi Wuyao, che gli rivolse un sorriso affascinante ed eloquente.


“A quanto pare, sta andando tutto secondo i piani.” Commentò Chi Wuyao: “Non solo siamo riusciti a far uscire allo scoperto i due Antenati del Brahma, ma cinque Re del Brahma sono riusciti a spezzare due delle braccia del Regno del Mare Meridionale, prima di morire. Questa è davvero una piacevole sorpresa.”


“Detto questo, il Regno del Brahma è davvero degno di essere considerato il Reame Sovrano più potente della Regione Orientale. Senza la Perla del Veleno Celeste, sarebbe stato molto complicato conquistarlo così velocemente.”


“Non si è ancora fatto vivo nessun Realm King dei Reami Superiori?” Yun Che esaminò la zona circostante con la sua percezione spirituale, prima di porre quella domanda.


“No. Probabilmente, stanno tutti aspettando che qualcun altro si faccia avanti per primo, nella speranza che il Regno del Brahma compia qualche miracolo,” rispose Chi Wuyao, che poi arricciò le labbra: “Ma non ha importanza. Molto presto cambieranno idea, vero?”


Yun Che rimase in silenzio per qualche secondo, poi le fece improvvisamente una strana domanda: “Dimmi… credi davvero che lei ucciderà Qianye Fantian, se lui accetterà di lasciarsi uccidere?”


Ovviamente, si stava riferendo a Qianye Ying’er.


“Cosa intendi dire?”


La gelida voce di Qianye Ying’er lo raggiunse alle spalle.


Qianye Ying’er giunse di fronte a Yun Che e lo fissò da vicino: “Il mio dolore e quello di mia madre… il motivo per cui ho lottato disperatamente per sopravvivere, per cui sono fuggita nella Regione Settentrionale, per cui mi sono sottomessa a te e sono diventata un Diavolo, è solo uccidere Qianye Fantian!”


“Lo sai bene, quindi a cosa serve una domanda così stupida?” Qianye Ying’er si fermò a un passo da lui, e il suo tono si fece ancora più cupo: “Puoi vendicarti del Regno del Brahma come preferisci, ma quel vecchio cane di Qianye Fantian deve restare in vita, perché devo assolutamente ucciderlo con le mie stesse mani! Questo è ciò che mi hai promesso! Non intenderai rimangiarti la parola data, vero?”


Yun Che le lanciò un’occhiataccia e rispose: “Molto presto, il tuo desiderio sarà esaudito.”


“Davvero?” Qianye Ying’er socchiuse leggermente gli occhi, e nelle sue pupille dorate comparve un bagliore estremamente oscuro: “Ottimo.”


“Ricorda, Qianye Fantian deve morire per mano mia… e ucciderò chiunque osi negarmi questo diritto!”


Yun Che: “…”


In quello stesso istante, Fen Daoqi comparve dl nulla e si inchinò di fronte a Yun Che e Chi Wuyao: “Mio Signore, Sua Maestà, abbiamo avvistato l’arca misteriosa da Guerra principale del Regno del Brahma. Tuttavia, per qualche motivo stanno viaggiando lentamente. Sembra quasi che volessero lasciarsi notare.”


“Probabilmente, arriveranno qui fra circa un’ora.”


Qianye Ying’er si voltò di scatto verso Fen Daoqi, con rinnovato intento omicida.


“Non è necessario che li fermiate.” Yun Che divenne scuro in volto e sorrise: “Quando arriveranno, aprite la barriera e lasciateli entrare.”


“Sì, Mio Signore!” Fen Daoqi era sorpreso, ma se ne andò a riferire l’ordine senza fare domande.


Un’ora dopo, la barriera del Regno dell’Eternità si aprì lentamente per lasciar passare la gigantesca Arca da Guerra del Cielo del Brahma.


Tuttavia, non emanava la maestosa aura che ci si aspetterebbe dall’Arca da Guerra più potente della Regione Orientale. Al contrario, c’era solo una densa aura di morte.


Qianye Fantian scese per primo dall’Arca da Guerra, guidando gli altri.


Alle sue spalle c’erano nove Re del Brahma, seguiti poi dai sessantatré Anziani del Brahma sopravvissuti… era tutto ciò che restava di loro.


In altre parole, erano presenti tutte le forze principali del Regno del Brahma, eccetto i due Antenati e Gu Zhu.


Un gruppo del genere avrebbe dovuto suscitare terrore e rispetto in chiunque lo vedesse, ma persino l’Imperatore del Brahma, Qianye Fantian, non sembrava affatto forte né maestoso. Era molto chiaro che fosse debole ed esausto.


I Divoratori della Luna e gli Emissari Divini della Luna Ardente li circondarono rapidamente. Le loro sole auree furono sufficienti a far mancare il fiato ai Re del Brahma e agli Anziani del Brahma.


La battaglia contro le forze del Regno del Mare Meridionale era stata molto breve, ma aveva anche permesso al Veleno Celeste della Disperazione di penetrare a fondo nei loro organi interni e nelle loro Vene Misterioses. Se già prima le loro condizioni erano pessime, adesso la loro morte era inevitabile e imminente.


Erano passate solo un paio d’ore da quando gli uomini del Regno del Mare Meridionale si erano ritirati, e i membri del Regno del Brahma erano partiti per il Regno dell’Eternità, ma non ci sarebbe stato niente di sorprendente se qualcuno di loro fosse morto in quel preciso istante. Non riuscivano neppure a mantenersi composti e a nascondere le loro condizioni pietose, figurarsi opporre resistenza al veleno.


“Imperatore del Brahma, da quanto tempo.” Yun Che li raggiunse lentamente e fissò Qianye Fantian: “Però, non mi sembri molto in forma.”


Quella era la prima volta in quattro anni che Qianye Fantian vedeva Yun Che così da vicino. Ormai, la sua aura, la sua forza misteriosa, il suo sguardo e il suo aspetto erano completamente diversi da quelli che lui ricordava. Se non l’avesse visto coi suoi stessi occhi, probabilmente non avrebbe mai creduto che un uomo potesse cambiare così drasticamente in così poco tempo.


“Yun Che,” Qianye Fantian raddrizzò la schiena e disse lentamente: “Fin dal primo giorno in cui ti vidi, capii che eri una minaccia da eliminare sul nascere, e non hai deluso le mie aspettative. Sono davvero impressionato da ciò che sei riuscito a fare in soli quattro anni.”




All’improvviso, l’Imperatore Divino cadde in ginocchio. Del sangue verdastro cominciò a colare lentamente da tutti gli orifizi del suo volto.


“Qian… ye… Fan… tian!”


Qianye Ying’er perse il controllo sul suo intento omicida non appena vide suo padre. La sua aura era così caotica che tutti i suoi capelli stavano danzando freneticamente nell’aria, e l’Oracolo Divino, ancora avvolto intorno alla sua vita, stava già vibrando aggressivamente.


Ci fu un boato, e Qianye Ying’er scattò verso Qianye Fantian, rompendo la barriera del suono e tentando di ucciderlo immediatamente.


Tuttavia, Yun Che riuscì ad afferrarla per un braccio e a fermarla con la forza: “Non ha alcuna intenzione di andarsene vivo da qui, non l’ha mai avuta. Quindi, non sarebbe un peccato ucciderlo subito, dopo tutti questi anni di odio e fatica?”


Le mani di Qianye Ying’er stavano tremando senza controllo. Era incredibile che i suoi denti non si fossero ancora frantumati, tanto li stava digrignando.


Yun Che non avrebbe mai potuto dimenticare il giorno in cui Qianye Ying’er si era inginocchiata davanti a lui e l’aveva fissato con occhi pieni di odio e oscurità.


Dopo aver perso la sua forza misteriosa ed essere fuggita nella Regione Settentrionale, aveva continuato a lottare e sopravvivere solo per poter uccidere Qianye Fantian.


“Qianye Fantian, sei stato saggio a scegliere di morire qui, lo ammetto.” Yun Che lasciò andare il braccio di Qianye Ying’er: “Tuttavia, non credevo che fossi il tipo da portare con te nell’aldilà i tuoi Re e Anziani del Brahma, tsk tsk!”


Sulle sue labbra comparve un sorriso sprezzante: “Hai qualche ultima parola, prima di morire?”


Qianye Fantian rispose: “La storia viene scritta dai vincitori. Io non sono riuscito a ucciderti anni fa, dunque la mia sconfitta è stata naturale e inevitabile.”


Si portò una mano al petto e aggiunse seriamente: “Il motivo per cui sono venuto qui… è proporti un accordo.”


“Un accordo? Hahahaha!” Yun Che scoppiò a ridere e sogghignò: “Ti prego, non dirmi che speri ancora che io ti curi dal veleno?”


“Hehehehe.” Qianye Fantian ridacchiò a sua volta: “Se tu mi risparmiassi, mi deluderesti terribilmente.”


“Oh?” Quella risposta incuriosì Yun Che.


Qianye Fantian distese lentamente una mano, mostrando un oggetto dorato. Era il cuore stesso del Regno del Brahma, la Campana Spirituale del Brahma.


Quando la mostrò, emise solo un debole tintinnio, ma fu sufficiente ad attirare l’attenzione di tutti i Re e gli Anziani del Brahma, che si ricomposero momentaneamente… quella campana era letteralmente il simbolo di tutti i loro ideali.


Qianye Fantian stava tremando per il veleno, ma le sue parole giunsero al cuore di tutti, colpendolo come un martello: “Io, Qianye Fantian, il Trentunesimo Imperatore del Brahma, cedo ufficialmente la mia posizione e la Campana Spirituale del Brahma alla mia erede, Qianye Ying’er… da ora in avanti, Qianye Ying’er è la Trentaduesima Imperatrice del Brahma!”


“Mio… Mio Imperatore?”


I Re e gli Anziani del Brahma lo fissarono, scioccati. Dal momento stesso in cui Qianye Fantian aveva mostrato la Campana Spirituale del Brahma, avevano sospettato che sarebbe successo qualcosa del genere.


Quella era… “l’ultima speranza” a cui aveva accennato prima che si dirigessero lì?


“… Oh?” Chi Wuyao spostò continuamente lo sguardo da Qianye Fantian a Qianye Ying’er e viceversa, riflettendo.


Yun Che non commentò la sorprendente scelta di Qianye Fantian, ma Qianye Ying’er cominciò a camminare verso di lui… l’Oracolo Divino brillava ancora minacciosamente.


“Ying… er…”


“Il mio nome è Yun Qianying.” Qianye Ying’er si fermò di fronte a Qianye Fantian e lo fissò freddamente: “Lo hai già dimenticato? La donna ingenua di nome Qianye Ying’er è morta anni fa, proprio per mano tua.”


Qianye Fantian si limitò a sorridere, con però uno sguardo totalmente privo di affetto. Sollevò una mano tremante e disse: “Prendi la Campana Spirituale del Brahma… e diventerai l’Imperatrice del Brahma!”


Qianye Ying’er la strappò dalle sue mani, restando impassibile. Così, come se niente fosse, il cuore dell’intero Regno del Brahma ora era in mano sua.


Quando la luce della Campana Spirituale del Brahma raggiunse i suoi occhi, lei li socchiuse leggermente.


Un tempo, aveva desiderato la Campana Spirituale del Brahma più di ogni altra cosa al mondo. Il suo principale obiettivo era diventare un’Imperatrice del Brahma grande quanto Qianye Fantian, se non ancora migliore.


Eppure, la prima volta che Qianye Fantian gliel’aveva consegnata, non solo l’aveva restituita… ma aveva anche compiuto il più grande sacrificio della sua vita per salvarlo.


Adesso, la Campana Spirituale del Brahma non fece altro che richiamare alla sua memoria la terribile umiliazione che aveva subito quel giorno. Non provò neppure un briciolo dell’orgoglio e della soddisfazione che avrebbe dovuto, ora che i suoi sforzi erano stati ricompensati.


Strinse con forza la Campana Spirituale del Brahma nella mano sinistra, e con la destra, in cui aveva l’Oracolo Divino, trafisse senza pietà né esitazione Qianye Fantian.


“Mio Imperatore!”


Si sollevarono delle grida agitate, mentre Qianye Fantian cadeva in ginocchio e fissava il bagliore dorato che aveva trapassato il suo petto.


“Qianye Fantian,” disse Qianye Ying’er, con occhi gelidi come l’inferno: “Se avessi provato per te anche solo un briciolo di pietà, solo perché mi hai ceduto la Campana Spirituale del Brahma, non avrei potuto guardare in faccia mia madre nell’aldilà! Né ripagarti appieno per tutto ciò che mi hai fatto!”


Riiip!


Fece scattare violentemente la spada verso destra, e Qianye Fantian venne scaraventato via come un manichino ricoperto di sangue.


I Re del Brahma fecero circolare frettolosamente la loro Energia Misteriosa e accorsero dal loro Imperatore Divino.


Qianye Fantian si limitò a sollevare lo sguardo e a ridere felice: “Ben fatto… ben fatto! È proprio così che ti devi comportare, figlia mia; è proprio così che si deve comportare l’Imperatrice del Brahma! Hahaha… hahahahaha…”


………………………….


Nota dell’Autore: Il vero nome di Qianye Fantian era Qianye Wutian (e quelli dei tre Dei del Brahma erano Qianye Wusheng, Qianye Wubei e Qianye Wuai


o(*￣︶￣*)o)


                                


                                



