---
weight: 17580
title: Capitolo 1758 – Sigillo Primordiale della Vita e della Morte (1)
pubDate: 2025-03-10T08:57:10.498Z
tags:
    - atg
---


<strong><em>Capitolo regolare, 0 in coda, 0/10 donazione</em></strong>
<strong><em>-Alstor</em></strong>


La Formazione di Proiezione del Regno dell’Eternità venne attivata di nuovo.


Stavolta, gli abitanti della Regione Orientale cominciarono subito a tremare e videro qualcosa che fece cadere le loro mandibole a terra, non appena sollevarono lo sguardo verso gli Schermi Stellari.


I Re e gli Anziani del Brahma erano inginocchiati a terra, estremamente rispettosi e in chiaro segno di sottomissione, rivolti verso Qianye Ying’er e Yun Che.


Pronunciarono uno stupefacente giuramento di fedeltà.


Poco lontano da loro, c’era un uomo immobile a terra, nel mezzo di una fredda e solitaria pozza di sangue. Era completamente sfigurato, tanto che il suo volto irriconoscibile. Tuttavia, le vesti dorate che indossava erano famose in tutto il mondo per essere il simbolo dell’Imperatore del Brahma, solamente lui le indossava.


Shock, terrore, incredulità… travolsero i cuori di tutti, mentre l’ultimo briciolo di speranza a cui erano aggrappati, e ciò che rimaneva del loro spirito combattivo, scomparvero definitivamente.


Dei quattro Reami Sovrani della Regione Orientale, il Regno dell’Eternità e quello degli Dei Lunari erano stati distrutti, quello degli Dei Stellari si era arreso e sottomesso. E ora, persino quello del Brahma, il più potente e l’ultima speranza dell’intera Regione, aveva perso il proprio Imperatore Divino e stava strisciando ai piedi dei Diavoli.


La Proiezione si concluse rapidamente, e tutta la Regione Orientale piombò in un lungo e spettrale silenzio. I praticanti del mistero caddero debolmente in ginocchio, uno dopo l’altro, perché ormai ogni loro convinzione e ideale era stato fatto a pezzi.


Erano passati solo dieci brevi giorni da quando la Regione Settentrionale aveva dato il via all’invasione.


I Diavoli della Regione Settentrionale avevano distrutto giorno dopo giorno la loro sicurezza di poter vincere. Adesso che persino i Reami Sovrani avevano subito destini così tragici o avevano scelto di arrendersi, ogni ulteriore tentativo di resistenza sarebbe stato futile e ridicolo.


Ben presto, molte Arche Profound dei Reami Stellari più grandi partirono per il Regno dell’Eternità.


Fino a quel momento, tutti i Reami Superiori più potenti erano rimasti a osservare gli sviluppi della guerra, nessuno di loro aveva osato fare la prima mossa… Ma ora, tutti loro rimpiansero di aver esitato così a lungo… secondo il buonsenso di tutto il mondo, chi si arrendeva per primo riceveva sempre il trattamento migliore.


…………….


Qianye Fantian era morto, dunque eccetto i Re e gli Anziani del Brahma, gli unici sopravvissuti alla tragedia che aveva colpito la Capitale erano gli Emissari Divini del Brahma. Erano tutti almeno Divine Sovereign di livello intermedio, eppure ne erano sopravvissuti meno della metà.


Nonostante questo, anche i soli Nove Re del Brahma, ognuno dei quali era al nono livello del Divine Master Realm, e i Trentasei Anziani del Brahma superstiti, tutti Divine Master, erano una forza da non sottovalutare.


Sebbene avesse perso così tanti uomini, il Regno del Brahma era comunque molto più potente del Regno della Luna Ardente della Regione Settentrionale.


Inoltre, c’erano anche Gu Zhu e i due Antenati del Brahma, costretti a interrompere l’isolamento.


Se fossero riusciti a sottomettere anche loro, avrebbero avuto a disposizione la loro forza semplicemente straordinaria.


Il bagliore dorato della Campana Spirituale del Brahma scomparve tra le mani di Qianye Ying’er. Anche se aveva perso la sua Eredità del Brahma e la natura del suo potere era cambiata, non avrebbe mai potuto cambiare il fatto che nelle sue vene scorreva il Sangue del Brahma.


Grazie a esso, poteva anche controllare appieno la Campana Spirituale del Brahma e, di conseguenza, l’intero Regno del Brahma.


Qianye Ying’er sembrava perfettamente calma, ma il suo cuore stava battendo all’impazzata nel suo petto, e i suoi occhi tremanti lasciavano trasparire le sue emozioni caotiche e combattute. Negli ultimi anni, aveva creduto fermamente che avrebbe fatto di tutto per uccidere Qianye Fantian non appena l’avesse visto, che non avrebbe esitato e non avrebbe provato pietà… e che avrebbe anche distrutto tutto ciò a cui teneva davanti ai suoi occhi.


Quel giorno, finalmente Qianye Fantian era morto di fronte a lei… e sapeva perfettamente cosa lui stesse cercando di fare, con le sue parole e le sue azioni, sapendo di essere ormai in punto di morte. Eppure, lei aveva comunque scelto di assecondarlo e stare al suo gioco.


Anche se la sua personalità era cambiata drasticamente durante gli anni che aveva trascorso nella Regione Settentrionale, Qianye Fantian la conosceva ancora meglio di chiunque altro.


Facendo scorrere con freddezza lo sguardo lungo i Re e gli Anziani del Brahma, diede loro il suo primo ordine: “Tornate subito nel Regno del Brahma!”


“Certo.” Il Terzo Re del Brahma prese il comando del gruppo, poi tutti si alzarono in piedi e si inchinarono verso Qianye Ying’er. Tuttavia, nessuno di loro ebbe il coraggio di fare un solo passo.


Il Regno del Brahma ormai apparteneva sia a Qianye Ying’er sia a Yun Che, dato che non sembrava esserci alcuna differenza tra loro due. Tuttavia, i membri del Regno del Brahma avrebbero sopportato più volentieri di obbedire da lei che da lui.


Per di più, sembrava che Qianye Ying’er non avesse alcuna intenzione di cedere la Campana Spirituale del Brahma a Yun Che.


Qianye Ying’er spiccò il volo e salì sull’Arca da Guerra del Cielo del Brahma. Yun Che la raggiunse senza dire una sola parola. Nessuno dei due aprì bocca, e Qianye Ying’er guardò verso sud, con lo sguardo piuttosto perso nel vuoto. Rimase immobile a lungo.


Solo a quel punto, i Re e gli Anziani del Brahma cominciarono a salire a loro volta sull’Arca da Guerra… senza un ordine diretto di Qianye Ying’er, non avrebbero osato muovere un solo muscolo.


In fin dei conti, quello era il migliore degli esiti possibili, per il quale Qianye Fantian aveva sacrificato tutto ciò che aveva, persino la sua stessa vita.


L’Arca da Guerra cominciò a vibrare, ma proprio quando stava per sfrecciare nel cielo, Qianye Ying’er disse improvvisamente: “Portate a bordo anche il suo corpo, non voglio che altri si sporchino gli occhi vedendolo.”


Tutti i Re del Brahma tremarono, poi risposero in lacrime: “D’accordo.”


Il Terzo e il Quarto Re del Brahma andarono personalmente a recuperare il cadavere di Qianye Fantian. Una volta giunti al suo fianco… proprio mentre sollevavano il corpo da terra, Qianye Ying’er lanciò un ultimo, furtivo sguardo verso di lui.


Tuttavia, fu solo per un istante, estremamente breve.


L’Arca da Guerra spiccò il volo e si diresse a tutta velocità verso il Regno del Brahma.


“Com’è la vendetta?”


Yun Che rimase a fianco di Qianye Ying’er: “Ti sei sentita felice, è stato bello quanto sognavi?”


“Mi stai davvero chiedendo se sia stato bello?” Qianye Ying’er ridacchiò freddamente: “Sei davvero così senza vergogna da chiedermelo ora?”


Sembrava infuriata per il fatto che Yun Che le avesse impedito di uccidere Qianye Fantian con le sue mani. Tuttavia, mentre mormorava quelle fredde parole si voltò leggermente, distogliendo lo sguardo da lui. In quel momento, i suoi occhi non erano gelidi e pieni d’odio, ma celavano in profondità delle emozioni molto contrastanti.


Yun Che rimase con lo sguardo fisso in avanti, poi disse improvvisamente: “Quando l’Imperatrice Diabolica Colpo Celeste Nemesi dei Diavoli tornò nel Caos Primordiale, lui fu il primo a inginocchiarsi e giurarle fedeltà. Tuttavia, non appena lei e Jasmine non poterono più proteggermi, fu anche il primo a cercare di uccidermi. Nel momento stesso in cui poté scambiarti per il bene Regno del Brahma, non esitò a gettarti via, anche se eri il suo più grande orgoglio, la figlia che non aveva esitato a sacrificare sé stessa per salvarlo.”


“E alla fine, ha scelto di non sprecare i suoi ultimi minuti di vita in una lotta disperata e inutile, sebbene così facendo sarebbe morto con onore e dignità. Al contrario, si è sacrificato in modo vergognoso e umiliante, solamente per proteggere il Regno del Brahma e lasciare ciò che ha difeso per tutta la sua vita a qualcun altro, sebbene non apertamente.”


“Sai, credo che la morte di un uomo simile sia una perdita per il mondo intero.”


Qianye Ying’er gli lanciò un’occhiataccia: “Stai davvero provando pietà per uno dei tuoi nemici più acerrimi?”


“Pietà?” Yun Che rise con freddezza e indifferenza: “Quella parola, per me, non esiste più ormai da tempo. Tuttavia, sono molto curioso di sapere cosa ti abbia detto di preciso Qianye Fantian col suo ultimo respiro, per farti cambiare idea così improvvisamente.”


Qianye Ying’er distolse visibilmente lo sguardo e rispose, con un tono poco convinto: “Se qualcuno vuole regalarmi un branco di cani leali, che obbediranno a ogni mio ordine, perché mai dovrei rifiutare!?”


“Obbediranno a ogni tuo ordine? Questo vale anche per quei due vecchi Antenati?” domandò Yun Che.


“Certo. Capirai quando sarà il momento.” Negli occhi di Qianye Ying’er si accese uno strano bagliore.


L’aria avvelenata si diffondeva lentamente per tutta la Capitale del Brahma.


Alcuni Emissari Divini del Brahma stavano ancora lottando disperatamente contro il veleno. In quanto all’ampia zona intorno alla Capitale che era stata raggiunta dal Veleno Celeste della Disperazione, non era sopravvissuto un solo essere vivente. Anzi, non erano rimasti neppure i cadaveri.


Fra le torri che stavano crollando e gli edifici in rovina, Qianye Wugu, Qianye Bingzhu e Gu Zhu aprirono contemporaneamente gli occhi, per osservare l’Arca da Guerra del Cielo del Brahma che scendeva lentamente verso di loro.


Potevano percepire l’aura dei nove Re del Brahma e degli Anziani che se n’erano andati insieme a Qianye Fantian, anche se era estremamente debole. Tuttavia, non percepirono affatto quella dell’Imperatore Divino.


Qianye Wugu e Qianye Bingzhu si abbandonarono a un lungo e triste sospiro, ma non rimasero troppo sorpresi.


Qianye Ying’er e Yun Che scesero dall’Arca da Guerra e atterrarono di fronte ai tre uomini.


Gu Zhu si alzò lentamente in piedi. Il suo volto pallido si stava contorcendo e deformando a causa del dolore e del Veleno, ma riuscì comunque a sorridere gentilmente a Qianye Ying’er, ripetendo il saluto che in passato le rivolgeva sempre: “Signorina, è tornata.”


La fredda indifferenza negli occhi di Qianye Ying’er scomparve nell’istante stesso in cui incrociò lo sguardo di Gu Zhu. Annuì piano con il capo e rispose: “Yun Che, cura lo Zio Gu dal veleno.”


Yun Che non perse tempo in chiacchiere. Si limitò a fare un cenno con la mano, e l’energia purificatrice neutralizzò rapidamente il Veleno Celeste della Disperazione nel corpo di Gu Zhu.


Se non fosse stato per Gu Zhu, Qianye Ying’er non sarebbe riuscita a fuggire dal Regno dell’Eternità e non avrebbe potuto raggiungere la Regione Settentrionale. Yun Che lo sapeva molto bene.


Gu Zhu cadde debolmente in ginocchio. Cominciò a implorarli ancora prima che il suo respiro tornasse regolare: “Signorina, Sovrano dei Diavoli, potreste gentilmente avere pietà degli Antenati e curarli dal veleno? Saranno sicuramente delle armi estremamente forti a vostra disposizione.”


“Armi estremamente forti?” Yun Che si lasciò sfuggire una risata gelida: “Io ho fatto precipitare all’inferno il vostro Regno del Brahma con un solo gesto. Quei due, di sicuro, mi odiano con tutti sé stessi, quindi perché mai dovrei salvarli!?”


Qianye Wugu e Qianye Bingzhu fissarono seriamente Yun Che. Prima di allora, lo avevano visto solo attraverso delle Proiezioni Profound, dunque quella era la prima volta che lo vedevano davvero… quello era il giovane che aveva mutato drasticamente il destino della Regione Orientale e del Regno del Brahma in pochi giorni.


Ma nei loro sguardi non c’erano rancore né intento omicida. Al contrario, sembrava che quei due vecchi si fossero stancati ormai da tempo delle guerre e delle rivalità fra gli esseri umani.


“Se non purificherà questo veleno, il Regno del Brahma verrà sicuramente distrutto. Questa situazione, in cui abbiamo ancora un raggio di speranza, è già un miracolo più grande di quanto potessimo desiderare.” Cominciò Qianye Wugu: “Noi due non abbiamo più alcun desiderio, abbiamo abbandonato ormai da tempo odio e ambizione. Ora che Ying’er è diventata la nostra nuova Imperatrice, dedicheremo il poco tempo che ci resta a servirla. Non deve preoccuparsi di noi, Sovrano dei Diavoli.”


Grazie alle trasmissioni sonore dei Re del Brahma, sapevano tutto ciò che era successo nel Regno dell’Eternità.


“… Hmm?” Yun Che inarcò le sopracciglia.


Qianye Ying’er non rispose. Al contrario, avanzò verso di loro e disse: “Lascia che ti faccia vedere una cosa.”


Una gigantesca formazione misteriosa dorata comparve tra le rovine delle torri. Ogni raggio di luce che emettevano era abbagliante e conteneva un gelo sconvolgente. Era chiaro che quella Formazione avrebbe rilasciato un contrattacco dalla forza devastante contro chiunque osasse avvicinarsi, figurarsi toccarla.


Qianye Ying’er prese la Campana Spirituale del Brahma e la fece tintinnare delicatamente.


La formazione misteriosa dorata cominciò subito ad aprirsi, rivelando lentamente sotto di sé un piccolo spazio indipendente. Al suo internoc’era un altro bagliore dorato, che però era completamente diverso da quello della Formazione. Non solo era del tutto privo di potere offensivo, ma era persino delicato quanto i raggi del sole al tramonto.


“Forza, vieni!” Qianye Ying’er afferrò Yun Che per un braccio e scese nello spazio indipendente.


Quando vi entrarono, Yun Che notò che era relativamente piccolo.


Atterrarono lentamente su una formazione misteriosa che ruotava piano ed emetteva un delicato bagliore dorato. Quella Formazione aveva un diametro di soli venti metri, eppure occupava quasi tutto lo spazio indipendente sotterraneo.


Yun Che non si preoccupò di esaminare con attenzione la Formazione. Al contrario, i suoi occhi erano fissi su una pietra di giada avvolta da un tenue bagliore bianco.


Sembrava un disco di brillante giada bianca, grande circa quanto il palmo di una mano. Sul suo bordo erano incise irregolarmente delle strane rune divine, e sopra di esso fluttuava un frammento di giada cristallina. Sembrava una goccia d’acqua sospesa elegantemente a mezz’aria, o la limpida lacrima di una donna meravigliosa.


Non c’era nessuna Energia Misteriosa che la facesse levitare, e non era sostenuta neanche da un qualche campo di forza, eppure quella “goccia d’acqua” restava silenziosamente e stranamente a mezz’aria.


“Maestro, quello è…”


La voce di He Ling risuonò con entusiasmo nella mente di Yun Che.


In quell’istante, sia la Perla del Veleno Celeste sia la Perla dell’Eternità cominciarono a reagire in un modo estremamente misterioso.


“Quello è il Sigillo Primordiale della Vita e della Morte!” Qianye Ying’er pronunciò con un tono estremamente calmo e disinvolto quel nome che avrebbe fatto tremare ogni essere vivente.


Yun Che non disse nulla. Raggiunse lentamente il centro della formazione misteriosa. Quello spazio indipendente era così piccolo che gli bastarono pochi passi.


Il Sigillo Primordiale della Vita e della Morte, il tesoro divino al terzo posto in classifica. Il tesoro divino che aveva fatto impazzire dalla brama più persone in assoluto… persino durante l’Era Primordiale.


Perché chi otteneva il Sigillo Primordiale della Vita e della Morte otteneva anche la vita eterna.


Persino Yun Che, per quanto fosse potente, non riuscì a restare perfettamente calmo, ora che era così vicino all’Artefatto della vita eterna.


Rimase fermo, davanti a quel brillante frammento di giada bianca, distendendo la mano per toccarlo senza neppure rendersene conto.


Qianye Ying’er non lo fermò.


Non appena toccò il frammento di giada, avvertì un certo calore… ma, eccetto questo, non percepì nulla di speciale. Come minimo, non ci fu nessun’aura che tentasse di alterare la sua energia vitale.


“Sembrerebbe completamente morto.” Disse tranquillamente Yun Che: “Ma se fosse completamente morto, allora come avreste fatto a usarlo per permettere ai vostri Antenati…”


“Ni Xuan… sei tu…?”


Yun Che abbassò la voce, poi smise subito di parlare senza finire la frase.


                        


                                



