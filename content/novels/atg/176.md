---
weight: 176
title: Capitolo 176 – Una feroce battaglia
pubDate: 2024-05-29T22:27:25.204Z
tags:
    - atg
---




ULTIMO CAPITOLO SPONSORIZZATO ;) 
-Alstor




La voce del drago maschio conteneva un profondo odio e un grande desiderio di uccidere, come se per lui gli esseri umani fossero nemici giurati. Chiaramente, negoziare con loro e andarsene era impossibile.


“Svelto, vattene... più ti allontani e meglio è!”


La potente aura emanata da quei due Draghi dei Fiumi fece sentire la Piccola Fata in grande pericolo. All'improvviso diede una spinta verso l'esterno con la mano, creando una corrente di energia ghiacciata e scaraventando Yun Che a grande distanza. Contemporaneamente volò in avanti, fredda, e attaccò la coppia di draghi.


“Piccola Fata––” 


Yun Che non poteva affatto resistere alla forza della Piccola Fata. Gridando, fu scagliato a più di cinque chilometri di distanza da quella corrente d'aria gelida, prima di cadere a terra e ritrovarsi così lontano dai due Draghi dei Fiumi. Dal luogo in cui si trovava prima, giunse una serie di boati assordanti. 


I due giganteschi Draghi dei Fiumi si attorcigliavano in alto nel cielo, e le loro grida sembravano far tremare tutto il mondo. In confronto a loro, tutto ciò che si poteva vedere della Piccola Fata era la sua sagoma piccola e adorabile, bianca come la neve. Guizzava tra i due draghi come una farfalla.


I due Draghi dei Fiumi erano più o meno delle stesse dimensioni. All'apparenza erano simili ma uno era femmina e l'altro maschio; dovevano essere una coppia. Spalancarono simultaneamente le loro enormi fauci, dalle quali scaturì una serie di furiosi tornado. All'inizio le correnti erano ampie solo qualche metro ma ruotando su sé stesse divennero sempre più grandi. In un batter d'occhio si espansero a varie centinaia di metri. I due grandissimi vortici si diressero verso la Piccola Fata portando con sé una forza terrificante.


Questo è ciò che vide Yun Che quando sollevò lo sguardo. Spalancò subito gli occhi e gli sembrò persino che il suo cuore si fosse fermato... in confronto a quei due tornado che oscuravano l'intero cielo, la Piccola Fata sembrava fragile e insignificante come una foglia sottile.


La Piccola Fata volò leggermente verso l'alto, poi cominciò a ruotare su sé stessa. Girava molto lentamente, sembrava che stesse danzando con eleganza ma quel movimento bellissimo, quasi illusorio, creò un enorme mulinello che non era minimamente più debole di quelli generati intorno a lei dai Draghi dei Fiumi... e inoltre, portava con sé una tempesta di ghiaccio.


BOOM!!!


Un rombo così forte da scuotere tutto il mondo esplose nel cielo.


Quei tre vortici si erano scontrati a mezz'aria creando un'enorme onda d'urto. In una frazione di secondo, le colline sottostanti furono tagliate a pezzi dai tornado, trasformandole in terreno pianeggiante. Alcuni alberi antichi, che erano cresciuti lì per centinaia o migliaia di anni, furono sollevati in aria e scagliati a una distanza inimmaginabile. La terra secca e gialla venne anch'essa gettata in alto in grandi quantità, coprendo l'intero cielo e bloccando la luce del sole. Persino Yun Che, che era a più di cinque chilometri dal punto d'impatto, fu scaraventato a terra dalle improvvise raffiche di vento che colpivano in ogni direzione. Solo dopo essersi aggrappato con forza ad un masso, riuscì a evitare di volare via.


La collisione tra i tornado aveva creato un tremendo fiume di energia impazzita. Yun Che era al margine più esterno di quella tempesta, eppure non riusciva già più a respirare, ma la Piccola Fata, era nel centro di quel ciclone... Yun Che sollevò lo sguardo con grande fatica resistendo alla forza del vento e osservò la donna ancora in volo. La sua sagoma graziosa stava ancora ruotando lentamente, non si era mossa di un millimetro. Le due tempeste create dai Draghi dei Fiumi erano state fermate a circa sessanta metri da lei, grazie al suo vortice di Profound Energy e non erano riuscite a raggiungerla. Al contrario, le stava lentamente respingendo sempre più lontano.


In altre parole, anche contro una coppia di Draghi dei Fiumi al picco dello Sky Profound Realm, non era per nulla in svantaggio!


Yun Che ne fu molto rincuorato. A quel punto, notò all'improvviso che proprio sopra di lui una sagoma nera e sfocata era stata scagliata via a grande velocità dal vento caotico. La vista di quella macchia scura fece contrarre leggermente le pupille di Yun Che...


Era il Falco Tempesta Feroce!!!


Il Falco Tempesta Feroce, che aveva volato per ore alla sua massima velocità, non aveva più energie. Ora che era stato anche travolto dalla furia di quella tempesta, era svenuto. Yun Che agì senza nemmeno pensarci; saltò in alto e afferrò una delle zampe del Falco Tempesta Feroce, poi fece rilassare la sua Profound Energy e sfruttò il peso dello spadone che portava sulla schiena per tornare velocemente a terra. Atterrò dietro a una roccia gigantesca, abbastanza grande da bloccare la feroce corrente d'aria.


Non sapeva con certezza se il Falco fosse solo svenuto oppure già morto. Dopo essere stato riportato a terra da Yun Che, era rimasto completamente immobile. Il ragazzo gli diede un calcio per girarlo, e con un solo sguardo vide un oggetto brillare con una debole luce color rame nella sua zampa destra.


“Allora ce l'aveva davvero lui!”


Yun Che fu subito al settimo cielo e slegò velocemente il pendente dagli artigli del Falco. Anche se aveva subito parecchi colpi piuttosto forti, non aveva subito nessun danno. La corda era stata realizzata con un materiale sconosciuto; era morbida e delicata come la seta, eppure nonostante tutto era ancora intatta.


Yun Che aprì con attenzione il pendente e osservò la piccola lente all'interno. Solo dopo essersi accertato che anche quella fosse intatta, finalmente si sentì del tutto sollevato. Poi se lo rimise al collo.


“Hai trovato quello che cercavi. Perché non ti sbrighi a andartene? Vuoi restare qui ad aspettare la tua morte?” disse Jasmine piuttosto freneticamente.


“Non posso! La Piccola Fata sta ancora affrontando quei due Draghi dei Fiumi. Come potrei andarmene!” Yun Che sporse la testa da dietro il masso, spiando in direzione della Piccola Fata e parlò con voce decisa.


“Che idiozia! Non potresti mai intrometterti in una battaglia di questo livello! In fin dei conti, sia che lei vinca o perda, che sopravviva o muoia, non potresti intervenire! Ti metteresti solamente in pericolo, come pensi di poterla aiutare?”


Yun Che strinse i denti e rispose: “So di non poterla aiutare, ma se è stata attaccata da quei due Draghi dei Fiumi è solo colpa mia. Se la lasciassi in pericolo e me ne andassi, mi disprezzerei per il resto della mia vita. Inoltre questo è il centro esatto della Terra Desolata. La zona circostante è piena di Earth Profound Beast o persino di Sky Profound Beast. Qualsiasi animale io incontri, rischierei la vita. Dove credi che potrei fuggire?”


Jasmine non poté negarlo. 


Le tempeste di vento resistettero per sette interi minuti, prima di scomparire. La voce del drago maschio risuonò dal cielo: “Quindi sei davvero un umano che è già ad un passo dall'Emperor Profound Realm. Non mi sorprende che tu abbia osato venire fin qui per provare inutilmente a saccheggiare i tesori del Dio Drago. Ma siccome l'hai fatto, puoi scordarti di andartene viva da questo luogo!”


La Piccola Fata rispose con una voce gelida: “Sono passata di qui solo per caso. Non ho idea di cosa siano i tesori del Dio Drago, né volevo offendervi.”


Il drago femmina esplose con rabbia: “Silenzio! Voi umani siete tutti creature malvagie e spregevoli! In passato noi due, marito e moglie, abbiamo avuto un briciolo di pietà e abbiamo risparmiato un umano che era giunto fin qui, e tre mesi dopo è tornato insieme a varie decine di altre persone... e ha persino ucciso il nostro unico figlio! Non faremo mai più lo stesso errore, per nulla al mondo... Umana, muori!”


La Profound Energy di entrambi i Draghi dei Fiumi apparteneva all'attributo del Vento. Quando rilasciarono il loro potere, il vento e le nubi della zona circostante cominciarono a sollevarsi. Sabbia e pietre volarono ovunque e quella forza maestosa fece  tremare leggermente tutta la regione centrale della Terra Desolata. Le Profound Beast che stavano dormendo o riposando vicino a quella zona furono svegliate di colpo e scapparono in preda al terrore. Persino dopo aver raggiunto dei luoghi in cui si sentivano al sicuro, non avevano il coraggio di ululare o gridare. Non osavano neppure respirare troppo rumorosamente. Tremando senza sosta, fissarono il cielo in lontananza, dove vedevano le due enormi ombre a forma di drago.


“Dominio Frozen Cloud!”


Durante il grazioso grido della Piccola Fata, lo spazio si trasformò improvvisamente in una distesa blu come il ghiaccio per mille metri introno a lei. All'interno di quell'enorme distesa blu, cadevano in silenzio innumerevoli fiocchi di neve e brina e l'elemento dell'acqua si condensò in moltissimi cristalli di ghiaccio sospesi a mezz'aria. Il terreno era stato coperto da uno strato di neve bianca e un sottile velo di ghiaccio cominciò a ricoprire lentamente i due Draghi dei Fiumi. I loro movimenti diventarono più lenti e i loro tornado sembravano gelarsi, persino il fragore del vento non era più forte come prima.


“Un Dominio... è davvero un Dominio!” gridò involontariamente Yun Che. I Domini erano Profound Art e, secondo le leggende, una persona doveva essere all'Emperor Profound Realm anche solo per riuscire a malapena ad evocarne uno. Erano Profound Art tremendamente potenti, e una volta che il Dominio veniva creato, al suo interno tutto si trasformava in un elemento benefico per l'utilizzatore, al punto da essere completamente sotto il suo controllo. C'erano molti tipi di Domini; Domini offensivi, difensivi, di amplificazione, di restrizione, di intimidazione, ecc...


In quanto alla Piccola Fata, anche se doveva ancora entrare del tutto nell'Emperor Profound Realm, era davvero in grado di usare un Dominio!


All'interno del Dominio Frozen Cloud. Il freddo raggelante, i fiocchi di neve, la brina... tutto aumentava leggermente la forza della Piccola Fata, indebolendo allo stesso tempo i due Draghi dei Fiumi e rendendoli più lenti. La Piccola Fata ora impugnava una spada semitrasparente che sembrava essere fatta di ghiaccio. Si mosse, era come un raggio di luce blu, colpendo direttamente il drago maschio.


Clang!!!


Yun Che sentì chiaramente quell'impatto tremendo anche se era a più di cinque chilometri di distanza. I Draghi dei Fiumi non erano come i Drago Fiamma che possedevano del vero e puro sangue di drago, ma nonostante fossero draghi minori provenienti da una discendenza pura al settanta o ottanta percento, erano comunque dei draghi. I loro corpi avevano una resistenza incredibile. Il fendente della Piccola Fata fece cedere solo una scaglia argentata del drago maschio.


Ma quella ferita era più che sufficiente a far infuriare di nuovo il drago che contrattaccò subito. Il vento ululò con ferocia, il ghiaccio sul suo corpo si ruppe e il drago colpì, squarciando lo spazio con i suoi artigli.


Bang!!!


Gli enormi artigli del drago colpirono lo scudo di ghiaccio della Piccola Fata. Furono respinti indietro, ma anche sulla barriera ghiacciata apparvero molte crepe. 
Poi, l'istante successivo, la gigantesca coda del drago femmina si schiantò anch'essa contro lo scudo che gli artigli del maschio avevano già incrinato. Con uno scricchiolio la barriera della Piccola Fata andò completamente in frantumi, esplodendo e facendo schizzare frammenti di ghiaccio in tutte le direzioni.


La coda della femmina fece una spazzata orizzontale, colpendo l'immagine residua della Piccola Fata. Lei apparve improvvisamente a mezz'aria e il suo sguardo si fece serissimo. Prima che sparisse il suo Dominio, discese all'improvviso a grandissima velocità, la spada puntata verso il drago maschio. Ogni volta che la lama lo colpiva, brillavano bagliori di luce che sembravano delle saette blu. Avvolte da quella luce, le scaglie del drago venivano frantumate una a una.


L'unica opzione che le restava in quel momento era concentrare i suoi attacchi contro uno solo dei Draghi dei Fiumi.


Se quelle fossero semplicemente state due Profound Beast alla vetta dello Sky Profound Realm di qualsiasi altro genere, per esempio lupi, leoni o falchi... avrebbe avuto delle alte possibilità di vittoria anche affrontandone due contemporaneamente, ma sfortunatamente, quei due erano dei Draghi dei Fiumi! In quanto a resistenza del corpo, discendenza, energia, Profound Strength e aura... non c'era nessuna Profound Beast paragonabile ai draghi.


Dopo aver lottato per circa quindici minuti, la Piccola Fata sapeva già piuttosto chiaramente che quella battaglia sarebbe stata incredibilmente difficile, sia che puntasse a vincere che a fuggire e sopravvivere.


Il cielo si fece sempre più buio; ormai la notte aveva iniziato a calare silenziosamente, rendendo le continue luci blu che apparivano in aria più luminose.


Dopo essere rimasto attivo per poco meno di un'ora, infine il Dominio Frozen Cloud della Piccola Fata svanì nel nulla.


Il rigido freddo sparì velocemente e i movimenti dei due Draghi dei Fiumi diventarono immediatamente più fluidi e rapidi. E al contrario, la Piccola Fata iniziò a indebolirsi. Quando colpiva il drago maschio con la sua spada di ghiaccio, il rumore delle collisioni non era più assordante come prima.


Nemmeno Yun Che, in cuor suo, riuscì più a restare calmo. Disse con agitazione: “Jasmine, quanta Profound Strength puoi usare al momento?”


“Scordatelo. Non la aiuterò.” Jasmine aveva previsto già da un bel po' che Yun Che le avrebbe fatto quella domanda e rispose con decisione: “Eliminare quei due Draghi dei Fiumi per me sarebbe facile come bere un bicchiere d'acqua. Ma se dovessi usare così tanta Profound Strength, il veleno che sono finalmente riuscita a tenere sotto controllo tornerebbe sicuramente all'attacco, gettando al vento tutti i miei sforzi! Non sono così generosa da sprecare un intero anno di fatica all'interno della Perla del Veleno Celeste solo per il bene di una donna che non ha nulla a che fare con me!”







