---
weight: 17610
title: Capitolo 1761 – Marchio Oscuro
pubDate: 2025-03-10T08:57:10.498Z
tags:
    - atg
---




<strong><em>Capitolo regolare, 0 in coda, 0/10 donazione</em></strong>






<em><strong>-Alstor</strong></em>






Mentre Kui Hongyu tremava a terra, Yun Che socchiuse gli occhi e gli chiese: “Cosa succede? Non sopporti di doverti inginocchiare di fronte a me?”






“N-no,” disse Kui Hongyu, chinando il capo: “Noi, il Regno Celeste Kui, desideriamo sinceramente arrenderci. Tutti i nostri setta e i nostri soldati hanno deciso di non combattere più contro i Dia… mi scusi, contro gli abitanti della Regione Settentrionale, e abbiamo anche cancellato ogni legge che vieti di utilizzare l'Energia Misteriosa Oscura, o che offra ricompense per l’uccisione di chi la usa.”






“Hmm?” Yun Che sogghignò silenziosamente: “Dalle sue parole, sembra quasi che sia il Regno del Cielo Kui a perdonare la Regione Settentrionale, e non viceversa.”






“No,” Kui Hongyu si corresse frettolosamente: “Non è affatto ciò che intendevo!”






“Io voglio che tutti voi ricordiate per sempre una sola cosa,” la voce tranquilla ma spaventosa di Yun Che colpì tutti al cuore: “Questa è l’unica volta in cui sarò così generoso con voi. E, allo stesso modo, è l’unica occasione che avete per dimostrarmi la vostra lealtà.”






Lanciò un’occhiata a Kui Hongyu, prima di riprendere: “Se desiderate sottomettervi a me, dovreste almeno essere sinceri, non credete? Non preoccuparti, non ti chiederò molto… ora, tu ti prenderai a schiaffi da solo fino a quando resterai senza denti. Non voglio vederne neppure mezzo nelle tue gengive, capito?”






Quando sentirono quelle parole, tutti i Realm King impallidirono. Kui Hongyu sollevò di scatto lo sguardo e balbettò: “Mio Signore, non…”






“Oppure, puoi morire.” La sua voce non conteneva alcuna pietà, né emozioni umane: “Ovviamente, non morirai da solo. Prometto che ti seppellirò insieme a tutto il tuo Clan e il tuo setta.”






“…” Kui Hongyu spalancò gli occhi.






“In passato hai azzannato il tuo salvatore appena ne hai avuto l’occasione, e adesso ti inginocchi davanti a un Diavolo per sopravvivere, no? Il tuo morso resterà abbastanza doloroso anche se non avrai più nessun dente, non credi?”






Quelle parole non erano rivolte solo a Kui Hongyu. Tutti i Realm King Superiori si sentirono come se fossero stati violentemente a schiaffi davanti agli occhi del mondo intero.






Kui Hongyu stava tremando senza controllo, e la sua espressione si distorse. All’improvviso, sollevò lo sguardo e mormorò digrignando i denti: “Io, Kui Hongyu, sono Realm King da diecimila anni. Posso accettare la morte, ma non posso rinunciare al mio onore!”






Tutti rimasero scioccati quando sentirono quell’affermazione. Un altro Realm King, vestito di blu, probabilmente suo grande amico, esclamò spaventato: “Realm King Hongyu!”






“Hahahaha!” tuttavia, Yun Che rispose con una risata sprezzante: “Puoi accettare la morte, ma non rinunciare al tuo onore? Credi davvero di essere degno di dirlo!?”






“Alla Parete del Caos Primordiale, perché non hai mostrato questo stesso fegato, perché non ti sei ricordato del tuo onore quando Long Bai, Qianye Fantian e l’Imperatore del Mare Meridionale mi hanno tradito, sebbene avessi appena salvato te e il mondo intero?”






“Perché non ti sei ricordato del tuo onore e del tuo senso della vergogna quando hai fatto tutto ciò che potevi per nascondere la verità al resto del mondo?”






“Oggi, ti ho concesso generosamente la possibilità di salvare la tua gente ed espiare i tuoi peccati, ma adesso mi fai la predica sull’onore? Come se ne fossi degno! Heh… Hehehehe.”






Kui Hongyu rabbrividì e cominciò a sudare freddo. L’ordine del Sovrano dei Diavoli di prendersi a schiaffi fino a restare senza denti, davanti all’intera Regione Orientale, l’aveva fatto infuriare oltre ogni limite, ma subito dopo aver finito di parlare capì di aver commesso un terribile errore. Quando poi si accorse della minaccia nascosta fra le parole sprezzanti di Yun Che, cominciò a battere i denti dal terrore: “Mio Sovrano, io… io sono stato uno sciocco. Dal… dal momento stesso in cui abbiamo deciso di venire qui, io e i miei sudditi abbiamo accettato di arrenderci e obbedirle per sempre. Non… non è necessario spingersi a tanto.”






“Quindi, mi stai dicendo che dovrei dimenticare i vecchi rancori, solo perché vi siete arresi?” Yun Che ridacchiò spietatamente: “Se lo facessi, gli ultimi anni in cui ho vissuto nell’odio e nella sofferenza sarebbero inutili!”






“Tianxiao,” disse Yun Che, voltandosi verso l’Imperatore Divino: “Chi c’è a guardia del Regno Celeste Kui?”






Yan Tianxiao rispose immediatamente: “Mio Sovrano, quel Reame Stellare è sorvegliato da Yan Huo, che guida gli uomini del Regno del Diavolo Viola. Anche il Realm King del Regno del Diavolo Viola è pronto e in attesa di ordini.”






Yun Che ordinò: “Massacrate la setta del Realm King del Regno Celeste Kui. Il Regno del Diavolo Viola prenderà il suo posto.”






Una sola frase fu sufficiente a mettere fine alla storia di un Reame Sovrano, creando un mare di sangue e cadaveri.






Nel Regno Celeste Kui, il Realm King del Diavolo Viola si inchinò verso la Proiezione: “Come desidera, mio Sovrano!”






Subito dopo, indicò la setta Celeste Kui e gridò con intento omicida: “Uccideteli tutti!”






Il loro Realm King – il cuore e il leader della setta Celeste Kui – si trovava nel Regno dell’Eternità, dunque tutti i suoi membri cedettero immediatamente al terrore e alla disperazione.






Nel Regno dell’Eternità, Kui Hongyu, pallido come un fantasma, gridò frettolosamente: “Mio Sovrano… mio Sovrano! La prego, annulli subito l’ordine! Sono io lo sciocco che l’ha offesa. Mi spezzerò immediatamente tutti i denti e obbedirò a ogni sua richiesta, la prego, annulli subito l’ordine, la prego!!”






“Troppo tardi.” Disse Yun Che, sollevando lo sguardo. Non osservò più Kui Hongyu, perché ormai aveva firmato la sua condanna a morte: “Ve l’ho già detto: avete una sola occasione per dimostrarmi la vostra lealtà e ricevere la mia misericordia. Sarebbe un vero peccato se mi rimangiassi la parola, non trovate?”






“Tu sei molto fortunato, sai? Almeno, ti ho dato la possibilità di scegliere. Nessuno ha offerto questa opportunità alla mia famiglia o al mio pianeta. Se vuoi incolpare qualcuno, incolpa te stesso per il tuo stupido errore.”






Il suo tono era indifferente, ma a tutti i presenti si gelò il sangue nelle vene.






Gli occhi di Kui Hongyu erano iniettati di sangue. Capendo chiaramente che ormai sarebbe morto, e cedendo alla paura e alla disperazione, lanciò improvvisamente un grido e balzò verso Yun Che.






Yun Che non mosse un muscolo. L’aura al Divine Master Realm di Kui Hongyu comparve solamente per un istante, prima di svanire nel nulla. Nessuno li aveva visti muoversi, ma in qualche modo tre uomini gobbi e rinsecchiti erano comparsi accanto a lui, come dei veri fantasmi.






Tre artigli neri come l’inchiostro afferrarono simultaneamente Kui Hongyu, la cui aura venne repressa e ricacciata a forza dentro il suo corpo. Spalancò gli occhi il più possibile, perdendo completamente il controllo dei suoi movimenti, poi sentì il suo sangue raffreddarsi e la sua vista venne avvolta dall’Oscurità… prima di morire, vide l’inferno.






Bang!






Ci fu un’esplosione assordante, e il corpo di Kui Hongyu cadde a terra, venendo ridotto in polvere nera dopo pochi istanti.






I tre Antenati Yama scomparvero e riapparvero alle spalle di Yun Che. Si lanciarono a vicenda delle occhiatacce, perché ognuno di loro credeva che gli altri due non avrebbero dovuto interferire. E poi, era imbarazzante che avessero attaccato tutti e tre insieme un misero Divine Master di secondo livello!






Per loro, uccidere un Divine Master di secondo livello era come schiacciare una zanzara, ma agli occhi di tutti i Realm King e dell’intera Regione Orientale… sembrò un’impresa straordinaria, che fece accapponare loro la pelle dal terrore.






Dopotutto… Kui Hongyu era il grande Realm King del Regno Celeste Kui, un Divine Master!






Il Divine Master Realm era il più alto del Caos Primordiale, dunque era naturale che nessuno fosse difficile da uccidere quanto i Divine Master.






Tuttavia, i tre Antenati Yama avevano represso all’istante l’aura di Kui Hongyu e l’avevano ridotto a un mucchietto di polvere nera in meno di due secondi. Figurarsi opporre resistenza, il poveretto non era riuscito neppure a gridare.






Tutti rimasero paralizzati dall’orrore. Gli abitanti della Regione Orientale non avevano mai immaginato che i loro praticanti del mistero più forti, che ammiravano e idolatravano, potessero morire così facilmente. E i Realm King Superiori non si erano mai resi conto di poter essere uccisi in pochi istanti, da un momento all’altro.






Yun Che aveva ancora lo sguardo alto verso il cielo. Era come se avesse soltanto schiacciato una formica insignificante.






Quando la polvere nera venne dispersa dal vento e scomparve, finalmente guardò con la coda dell’occhio gli altri Realm King e disse: “A quanto pare, alcuni di voi non hanno ben chiare un paio di cose, quindi lasciate che ve le spieghi. Primo, io posso uccidervi in qualsiasi momento, e ho tutto il diritto di farlo. Secondo, avevo intenzione di uccidervi tutti, fino a quando non sono stato persuaso a concedervi una seconda occasione, offrendovi di sottomettervi a me.”






“Ovviamente,” Yun Che sollevò lentamente una mano: “Siete completamente liberi di rifiutare la mia misericordia; di morire. Ma vi avverto, la vostra morte sarà vana e senza onore… del resto, voi branco di cani codardi e traditori non avete alcun onore, quindi neanche la vostra morte può averne.”






Gli occhi degli Antenati Yama brillarono di nero. La morte di Kui Hongyu era stata terribile, ma non era niente in confronto al massacro che si stava svolgendo nel setta Celeste Kui.






Nessuno osò aprire bocca, né tantomeno provare a difendersi.






Onore?






C’era forse onore nel venire ridotti in polvere nera e causare lo sterminio del proprio setta, della propria famiglia?






Yun Che si voltò leggermente e osservò l’uomo vestito di blu che prima era intervenuto: “A proposito, tu volevi forse implorare pietà per quello stupido?”






L’uomo si irrigidì e quasi ebbe un crollo nervoso: “N-no…”






Riuscì a malapena a restare composto e a lasciarsi cadere in ginocchio. Poi, cominciò a balbettare, terrorizzato: “Io sono Duan Muyan, il Realm King del Regno del Tuono Improvviso. Anni fa, in quella situazione non ebbi scelta… ma non posso negare di aver commesso un crimine imperdonabile, Sovrano dei Diavoli, e che meriterei di morire diecimila volte per le mie colpe.”






“Mio Sovrano, la sua misericordia è straordinaria e il favore che le devo è immenso quanto quello che devo ai miei genitori per avermi donato la vita. Da ora in avanti, accetto di sottomettermi a lei e di trascorrere il resto della mia vita a espiare i miei peccati, Sovrano dei Diavoli. Giuro di servirla lealmente e di obbedire a ogni suo ordine, fino alla fine dei miei giorni!”






Tutti avevano un limite alla propria forza di volontà, anche i Realm King e i Divine Master.






Tutto ciò che era successo aveva chiaramente spinto Duan Muyan oltre il suo limite. Onore? Prestigio? Vergogna per essere umiliati davanti al mondo intero? Ormai, non gli importava nulla di tutto questo.






“Spezzati i denti.” Ordinò con indifferenza Yun Che, fissandolo.






Duan Muyan sollevò entrambe le mani e si schiaffeggiò violentemente senza alcuna esitazione.






Bang! Bang!






Le guance di Duan Muyan divennero scarlatte, non appena si colpì. Si gonfiarono come dei palloncini, mentre sputava sangue, denti e ciò che restava del suo orgoglio, creando una pozza sul terreno dove era inginocchiato.






Drip…






Drip…






Mescolate al sangue, c’erano anche delle gocce trasparenti.






Il motivo per cui Yun Che gli aveva ordinato di spezzarsi i denti era chiaro: significava che lui era un bastardo, senza denti né vergogna. Inoltre, quella scena venne proiettata in ogni angolo della Regione Orientale, perciò quell’umiliazione sarebbe rimasta per sempre impressa nella mente di tutti.






Era un’umiliazione così terribile che persino gli abitanti della Regione Settentrionale ne rimasero sconvolti. Tuttavia, quel briciolo di pietà scomparve rapidamente, quando ricordarono la tragedia subita da Yun Che.






Quegli uomini erano innocenti? Forse. Dopotutto, erano stati costretti a fare ciò che avevano fatto da due Imperatori Divini e dal sovrano assoluto dell’intero Caos Primordiale in persona. Non si poteva negare che non avessero avuto scelta, se non compiere quei gesti spregevoli per proteggere sé stessi e i propri Regni.






Per loro sfortuna, come dice il detto, chi semina vento raccoglie tempesta. Avevano preso quella decisione, quindi non potevano lamentarsi delle conseguenze che stavano affrontando in quel momento.






Yun Che non aveva ordinato di sterminare l’intera Regione Orientale, ma ovviamente non poteva lasciare che loro la passassero liscia!






Duan Muyi mantenne il capo chino, cercando con tutte le sue forze di non guardare né Yun Che né nessun altro. Fissando l’ubbidiente Realm King, Yun Che lo raggiunse e concentrò una piccola sfera di Oscurità sulla punta di un dito: “Questo è il Marchio dell’Oscurità. Quando te lo impianterò, non potrai mai più liberartene, neppure se ti dissanguerai, distruggerai le tue Vene Misterioses o ti suiciderai.”






Duan Muyan stava tremando. Tutti i Realm King della Regione Orientale stavano tremando.






Yun Che continuò a fissarlo e mormorò, come un vero e proprio diavolo: “Sei stato tu a dire che mi obbedirai fino alla morte, quindi non hai alcun motivo per rifiutare questo dono… vero?”






“…” Duan Muyan abbassò ancora di più lo sguardo, poi rispose: “Mio Sovrano… grazie per questo dono.”






“Ottimo.”






Un bagliore oscuro penetrò nel petto di Duan Muyan, raggiungendo le sue arterie vitali.






Anche se Yun Che poteva trasformare chiunque in un Diavolo – Zhou Qingchen era stato la sua prima “creazione” – per farlo avrebbe dovuto impiegare molte energie, e quella volta ci era riuscito solo perché il Principe Ereditario dell’Eternità era privo di sensi. La minima resistenza avrebbe reso la procedura ancora più complicata di quanto già non fosse.






D’altro canto, quel Marchio Oscuro non avrebbe trasformato chi lo riceveva in un Diavolo, né avrebbe alterato la sua Energia Misteriosa. Sarebbe solamente rimasto per sempre dentro di lui, marchiandolo come “eretico”. Non se ne sarebbe mai potuto liberare.






“Congratulazioni, ora anche tu sei un Figlio dell’Oscurità.” Yun Che ritrasse la mano e sorrise crudelmente: “Ora, puoi tornare dal tuo setta e alle tue responsabilità… Ma ricorda, se non mi sarai fedele, non riceverai un’altra chance.”






Duan Muyan rimase in silenzio per alcuni secondi. Dopo un bel po’, alla fine sollevò lo sguardo e guardò in faccia Yun Che, ma stranamente il terrore che distorceva ulteriormente il suo viso gonfio era scomparso.






“Obbedirò a ogni suo ordine, mio Signore.” Si prostrò a terra, poi si alzò in piedi. Se ne andò rapidamente, senza dire niente ed evitando lo sguardo di tutti.






Poco distante, Chi Wuyao scosse la testa e sorrise, commentando fra sé e sé: “Oh, non hai proprio bisogno di me.”


                                


                                



