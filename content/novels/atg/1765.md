---
weight: 1765
title: Capitolo 1765 – Profezia dell’Abisso
pubDate: 2025-03-10T08:57:10.499Z
tags:
    - atg
---




<strong><em>Capitolo regolare, 0 in coda, 0/10 donazione</em></strong>






<strong><em>-Alstor</em></strong>






Quando Luo Shangchen se ne andò, Yan Tianxiao sospirò: “Avevo sentito parlare molto di questo Luo Changsheng. Si diceva che fosse un giovane dal talento eccezionale. E dopo averlo visto coi miei occhi, posso affermare che, sebbene fosse piuttosto sciocco e ingenuo, aveva comunque del fegato. È sempre un peccato perdere qualcuno del genere.”






“Fegato?” Chi Wuyao sorrise: “Imperatore Yama, davvero ti stupisce che abbia preferito morire piuttosto che sottomettersi all’Oscurità?”






“Hmm?” Yan Tianxiao si voltò verso di lei, con un’espressione confusa.






Chi Wuyao gli spiegò: “Fin dalla nascita, Luo Changsheng era figlio del Realm King del Sacro Universo, e discepolo della famosa Luo Guxie. Il suo talento era senza precedenti, e venne nominato Giovane Maestro del Regno del Sacro Universo quando era ancora molto giovane. Si potrebbe dire che fosse nato con una fortuna che chiunque altro non oserebbe sognare neppure in cento reincarnazioni.”






“Certo, temeva la morte, ma ancora di più temeva di perdere ciò che l’ha reso chi è oggi e, soprattutto, che la sua fama si trasformasse in disonore eterno.”






“Se avesse scelto di arrendersi, non avrebbe mai avuto il coraggio di tornare nel Regno del Sacro Universo. Luo Shangchen avrebbe continuato a odiarlo per sempre, sarebbe stata solo questione di tempo prima che tutto il mondo scoprisse la verità sulle sue origini.”






“Ecco perché ha scelto di morire. In questo modo, l’odio di Luo Shangchen si placherà, lasciando posto al dolore per la sua perdita, dovuto al legame che avevano stretto nel corso degli anni. Il Regno del Sacro Universo non rivelerà la verità al mondo, e tutti lo ricorderanno per sempre come Luo Changsheng, non con il suo vero nome, che lui voleva tenere nascosto a tutti.”






“…” Yan Tianxiao aggrottò la fronte: “Cosa intendi dire?”






Chi Wuyao scosse la testa e sorrise: “Non aggiungerò altro. Ormai è morto, e non servirebbe a nulla rivelare la verità, distruggendo l’orgoglio per cui si è sacrificato.”






Yan Tianxiao sembrò riflettere sulla questione, ma non chiese altro.






Chi Wuyao distolse lo sguardo e fece un ultimo commento: “La sua scelta è stata intelligente, credo, almeno dal suo punto di vista, ma ha anche dimostrato quanto lui fosse fragile. Ma cosa possiamo farci? La sua vita è sempre stata troppo facile.”






Anche se Chi Wuyao aveva deciso di non rivelare lo scandalo riguardante Luo Changsheng, questo non significava che provasse anche solo un briciolo di pietà per lui.






Luo Changsheng aveva deciso di morire per nascondere il suo segreto e far restare impresso il suo nome nel cuore di tutti. Tuttavia, ciò significava anche che era esattamente come suo padre: un nobile che disprezzava con tutto sé stesso i Reami Inferiori, un suprematista che avrebbe preferito morire piuttosto che essere ricordato come il figlio di un plebeo dei Reami Inferiori, come un bastardo.






In altre parole, aveva preferito morire piuttosto che riconoscere il suo padre biologico. Sembrava aver dimenticato che Yun Che, colui che aveva messo in ginocchio la Regione Orientale, aveva origini ancora più umili delle sue.






………………






Regione Orientale, Regno del Mistero Celeste.






Il Regno del Mistero Celeste era il Reame Superiorie più particolare della Regione Orientale. Era il più piccolo, e il più debole militarmente, di tutti i Reami Superiori. Era composto da un solo setta, con meno di mille discepoli, la setta del Mistero Celeste.






Eppure, era considerato un luogo sacro da tutto il Regno degli Dei.






Ogni anno, gran parte di coloro che visitavano la Regione Orientale lo facevano esclusivamente per recarsi nel Regno del Mistero Celeste.






Ormai, il destino della Regione Orientale era segnato, dunque anche il Regno del Mistero Celeste, in quanto Reame Superiore, doveva scegliere il proprio.






I Tre Anziani del Regno del Mistero Celeste – Moyu, Mowen e Mozhi – erano seduti di fronte al Tempio del Mistero Celeste. Un gruppo di discepoli – a dire il vero, erano tutti i discepoli della setta del Mistero Celeste – erano inginocchiati davanti a loro.






“Andatevene.” Disse Moyu, con un tono cupo e solenne. Aveva le mani giunte, e lo sguardo completamente perso nel vuoto.






“Ma Anziani,” implorò in lacrime il discepolo di grado più alto: “Vi prego, non cacciateci via. Il Regno del Mistero Celeste non ha un esercito, non rappresentiamo alcuna minaccia per il Sovrano dei Diavoli. Inoltre, quasi tutti gli altri Reami Superiori si sono già arresi. Perché non possiamo farlo anche noi?”






“La nostra decisione non ha nulla a che vedere con questo,” rispose con indifferenza Moyu: “Andatevene.”






“Vi prego, Anziani, venite con noi. Possiamo fuggire nella Regione Occidentale! Di sicuro, accoglieranno a braccia aperte il nostro setta del Mistero Celeste!”






“Non ci sarà più alcun setta del Mistero Celeste, né useremo mai più i poteri del Mistero Celeste.” Mozhi ripetè un’affermazione che parecchi minuti prima aveva scioccato tutti i discepoli della setta del Mistero Celeste: “Da oggi in avanti, non sarete mai più discepoli della setta del Mistero Celeste… e ora, andatevene.”






Nonostante le loro suppliche, i Tre Anziani rimasero più impassibili che mai.






Quando capirono che anche il loro ultimo tentativo di persuaderli era stato inutile, i discepoli della setta del Mistero Celeste fecero un profondo inchino e li salutarono: “Anziani… prendetevi cura di voi.”






Si dispersero e lasciarono il Regno nell’arco di pochi minuti. Temo prima, il Regno del Mistero Celeste era sempre pieno di visitatori, speranzosi di ricevere piccole previsioni sul loro futuro per interessi personali. Ma ora, Moyu, Mowen e Mozhi erano le uniche tre persone in tutto il silenzioso, vuoto Regno.






“Ah.” Moyu aprì gli occhi e fissò il cielo buio: “Il volere dei Cieli è imprevedibile, e il fato muta in ogni istante. Quindi, che ne dite di dare un’ultima occhiata al futuro con il Mistero Celeste?”






Mowen rispose con un’altra domanda: “Credi che i bracci della bilancia saranno spostati in nostro favore? Abbiamo condotto vite virtuose, o peccaminose?”






“Peccaminose.” Mozhi rispose immediatamente: “Forse, l’atto stesso di sbirciare nel Mistero Celeste è un peccato imperdonabile, fin dall’inizio.”






Mowen sollevò una mano e fece comparire il Canone Divino del Mistero Celeste. Insieme, i tre Anziani unirono le forze e aprirono un’ultima volta il libro delle profezie.






“Quando la tribolazione celeste dai nove stadi apparirà, i Veri Dei torneranno. La virtù condurrà alla pace eterna. La malvagità porterà al massacro di un Diavolo.”






Per parecchio tempo, si limitarono a fissare la profezia sulla prima pagina… l’ultima scritta dal fondatore del loro Regno, il Grande Antenato Haotian.






Quando era ancora in vita, il Grande Antenato Haotian era considerato prestigioso quanto la Grande Antenata dell’Eternità. I tre Anziani lo rispettavano profondamente, e non avevano mai dubitato della veridicità della sua ultima profezia.






Quando la seconda metà della profezia era comparsa improvvisamente durante la Battaglia degli Dei, i tre Anziani del Regno del Mistero Celeste l’avevano nascosta, per proteggere Yun Che.






Le battaglie di Yun Che durante l’Assemblea Profound God avevano aperto gli occhi ai tre Anziani del Regno del Mistero Celeste. Avevano visto quanto il suo sguardo fosse limpido e sincero, ed erano certi che Yun Che avrebbe portato prosperità al mondo, una volta espresso al massimo il suo potenziale.






Se avessero reso pubblica la seconda metà della profezia, tutti avrebbero ignorato completamente la prima. L’avrebbero visto solo come una minaccia da eliminare il prima possibile.






Ma dopo che Yun Che era stato tradito da coloro che aveva salvato… dopo una lunga e solenne discussione, avevano deciso di rivelare all’Imperatore dell’Eternità la seconda metà della profezia.






In quel momento, l’Imperatore dell’Eternità era tormentato dal rimpianto e dal senso di colpa. Non aveva mai pensato di uccidere Yun Che, neppure per un istante, nonostante avesse rivelato di possedere l'Energia Misteriosa Oscura, e stava persino cercando un modo per proteggerlo e continuare a mantenere segreta la posizione del suo pianeta natìo.






Ma dopo aver visto la seconda metà della profezia, l’Imperatore dell’Eternità aveva cambiato immediatamente idea, rivelando a tutti la posizione della Stella Polo Blu. L’intero Regno dell’Eternità guidò la caccia a Yun Che.






Di conseguenza, Yun Che perse tutto ciò che aveva e si trasformò completamente in un Diavolo.






La malvagità porterà al massacro di un Diavolo…






La crudele profezia si stava avverando in quel preciso istante nella Regione Orientale… e quello probabilmente era solo l’inizio.






I tre Anziani… e la profezia del loro Grande Antenato…






In un certo senso, erano loro i veri colpevoli di tutto ciò che era successo.






Non sarebbe stato esagerato affermare che ogni goccia di sangue versata sul suolo della Regione Orientale era dovuta ai loro peccati.






“Polvere alla polvere, cenere alla cenere. Il Canone ci accompagnerà nel nostro ultimo viaggio.” Disse lentamente Moyu.






Mozhi sollevò lo sguardo e fissò il bagliore dorato che avvolgeva il Canone Divino del Mistero Celeste: “In tal caso, usiamo quel poco che resta delle nostre vite per dare un’ultima occhiata al destino della Regione Orientale. Chissà, forse il Sovrano dei Diavoli avrà pietà. Forse, potremo morire sereni.”






Nessuno gli rispose, ma tutti e tre distesero contemporaneamente le mani.






Tutti coloro che violavano la Legge dei Cieli venivano puniti. Ecco perché la loro vita si abbreviava ogni volta che prevedevano il futuro.






Per quest’ultima volta, sacrificarono tutto ciò che restava delle loro vite, cedendolo al potere del Mistero Celeste.






Un bagliore dorato eruppe dal Canone Divino del Mistero Celeste. Era il più intenso e abbagliante che i tre Anziani avessero mai visto.






All’improvviso, un gigantesco buco nero comparve intorno al Canone, inghiottendolo… sembrava un abisso senza fondo.






Non appena comparve, divorò tutta la luce del mondo – persino il bagliore dorato del Canone Stesso. Ogni cosa cadde improvvisamente nell’oscurità, e i tre Anziani videro innumerevoli pianeti morenti, Reami Stellari in rovina e persino intere regioni desolate. Le Leggi naturali stavano cedendo, e l’intero Caos Primordiale tremava come se scosso da un terremoto.






Era come se un gigantesco Diavolo, più terribile di qualsiasi cosa loro avessero mai visto, stesse divorando l’intera Regione Orientale… e l’intero universo.






“Cos’è… questo…”






Un terrore indescrivibile fece gelare il sangue nelle vene ai tre Anziani. Tremarono come mai prima in vita loro, fino a quando la morte non li raggiunse.






Il Canone Divino del Mistero Celeste si incenerì subito dopo.






I tre Anziani erano ancora seduti nelle stesse posizioni di prima, ma c’erano alcune drastiche differenze in loro: le loro labbra erano viola, le loro pupille si erano spalancate fino a rompersi, e i loro volti erano distorti dall’orrore.






Quel giorno, il Regno del Mistero Celeste scomparve per sempre.






E nessuno seppe mai nulla della terrificante profezia che i tre Anziani avevano predetto in punto di morte.






……………………….






“Fratellone Yun Che!”






Un grido limpido e melodioso riecheggiò nell’aria, e Shui Meiyin atterrò accanto a Yun Che. Mentre gli sorrideva, brillava come una luce troppo pura per essere oscurata.






Yun Che si era trasformato in una persona completamente diversa, dopo essere stato nella Regione Settentrionale. Il Suocero che gli dava sempre vigorose pacche sulle spalle chiamando “ottimo genero”, e la cognata tanto orgogliosa quanto educata, si erano trasformati in due subordinati remissivi, costantemente terrorizzati dall’idea di farlo infuriare. Shui Meiyin, invece… Lei era l’unica che trattava Yun Che esattamente come prima.






Era comparsa accanto a Yun Che senza preavviso; poi, aveva abbracciato il suo braccio come se fosse il gesto più naturale del mondo… Yan Tre quasi commise l’errore di cacciarla via con uno schiaffo, ma si fermò in tempo e tremò pensando a ciò che aveva quasi fatto.






“Perché sei qui?” Yun Che picchiettò delicatamente con dito sulla punta del naso di Shui Meiyin, e le sorrise con affetto: “Sai, questo è un luogo molto pericoloso. La Regione Occidentale o la Regione Meridionale potrebbero tenderci un’imboscata da un momento all’altro.”






“Perché mi mancavi, ovviamente!” Shui Meiyin gli sorrise: “Fratellone Yun Che, adesso hai da fare?”






“Sì.” Le rispose, sorridendo a sua volta. Stava aspettando che Qianye Ying’er tornasse da lui.






Quando aveva lasciato il Regno del Brahma, Qianye Ying’er gli aveva detto che sarebbe tornata da lui con notizie riguardo lo sterminio degli Spiriti del Legno entro tre giorni. Eppure, sebbene fossero già trascorsi, non l’aveva ancora contattato.






“Allora… mi puoi raccontare cos’hai fatto nella Regione Settentrionale?” Shui Meiyin lo fissò con uno sguardo pieno di entusiasmo.






“Non te l’ha già raccontato Chi Wuyao?”






“Sì, ma voglio che me lo racconti anche tu.” Shui Meiyin scosse leggermente il braccio di Yun Che: “Per favore?”






Yun Che ci pensò per qualche secondo, poi rispose: “Va bene, ma è una storia troppo lunga per raccontartela in una volta sola. Sarà per un’altra volta.”






“Un’altra volta?” Shui Meiyin sbatté le palpebre, poi gli sussurrò all’orecchio: “Per caso, una volta in cui saremo… da soli, Fratellone Yun Che?”






I tre Antenati Yama rabbrividirono e sigillarono immediatamente il loro udito… i giovani d’oggi erano davvero senza vergogna.






Il sorriso di Yun Che si allargò ancora di più: “A essere sincero, preferirei sentirti raccontare degli anni che hai trascorso nel Regno degli Dei Lunari. Xia Qingyue non ti ha fatto niente di brutto, vero?”






“…” Shui Meiyin distolse lo sguardo, poi inarcò le sopracciglia: “Fratellone Yun Che, potresti farmi una promessa?”






“Hmm?”






“Mi prometti di non nominare mai più Xia Qingyue? Per favore?” sembrava terribilmente seria quando lo chiese.






“Perché” domandò Yun Che.






“Perché ha fatto cose terribili sia a me che a te, e ogni volta che sento il suo nome, mi ricordo di tutte quelle brutte cose a cui non vorrei pensare. Ormai è morta, quindi possiamo dimenticarci completamente di lei?”






Yun Che sembrò leggermente stupito da quella richiesta, ma annuì prontamente con un sorriso: “D’accordo.”






Aveva ragione. Quella donna ormai era morta, e parlare di lei avrebbe solamente rievocato ricordi dolorosi a lui e a tutti gli altri. Sarebbe stato meglio dimenticarsi per sempre di lei.


                                


                                



