---
weight: 1768
title: Capitolo 1768 – Cannone Titanico del Dio del Mare
pubDate: 2025-03-10T08:57:10.499Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


Quando il messaggero del regno del Mare Meridionale se ne andò, lo sguardo di Yun Che emanò una luce cupa.


"Di solito nominare un principe ereditario richiede un lungo periodo di preparazione. Anche se stanno mandando inviti a tutti i regni, normalmente lo farebbero almeno ad un mese d'anticipo." Disse con tono misurato Qianye Ying'er. "È ovvio che stanno pianificando."


"Stanno saggiando il terreno." Disse Qianye Wugu.


"La stanno usando come opportunità per formare una coalizione con tutti i regni e un'alleanza anche con la Divina Regione Occidentale." Aggiunse Qianye Bingzhu.


Le due brevi frase dei due antenati avevano rivelato completamente le intenzioni dell'Imperatore del Mare Meridionale.


"Non sottovalutare mai Nan Wansheng e sarebbe ancora più sciocco sottovalutare la Divina Regione Meridionale." Disse Qianye Ying'er. "Hai sprecato tutti i Cristalli Diabolici del Mare dell'Oscurità per il regno degli Dei Lunari e sono sicura che hai anche esaurito tutto il veleno nella Perla del Veleno Celeste. Conquistare i quattro regni principali della Divina Regione Meridionale sarà incredibilmente arduo. Se non altro, sarà ancora più difficile che conquistare la Divina Regione Orientale."


I quattro regni sovrani della Divina Regione Orientale erano andati in declino dopo l'incidente con l'Infante Malvagio, il regno degli Dei Lunari era stato fatto a pezzi e quello del Monarca del Brahma era stato spinto sull'orlo della distruzione dal Veleno Divino della Disperazione. Il solo che aveva lottato frontalmente contro di loro era quello dell'Eternità... ma metà dei suoi eserciti erano stati attirati via e i rinforzi non avevano avuto modo di raggiungerli.


I quattro regni sovrani della Regione Meridionale erano al picco delle loro forze e non solo il loro potere combinato superava quello della Divina Regione Orientale, ma erano estremamente in guardia vista l'invasione dei diavoli. Qianye Ying'er non stava esagerando minimamente.


"Al momento, l'azione più razionale che possiamo fare è nascondere la nostra ostilità e fingere di essere amichevoli mentre sfrutteremo questo periodo di tempo per consolidare il potere della Divina Regione Orientale. La Divina Regione Meridionale non farà nulla di stupido a meno che non dichiareremo loro guerra. Questo è anche il motivo dietro la loro decisione improvvisa di nominare un principe ereditario."


"Tuttavia..." Disse scoccando un'occhiata verso Yun Che: "Sicuramente non farai come ho detto, vero?"


"Qual è l'aspetto più temibile del regno del Mare Meridionale?" Chiese freddamente Yun Che.


"Il suo esercito principale è formato da quattro Re e sedici Dei del Mare." Rispose Qianye Ying'er. "Tuttavia, abbiamo perso due dei quattro Re del Mare, e credo che l'Imperatore Divino sia pieno di rimpianto adesso."


"Il regno del Mare Meridionale possiede anche molti artefatti lasciati dagli dei. In effetti, hanno il più grande numero di artefatti tra tutti i regni sovrani, e hanno innumerevoli risorse a disposizione. Per quanto riguarda l'asso nella manica più potente che ha... se lo sapessi, non sarebbe più degno di essere definito tale."


Non ne era a conoscenza, proprio come il regno del Mare Meridionale non aveva idea che i due grandi antenati del Brahma fossero ancora vivi.


In quel momento, Qianye Wugu disse con tono asciutto: "Il Cannone Titanico del Dio del Mare."


"...?!" Sia Yun Che che Qianye Ying'er spostarono lo sguardo verso di lui.


"Cos'è?" Chiese accigliata Qianye Ying'er. Questa era la prima volta che sentiva quel nome.


"È l'artefatto divino più potente in possesso del regno del Dio del Mare. È anche l'arma guardiana del clan del Mare Meridionale dell'Era Primordiale."


Qianye Bingzhu continuò: "Durante l'Era Primordiale, le battaglie più feroci tra gli dei e i diavoli si sono svolte anche nella Divina Regione Meridionale. Questi scontri hanno disperso innumerevoli artefatti ed eredità per il territorio. Gli artefatti che potevano essere controllati dagli umani sono stati tutti presi. Ma ce n'erano ancora molti che contenevano un potere incontrollabile e sono stati usati durante la costruzione di una formazione davvero unica, la grande Formazione del Dio del Mare. Una volta che viene attivata, possono estrarre l'energia di questi artefatti per attivare il Cannone Titanico del Dio del Mare."


"Quanto è potente?" Qianye Ying'er aggrottò le sopracciglia dorate. Se era qualcosa di cui non era consapevole, non poteva essere qualcosa di ordinario.


Qianye Wugu disse con tono lento e misurato: "Secondo le antiche note, il Cannone Titanico del Dio del Mare forgiato dal clan del Mare Meridionale è abbastanza potente da uccidere un dio in un solo colpo."


Qianye Ying'er: "...!"


Yun Che: "..."


"Quando il loro antenato ha scoperto l'eredità del Mare Meridionale, ha anche trovato il Cannone Titanico del Dio del Mare nelle profondità del sottosuolo. Quando lo ha trovato, non era molto danneggiato e conteneva ancora la sua potenza divina."


"A causa dei limiti di quest'era e delle nostre risorse, naturalmente il Cannone Titanico del Dio del Mare non può mostrare la stessa forza di prima, ma non è assolutamente da sottovalutare."


Gli antenati del Monarca del Brahma dall'enorme esperienza che avevano perfino infranto i limiti dei mortali, si erano espressi in questo modo. Era evidente quanto fossero apprensivi nei confronti di questo Cannone Titanico del Dio del Mare.


"Anche se è estremamente potente, consuma molte risorse ed è molto difficile da controllare. Il regno del Mare Meridionale non lo userà a meno che non abbia altra scelta."


Qianye Wugu chiaramente stava suggerendo a Yun Che di non commettere imprudenze.


Qianye Ying'er si accigliò ancora di più e rimase in silenzio per molto tempo.


Tuttavia, Yun Che non mostrò nessuna paura e fece perfino una domanda strana: "Il regno del Mare Meridionale è consapevole del fatto che tu sappia dell'esistenza del Cannone Titanico del Dio del Mare?"


Qianye Wugu e Bingzhu scossero la testa. "È un segreto che il nono Imperatore Divino del Brahma ha scoperto per caso durante una delle sue visite al regno del Mare Meridionale. Non sanno ancora che l'abbiamo svelato."


"Allora va bene."


Yun Che si diresse verso sud mostrando un ghigno sinistro... e quando i due antenati del Brahma lo videro, rabbrividirono.


.....


In un batter d'occhio, il limite di tempo che Yun Che aveva imposto per tutti i regni superiori era scaduto.


"C'è un totale di sessantaquattro regni superiori che non hanno ancora dichiarato la loro lealtà e i loro capi non sono stati marchiati." Riferì Fen Daoqi a Yun Che. "La maggior parte di questi Realm King superiori sono morti o fuggiti. A causa del grande caos e dei tumulti, non sono riusciti ad eleggere un nuovo capo o nessuno ha osato occupare quella posizione."


"Ci sono anche altri venti regni stellari che preferiscono morire piuttosto che arrendersi. Tuttavia, ci sono state delle rivolte in quei territori e innumerevoli coltivatori hanno cercato di fare del loro meglio per fuggire da questi regni."


Dopodiché Fen Daoqi iniziò a recitare i nomi di tutti e venti i regni stellari.


Quando pronunciò quello del "Dio della Fiamma", le sopracciglia di Yun Che fremettero.


"Inoltre c'è anche l'unico regno del Mistero Celeste. Ora è disabitato. Tutti i loro discepoli sono stati congedati e i tre Anziani che governavano insieme il territorio sono stati trovati tutti morti di fronte al tempio del Mistero Celeste."


"Sua magnificenza, deve solo dare un ordine e annienteremo il prima possibile tutti questi regni stellari."


"Distruggete tutti i regni stellari disubbidienti." Queste parole decretarono la morte di innumerevoli creature viventi. Tuttavia Yun Che le pronunciò con fare noncurante.


"Tuttavia non dovete preoccuparvi del regno del Dio della Fiamma." Il tono di Yun Che divenne più profondo: "Stavo giusto per fare un viaggio nel Regno della Canzone Glaciale."


In quel momento, un emissario della Luna Ardente entrò nella stanza e riferì: "Sua magnificenza, i sei Dei Stellari vorrebbero chiederle udienza."


"Dei Stellari?" Yun Che spostò lo sguardo di lato per poi ridacchiare freddamente: "Ordina loro di aspettarmi fuori. Li riceverò quando tornerò, qualunque momento sia."


Yun Che aveva usato la parola "ordina".


Quando i sei Dei Stellari erano accorsi in aiuto al regno dell'Eternità, Caizhi li aveva cacciati via con un solo fendente. Questo colpo aveva salvato i sei Dei Stellari... o forse sarebbe stato meglio dire che aveva salvato il loro regno in rovina.


Se Caizhi non fosse intervenuta, Yun Che avrebbe già distrutto da tempo il loro regno, anche se non avessero scelto di mandare dei rinforzi al regno dell'Eternità.


.....


Il Regno della Canzone Glaciale era ancora coperto da un brillante strato di neve, come si ricordava. Il pallido mondo bianco sembrava estendersi all'infinito.


Tuttavia ora Yun Che, un tempo discepolo di questo regno, era un coltivatore dell'oscurità.


Yun Che non era venuto da solo, c'era anche Chi Wuyao ed entrambi stavano spostando lo sguardo in lontananza. La Regina Diabolica era molto più familiare con questo territorio rispetto a Yun Che, ed era molto più affezionata con ogni regione delle nevi e nazione che componeva questo regno stellare.


Una volta che arrivarono nel regno della Fenice di Ghiaccio, una figura si fermò di fronte ai due e fece un inchino profondo: "Chanyi porge i suoi saluti alla maestra e a sua magnificenza."


Aveva protetto fedelmente il Regno della Canzone Glaciale e non si era allontanata qui nemmeno una volta.


"Qual è la situazione qui?" Chiese Yun Che.


Chanyi rispose immediatamente: "Sua magnificenza, molti coltivatori stranieri sono fuggiti qui e hanno causato tumulti ai confini. Ma dopo che i quattro regni sovrani sono stati domati uno dopo l'altro, sono rinsaviti e non hanno osato causare più problemi. Nessuno ha osato avvicinarsi al regno della Fenice di Ghiaccio."


La barriera del regno della Fenice di Ghiaccio era ancora funzionante e impediva agli estranei di entrare. Yun Che arrivò di fronte ad essa, ma non provò ad attraversarla con la forza. Sporse la mano e le diede un colpetto gentile, facendo risuonare un lieve clangore.


Non fu un rumore particolarmente forte, ma riecheggiò all'istante per tutto la setta della Divina Fenice di Ghiaccio.


Durante questo periodo di tempo, il Regno della Canzone Glaciale era sulle spine naturalmente. La maggior parte dei discepoli di guardia uscirono precipitosamente per affrontare l'intruso. Ma quando videro la figura nera che fluttuava nel cielo, spalancarono gli occhi e si irrigidirono.


"Fratello... fratello maggiore Yu..."


Esclamò istintivamente un discepolo, ma l'Anziano accanto a lui gli tappò subito la bocca.


Era il Sovrano Diabolico del Nord, qualcuno che poteva decretare la distruzione di un regno stellare con una sola parola. Sarebbe stato un crimine punibile con la morte riferirsi a lui con noncuranza.


L'Anziano voleva farsi avanti e porgere i suoi saluti a Yun Che, ma non importava quanto ci provasse, non riusciva a radunare il coraggio per farlo.


Ridicolo... perfino gli Imperatori Divini, esistenza considerate delle vere e proprie divinità, erano stati uccisi miserabilmente. I Realm King superiori erano strisciati di fronte a lui come miseri animali. Era solo un mero Anziano della Fenice di Ghiaccio, così non aveva i requisiti per parlare con il Sovrano dei Diavoli.


"Presto... presto andate ad informare la Maestra della setta." Disse con voce tremante. Aveva dimenticato di mandare una trasmissione del suono in mezzo a questo silenzio spaventoso.


L'atmosfera nel regno della Fenice di Ghiaccio cambiò velocemente e i membri principali della setta presto si radunarono fuori. Mentre fissavano Yun Che, i loro sguardi si riempirono di emozioni contrastanti: shock, paura... e inquietudine mescolata con un briciolo di speranza e aspettativa.


La Divina Regione Settentrionale aveva iniziato la sua invasione della Regione Orientale e, mentre tutti i regni erano precipitati nel caos, solo il loro territorio era rimasto intoccato.


Dopodiché, Mu Bingyun era stata portata via da uno dei Re del Brahma, ma era tornata velocemente sana e salva poche ore dopo. Mu Bingyun non aveva spiegato chiaramente la situazione, ma sembrava che fosse stata salvata dalla gente della Divina Regione Settentrionale.


Di conseguenza, erano sempre più convinti che Yun Che non fosse venuto a portare disastri al Regno della Canzone Glaciale. Tuttavia l'aura oscura irradiata dal suo corpo era semplicemente troppo terrificante e non potevano che reagire con paura.


Una donna avvolta dall'oscurità era accanto a lui. Dalle immagini proiettate nel regno dell'Eternità negli ultimi giorni, avevano saputo che era l'imperatrice di Yun Che.


Così i due capi della Divina Regione Settentrionale si erano degnati di visitare il loro Regno della Canzone Glaciale oggi.


Ogni Anziano era radunato qui, ma non osarono fare nemmeno un passo avanti. Yun Che rimase immobile e continuò a fissare qualcosa a nord, come se fosse in trance.


Alla fine arrivò Mu Bingyun e quell'aura familiare di ghiaccio attirò l'attenzione di Yun Che.


Erano trascorsi solo quattro brevi anni, ma sembrava che fosse passata una vita dall'ultima volta che si erano incontrati.


La barriera della Fenice di Ghiaccio si aprì silenziosamente con un cenno gentile della sua mano. Mentre gli Anziani la fissavano con le palpebre tremanti, Mu Bingyun fluttuò nell'aria per arrivare di fronte a Yun Che e a Chi Wuyao.


Diede un'occhiata alla regina diabolica, ma dopo iniziò a fissare Yun Che senza battere ciglio. Dopo un breve silenzio, mostrò un dolce sorriso mentre diceva: "Riuscire a tornare senza paura naturalmente è meglio."


Aveva sognato questo momento negli ultimi anni. Ma non aveva mai osato nutrire una speranza del genere. Tuttavia, adesso era tornato davvero, senza paura... e ci aveva messo solo quattro anni.


Anche l'altra persona più importante per lei era tornata sana e salva.


Di conseguenza, la nebbia oscura che aveva avvolto la sua vita negli ultimi anni era svanita. Tutto quello che stava accadendo ora pareva un sogno.


Questo dolce sorriso, un sorriso con cui Yun Che era familiare, gli fece offuscare la vista per un istante. Aveva la sensazione di essere tornato indietro nel passato quando si erano incontrati per la prima volta... come se non fosse mai accaduto nulla.


"Maestra di palazzo Bingyun." Yun Che si riferì ancora con quel titolo familiare e continuò: "Sono stato via per molti anni, così mi piacerebbe dare un'occhiata alla Sala Sacra."


"Ti porterò lì." Disse Mu Bingyun.


"Ah, voi due potete andare senza di me." Chi Wuyao sorrise mentre guardava Mu Bingyun, ma non li seguì.


Yun Che e Mu Bingyun si diressero verso la Sacra Sala della Fenice di Ghiaccio sotto una moltitudine di sguardi sbalorditi. Non c'erano aure diaboliche nel cielo e l'aria non era increspata da delle ondate di energia.


Chi Wuyao rimase in lontananza mentre la sua percezione divina sondava questa vasta regione bianca. Mormorò piano: "Sembra che non abbiamo reclutato nuovi discepoli per un bel po'."


"Huanzhi." Disse all'improvviso: "Manda qualcuno a riferire al Realm King del Dio della Fiamma con una trasmissione del suono che Yun Che è venuto a visitare il Regno della Canzone Glaciale."


Mu Huanzhi rimase scioccato sul posto per due secondi. Non riusciva a credere che la regina diabolica del nord sapesse il suo nome. Fu solo quando Chi Wuyao si girò a guardarlo che si convinse che aveva chiamato proprio lui. Squittì con ansia una risposta e si affrettò a mandare una trasmissione del suono.
                                


                                



