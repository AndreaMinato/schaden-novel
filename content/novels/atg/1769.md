---
weight: 1769
title: Capitolo 1769 – Proprio Come Ricordavo
pubDate: 2025-03-10T08:57:10.499Z
tags:
    - atg
---




<strong><em>Capitolo regolare, 0 in coda, 0/10 donazione</em></strong>






<strong><em>-Alstor </em></strong>






Regione Sacra della setta della Fenice di Ghiaccio.






Quel luogo era ancora perennemente avvolto dalla neve, proprio come Yun Che lo ricordava.






Salì le scalinate ricoperte di neve, che le nascondeva alla vista, arrivando di fronte alla Sala Sacra. Si guardò intorno, osservando il paesaggio. Lo stagno, il letto e le statue di ghiaccio… era tutto come lui lo ricordava.






Da quando Mu Bingyun era stata nominata nuova Maestra della setta, la Sala Sacra era diventata il suo rifugio personale. Tuttavia, nel corso degli anni non aveva mai modificato un solo dettaglio, persino i più semplici degli effetti personali di Mu Xuanyin erano ancora al loro posto.






In un angolo della Sala, c’era una visibile crepa che correva lungo la superficie di una parete di ghiaccio. Era quella che lui aveva aperto quando Mu Xuanyin (Chi Wuyao) l’aveva costretto ad assumere il Sangue del Drago Cornuto, facendogli perdere il controllo e spingendolo quasi ad avere un rapporto sessuale con Mu Feixue… strano che non fosse ancora stata riparata.






Quando vide che Yun Che si era fermato all’ingresso della Sala, guardandosi intorno con lo sguardo perso nel vuoto, Mu Bingyun gli disse a bassa voce: “Entra pure.”






Yun Che non fece un solo passo. Domandò, con la testa fra le nuvole: “Se la Maestra mi vedesse ora… mi odierebbe per ciò che sono diventato?”






Mu Bingyun venne colta alla sprovvista da quelle parole. Il Sovrano dei Diavoli, che aveva distrutti innumerevoli Reami Stellari e sterminato interi setta con poche parole, incredibilmente sembrava timoroso ed esitava ancora a entrare nella Sala Sacra della Fenice di Ghiaccio – un luogo a cui erano legati molti dei suoi ricordi di Mu Xuanyin.






“Sì,” rispose Mu Bingyun: “Perché ti ostini ancora a considerarla la tua Maestra.”






“In passato, era accettabile che tu non capissi. Ma ora… davvero non hai ancora capito perché insistette così tanto per espellerti dal setta?”






“Certo che l’ho capito, ma che importanza ha?” rispose a bassa voce Yun Che. Poi, si abbandonò a una risata amareggiata e carica di autocommiserazione: “Quante persone sono morte a causa della mia ingenuità? Preferirei che mi odiasse, che mi detestasse, piuttosto che ricevere il suo perdono.”






Si inginocchiò lentamente, e si rivolse verso Mu Bingyun: “Maestra di Palazzo Bingyun, lei mi odia ancora?”






Mu Bingyun distolse il suo gelido sguardo. Dopodiché, avanzò delicatamente di qualche passo e giunse di fronte a Yun Che. Mentre lui la guardava in silenzio, esterrefatto, lei sollevò una candida mano e gli accarezzò delicatamente il volto, con le sue dita simili a giada congelata.






“Quella volta, ti ho schiaffeggiato anche se stavi sopportando il dolore più terribile della tua vita.” la sua voce era affettuosa e gentile, come una nebbia brillante, come un sogno lontano. I suoi occhi glaciali si erano velati di lacrime, e lasciavano trasparire il senso di colpa che aveva seppellito per anni in fondo al proprio cuore: “Ti fa ancora male?”






“…” Yun Che percepì il suo tocco sul proprio volto, delicato come un panno di morbido velluto. Raggiunse immediatamente il suo cuore. Con lo sguardo tremante, rispose: “No, non faceva male neppure quando mi hai colpito.”






Quando le aveva detto addio al Lago del Ghiaccio Infernale, Yun Che aveva percepito tutto la fredda gentilezza di Mu Bingyun trasformarsi in dolore e disperazione. Ma ora che finalmente l’incontrò di nuovo, notò che tutta la sua sofferenza era svanita senza lasciare traccia. Era ritornata la Mu Bingyun del passato, il cui carattere rispecchiava perfettamente il suo nome, una nuvola di cristalli di ghiaccio, fredda all’apparenza ma in realtà dolce e gentile.






In quell’istante, una donna estremamente bella, dall’aura simile a un loto congelato, comparve da dietro uno degli specchi di ghiaccio della Sala Sacra.






Mu Feixue.






Vide Yun Che, e la candida mano che stava accarezzando il suo volto. Abbassò leggermente lo sguardo, e disse quasi sussurrando: “Maestra della setta, Fratello Maggiore Yun.”






Mu Bingyun ritrasse di scatto la mano dal volto di Yun Che, senza rendersene conto, e riportò il suo braccio di giada lungo il fianco. Prima ancora che potesse mormorare una parola, Mu Feixue si inchinò cortesemente e se ne andò in silenzio.






“Feixue è cresciuta davvero molto in questi anni.” Yun Che osservò verso la direzione in cui se n’era andata Mu Feixue. Stava camminando piano e senza fretta, perciò era ancora nel raggio della sua percezione spirituale. Poteva percepire la tempesta di neve che si placava e smetteva di ululare ovunque lei passasse.






Sulle labbra di Mu Bingyun comparve un piccolo sorriso: “All’inizio, temevo che le distrazioni nel suo cuore l’avrebbero ostacolata, ma a quanto pare mi preoccupavo inutilmente. Sembra che le stesse emozioni possano creare risultati estremamente diversi, in persone differenti. Feixue è una ragazza straordinaria, e di sicuro riuscirà a farsi carico del futuro della setta della Fenice di Ghiaccio.”






Yun Che prese tre anelli di cristallo viola e li porse a Mu Bingyun: “Questi anelli contengono alcune delle risorse che abbiamo preso dal Regno dell’Eternità. Dovrebbero permettere alla setta della Fenice di Ghiaccio di rafforzarsi molto in poco tempo.”






Le risorse di un Reame Sovrano erano un tesoro dal valore inestimabile per qualsiasi Reame Intermedio. Grazie a esse, avrebbero potuto far crescere rapidamente i discepoli più talentuosi, permettendo loro inoltre di diventare molto più forti di qualunque Anziano.






Mu Bingyun prese i tre anelli senza obiezioni. Li esaminò per qualche istante con la sua percezione spirituale, poi rispose: “D’accordo, le utilizzeremo al meglio. Grazie a queste risorse, la setta della Fenice di Ghiaccio si trasformerà radicalmente nell’arco di una sola generazione.”






La mancanza di esitazione di Mu Bingyun nell’accettare quel dono, in realtà, colse Yun Che alla sprovvista.






Poi, Mu Bingyun si voltò e andò nelle sue stanze. Quando tornò da Yun Che, stringeva fra le mani varie vesti della Fenice di Ghiaccio. Le decorazioni che vi erano ricamate erano quelle esclusive del Maestro della setta e del suo Discepolo Diretto.






“Queste sono le tue vecchie Vesti della Fenice di Ghiaccio, la Sorellona le aveva cucite personalmente per te.” disse Mu Bingyun: “Anche se non sei più un discepolo della nostra setta, e non le indosserai mai, sono comunque tue. Se rimanessero qui, sarebbe solo un tradimento… di ciò che la Sorellona desiderava quando le ha fatte.”






Yun Che chinò il capo e distese lentamente le braccia, prendendo le vesti. Le sue dita percorsero delicatamente i ricami freddi come il ghiaccio. Passò parecchio tempo, prima che riuscisse finalmente a sollevare lo sguardo e dire: “Maestra di Palazzo Bingyun, oggi sono venuto qui per due motivi. Il primo, è per vedere la Maestra. Ma il secondo, riguarda lei. Vorrei che lei venisse via con me.”






Mu Bingyun era già stata rapita dal Regno del Brahma, e Yun Che non voleva che qualcosa di simile avvenisse di nuovo.






Mu Bingyun non sembrò affatto sorpresa da quella proposta. Tuttavia, scosse la testa e disse con un tono tranquillo come acqua immobile: “Yun Che, non dimenticare mai chi sei diventato. Sei il Sovrano dei Diavoli. Che tu sia preoccupato, o che ti senta in colpa, devi provare queste emozioni solo per la Sorellona.”






“In quanto a me e al Regno della Canzone Glaciale, non dobbiamo mai diventare un ostacolo né un peso per te. Anche se un giorno il Regno venisse completamente distrutto, sarei felice di morire insieme a esso.”






Anche se la sua voce era gentile come al solito, conteneva anche una determinazione ferrea. Era chiaro che non avrebbe ammesso obiezioni.






“Inoltre, non voglio che tu vada a vedere la Sorellona, non ora. Sei ancora avvolto da un’aura crudele e da un fetore di sangue insopportabile, disturberesti il suo riposo. Se mai un giorno raggiungerai il tuo obiettivo, così che lei non si debba più preoccupare per te nell’aldilà, allora potrai venire a salutarla.”






Yun Che: “…”






“In ogni caso, se proprio vuoi portare via con te qualcuno per proteggerlo…” il tono di Mu Bingyun si fece molto eloquente: “Allora, porta via Feixue.”






…………………






Dopo aver lasciato la Regione Sacra della Fenice di Ghiaccio, Yun Che rimase sospeso a mezz’aria nel cielo, senza opporsi alla tempesta di neve che lo sferzava. Fissò le sconfinate distese di neve con uno sguardo gelido… tuttavia, non era un freddo minaccioso, ma tranquillo e sereno.






Da quando era tornato nella Regione Orientale, non si era mai sentito così calmo. Aveva persino la sensazione che la neve e il ghiaccio avessero momentaneamente ricoperto il sangue sulle sue mani e placato l’odio nel suo cuore.






Alla fine, scelse di non visitare il Lago del Ghiaccio Infernale. Le parole di Mu Bingyun l’avevano persuaso, soprattutto l’affermazione che il sangue e i peccati di cui si era impregnato avrebbero disturbato il suo riposo.






Undici anni prima, aveva seguito Mu Bingyun nel Regno degli Dei con un obiettivo estremamente semplice, che però sarebbe sembrato ridicolo a chiunque altro. Da lì, era cominciato tutto.






Di sicuro, all’epoca né lui né Mu Bingyun avrebbero mai immaginato che, in futuro, si sarebbe trovato al centro del destino dell’interno Regno degli Dei.






Aveva già conquistato la Regione Orientale e mostrato al mondo intero la sua forza terrificante. Anche la verità su ciò che era successo anni prima era stata rivelata a tutti, e per di più c’era sempre la Regione Settentrionale, una fortezza inespugnabile, nella quale nessuno avrebbe potuto impedirgli di rifugiarsi.






In quanto a prestigio, potere, forza militare e carisma… era già all’apice della Regione Orientale e di quella Settentrionale. Poteva trattare come sue pari la Regione Meridionale e quella Occidentale, e possedeva sia l’autorità sia la forza per rimodellare la struttura dell’intero Regno degli Dei.






Anche se l’Imperatore del Drago stesso fosse tornato in quel preciso istante, non avrebbe osato agire impulsivamente, dopo la terrificante dimostrazione di forza della regione Settentrionale. La situazione era mutata così drasticamente che persino lui avrebbe dovuto pianificare con attenzione ogni mossa. Di conseguenza, la cautela della Regione Meridionale nei confronti di Yun Che era più che giustificata.






Tuttavia, Yun Che non aveva alcuna intenzione di fermarsi. L’odio nel suo cuore era stato momentaneamente placato da quel paesaggio innevato che gli era così caro… ma non era affatto diminuito.






Mentre restava immobile e in silenzio, i volti di tutti coloro che avevano attaccato Mu Xuanyin comparvero rapidamente nei suoi ricordi, uno dopo l’altro. Aveva impresso ognuno di essi nel profondo del proprio cuore, con assoluta precisione.






Soprattutto… quello di Long Bai, colui che aveva sferrato l’attacco fatale!






In quell’istante, nella tempesta di neve riecheggiò una voce che lui ormai da anni sentiva solo nei suoi ricordi felici.






“Ah? Avete visto davvero il Fratello Maggiore Yun? Che aspetto ha, adesso?”






Chiese una donna slanciata, con una veste blu ghiaccio, in tono agitato ed entusiasta. La sua forza misteriosa era al Divine Soul Realm, inferiore persino a quella degli altri Discepoli della Fenice di Ghiaccio intorno a lei, ma era chiaro che godesse di uno status molto particolare all’interno di quel gruppo.






Yun Che abbassò lo sguardo e osservò la fanciulla vestita di blu. Dal momento stesso in cui aveva sentito la sua voce, l’aveva riconosciuta. Era Mu Xiaolan. Anche se erano passati alcuni anni, il suo aspetto non era cambiato affatto.






“Proprio come nelle proiezioni… No, no, in realtà era ancora più spaventoso. Soprattutto i suoi occhi. Mi è bastato vederli per un solo istante, e mi è mancato il fiato.” Rispose un discepolo della setta della Fenice di Ghiaccio.






Un altro discepolo la avvertì con terrore: “Sorella Minore Xiaolan, ora è il Sovrano dei Diavoli, non devi mai più chiamarlo Fratello Maggiore. Se… se ti sentisse e si infuriasse…”






Non osò neppure finire la frase.






“Non mi farebbe mai del male! Mai!” Mu Xiaolan scosse con vigore la testa e rispose con sicurezza: “Sono sicura che non farebbe mai del male al Regno della Canzone Glaciale, non importa quanto sia cambiato. Ciò che è successo negli ultimi giorni non lo ha già dimostrato?”






Il discepolo chiaramente a capo di quel gruppetto rispose tranquillamente: “La nostra precedente Maestra della setta è morta per salvarlo, dunque è ovvio che non farà del male al Regno della Canzone Glaciale. Ma tutti, nella Regione Orientale, hanno visto coi propri occhi quanto è diventato terrificante. Tutti voi fareste meglio a non cercare di incontrarlo, né spettegolare su di lui. Se si infuriasse per qualcosa che diciamo, sarebbe… Uh… aaaaah…”






Sollevò lo sguardo istintivamente, e vide subito Yun Che che fluttuava in alto nel cielo. Gli venne la pelle d’oca, e il suo cuore mancò qualche battito. Ciò che stava per dire si trasformò in un balbettio strozzato.






Immediatamente, tutti guardarono nella sua stessa direzione, e il mondo intero sembrò precipitare in un silenzio spettrale. Tutti loro impallidirono di colpo e spalancarono gli occhi. Nessuno riuscì a dire nulla.






“Yun… Che…”






Mu Xiaolan fissò l’uomo vestito di nero che fluttuava nel cielo, con lo sguardo perso nel vuoto. Sussurrò a bassa voce quelle due parole, ma subito dopo si coprì la bocca con una mano. Poi, non osò fare nessun altro rumore.






Quando la Regione Settentrionale si era sottomessa ufficialmente a lui, innumerevoli Divine Master erano stati costretti a gettarsi ai suoi piedi, tremando al suo cospetto. Ormai, Yun Che non aveva bisogno neppure di rilasciare volontariamente la sua aura diabolica, poiché un solo sguardo dei suoi occhi freddi e oscuri era sufficiente a far sprofondare quasi chiunque nel terrore.






Yun Che distolse lo sguardo, ma non disse nulla. Al contrario, si limitò a volare via con indifferenza.






Mentre si riprendevano dallo shock e dall’orrore, quasi metà di quei discepoli della setta della Fenice di Ghiaccio caddero col sedere per terra. Ansimarono violentemente, mentre il sudore freddo che li aveva infradiciati si congelava.






Mu Xiaolan rimase con lo sguardo perso nel vuoto, puntato nella direzione in cui Yun Che se n’era andato, e i suoi occhi divennero lentamente lucidi.






Anni prima, lei e la sua Maestra avevano accompagnato quell’uomo nel Regno della Canzone Glaciale. Lei si era sempre divertita a provocarlo e sgridarlo, ma ormai lui era distante quanto un sogno, e non avrebbe mai più potuto raggiungerlo.






In quello stesso istante, una voce forte e maestosa riecheggiò nel cielo.






“Huo Poyun, del Regno del Dio della Fiamma, è qui per chiedere udienza al Realm King Mu Bingyun.”






Yun Che, che stava volando verso nord, si fermò improvvisamente. Si voltò piano, ma la sua espressione era ancora fredda e tranquilla come prima. Non era cambiata affatto.


                        



