---
weight: 1771
title: Capitolo 1771 – Viaggio per il Mare Meridionale
pubDate: 2025-03-10T08:57:10.500Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


"Chanyi, credi che dovrei avere degli amici?" Chiese all'improvviso Yun Che.


"No, non dovresti." Rispose senza la minima esitazione Nanhuang Chanyi. Dopo averci pensato per un po', si corresse: "Lei è destinato ad essere un sovrano, quindi non importa. Perché dalla mia prospettiva, nessuno è degno di essere suo amico."


"Oh davvero?" Yun Che ridacchiò mentre si fissava la mano. Dopodiché disse a bassa voce: "Non sbagli sai. Chi al mondo ha i requisiti per essere mio amico?"


Yun Che aveva appena detto qualcosa di estremamente audace e arrogante, ma Nanhuang Chanyi non lo trovò minimamente assurdo.


"Continua a sorvegliare questo posto."


Yun Che si preparò ad andarsene dopo aver dato quel breve ordine. Il motivo principale per cui era venuto nel Regno della Canzone Glaciale era per fare visita a Mu Xuanyin. Aveva solo risolto la situazione con Huo Poyun perché era lungo la strada.


"Sì." Disse Chanyi per poi chiedere: "Sua magnificenza, vuole integrare la potenza della Divina Regione Orientale con la nostra?"


"No." Disse Yun Che. "Affronterò il Mare Meridionale."


"?!" Chanyi fu scioccata dalle sue parole. Aggrottò le sopracciglia e rispose: "Non è un po' troppo frettoloso? Non sappiamo ancora quanto è potente, dovremmo prepararci invece. Una volta che consolideremo i nostri eserciti e quelli della Divina Regione Orientale, potremo mettere alla prova la loro lealtà in battaglia e usarli come sacrifici per la conquista della Divina Regione Meridionale. Non sarebbe un'alternativa migliore?"


Tuttavia aggiunse subito: "Sua magnificenza deve averci già pensato. Chanyi sta solo dicendo assurdità."


Yun Che ridacchiò: "In realtà hai ragione. Così, questo significa che anche il regno del Mare Meridionale deve pensarla allo stesso modo, no?"


Chanyi rimase un po' sbalordita da quella risposta.


"La differenza tra l'essere pienamente preparati è la preparazione, un ritardo che potrebbe causare problemi inutili. Dato che il Mare Meridionale vuole sapere così tanto qual è il mio atteggiamento nei suoi confronti, cos'altro posso fare se non rispondere alle sue richieste?


Ridacchiando freddamente, Yun Che era già svanito in mezzo alla neve.


Data la posizione della Divina Regione Settentrionale, chiunque altro avrebbe scelto battaglie che avrebbero portato più vantaggi con meno perdite possibile.


Tuttavia il punto di vista di Yun Che era ben diverso. Anche se non era estremo come lo era all'inizio, per lui la Divina Regione Settentrionale era solo uno strumento. Questo non era cambiato.


Era diventato il Sovrano dei Diavoli per il solo scopo di poter controllare questo strumento ancora meglio.


Ciò che desiderava di più era ancora la vendetta! Non aveva mai voluto diventare un monarca!


La sua vendetta e quella di He Ling... Tornare nel Regno della Canzone Glaciale oggi aveva risvegliato quei ricordi dolorosi. Ora che la regione del Mare Meridionale li aveva invitati, sarebbe stato praticamente impossibile per lui contenere le fiamme del suo odio.


.....


Mentre stavano tornando nel regno dell'Eternità, Yun Che chiese all'improvviso a Chi Wuyao: "Credi che abbia rovinato la vita di Huo Poyun?"


Chi Wuyao lo guardò con sospetto e poi sorrise. "Ahah, sembravi così spietato e crudele in superficie, ma sembra che ti stia ancora assillando."


"Ci stai rimuginando troppo." Rispose con tono freddo e impassibile Yun Che. "Ho scoperto solo oggi che sarei morto per mano di Luo Changsheng se non fosse stato per lui, e non voglio essere in debito con lui."


"Gli hai risparmiato la vita oggi, non siete pari?" Disse Chi Wuyao con un sorriso strano.


"...Immagino di sì." Rispose con tono piatto Yun Che.


"Il suo nome si è diffuso in lungo e in largo in gioventù e ha anche avuto la buona fortuna di essere andato nel Regno Divino dell'Eternità. Oggi è già il Realm King del Dio della Fiamma, così la sua vita non è mai stata 'rovinata'." Chi Wuyao continuò: "Ma è un peccato che gli sia andata troppo bene. Non è stato scosso dalle tempeste della vita e non ha rischiato la vita quanto te. La sua coltivazione è aumentata drasticamente durante quei tremila anni nel Regno dell'Eternità, ma non ha è mai stato messo alla prova davvero. Di conseguenza, non ha mai dovuto superare dure prove. Eppure ha incontrato te durante il periodo più importante della sua vita."


Mentre scuoteva la testa, Chi Wuyao sorrise e disse: "Tuttavia, non devi preoccuparti troppo per lui. Prima o poi le persone crescono. Non troverà mai più un ostacolo come te al mondo, così se potrà superare la sua tribolazione, sarà difficile che qualsiasi altra cosa lo metta in difficoltà in futuro."


"A proposito..." Il suo tono cambiò all'improvviso. "Sembra che tu non abbia portato Bingyun con te."


"Ha detto di no." Rispose Yun Che, una luce gelida brillò nei suoi occhi. "Inoltre non c'era davvero la necessità di portarla via."


Era durato solo per un istante, ma Chi Wuyao riuscì a percepire l'aura malvagia che aveva emanato. Aggrottò le sopracciglia e disse: "Ti accompagnerò durante il tuo viaggio per il Mare Meridionale."


"Non c'è bisogno." Yun Che rispose senza esitare: "L'assenza dell'Imperatore del Drago è un mistero e l'intera Divina Regione Occidentale è rimasta troppo in silenzio, al punto da essere anormale. Potrò andarmene senza preoccupazioni se rimarrai indietro."


"Inoltre..." Yun Che fece una pausa per un momento e una strana luce brillò nei suoi occhi: "Meno persone ci saranno e meglio sarà."


Chi Wuyao rifletté per un momento e poi rispose con un sorriso: "Bene."


.....


Una volta tornato nel regno dell'Eternità, Yun Che decise di convocare i sei Dei Stellari.


Avevano aspettato fuori dal regno per tutto questo tempo. Non si erano mossi di un solo passo. Non avevano nemmeno osato lamentarsi perché sapevano bene cos'avevano fatto in passato. In effetti, si aspettavano fin dall'inizio un trattamento del genere.


Con la Dea Stellare Aster come capo, tutti e sei i sopravvissuti, gli Dei Stellari della Giada, del Demone, della Fiamma, del Fascino, del Sole e dello Spirito, si inginocchiarono di fronte a Yun Che. Data la loro posizione, avevano mostrato un atteggiamento del genere solo di fronte a Xing Juekong. Ma dato che avevano deciso tutti di venire qui, sapevano come si sarebbero dovuti comportare di fronte a Yun Che date le loro circostanze.


"E pensare che avreste avuto il fegato di comparire di fronte a me." Yun Che aggrottò le sopracciglia e li guardò con sdegno. La sua voce era impassibile e gelida mentre diceva: "Non sarebbe stato meglio imparare da quel vecchio cane Eternità e scappare nella Divina Regione Occidentale come un branco di cani sconfitti?"


Aster piegò la testa e disse: "Le radici del regno degli Dei Stellari sono nella regione orientale. Anche a costo di morire, non abbandoneremo la nostra casa."


"Significa che siete venuti qui per morire?" Lo sguardo di Yun Che brillò di luce fredda.


Aster fece un lieve sospiro per poi dire: "Siamo disposti ad offrire il nostro potere e la nostra lealtà al Sovrano dei Diavoli. Anche se il regno degli Dei Stellari ha perso la maggior parte del suo potere e non siamo nemmeno paragonabili a com'eravamo in passato, potremo sicuramente aiutarla in futuro. Spero che il Sovrano dei Diavoli ci accontenterà."


Un cammello morente era comunque più grande di un cavallo, così, anche se aveva perso la maggior parte del suo potere, il loro regno aveva ancora sei Dei Stellari e diciassette Anziani, tutti Divine Master. Era un gruppo che nessuno avrebbe potuto ignorare o sminuire. In effetti era l'unico fattore su cui potevano contare ora.


Aster non menzionò come stavano ubbidendo al desiderio dell'Imperatore degli Dei Stellare di venire ad arrendersi. Nessun altro nell'universo sapeva di come Yun Che era morto o di come Jasmine era diventata l'Infante Malvagio eccetto loro, e se lo ricordavano bene.


Di conseguenza, Yun Che odiava fino all'osso Xing Juekong ed era impossibile che lo avrebbe accettato davvero. La dimostrazione di fedeltà di Xing Juekong nella proiezione dell'Eternità era stata solo pacchiana per Yun Che.


Aster non chiese nemmeno informazioni riguardo alla posizione e al fato del loro Imperatore Divino. Dato che era già finito nelle mani di Yun Che, poteva ben immaginarsi cosa gli era accaduto.


"Non sembra male, no? dopotutto chi non vorrebbe degli strumenti?" Yun Che iniziò a sorridere. Le sue parole erano incredibilmente dure e fecero fremere le palpebre degli Dei Stellari, ma nessuno disse nulla.


Aster si era già preparata mentalmente per questa occasione prima di fare questa decisione.


"Tuttavia, prima," disse Yun Che mentre il suo tono iniziava a cambiare, "non credi che dovreste darmi... un motivo per non uccidervi?"


Un'ondata di intento omicida avvolse i sei Dei Stellari, facendoli rabbrividire.


Aster rispose con tono calmo: "In quanto Dei Stellari, non abbiamo altra scelta se non eseguire gli ordini dell'Imperatore Divino, che fossero giusti o sbagliati. Quando la serviremo, sarà esattamente lo stesso."


"Dato che non avete altra scelta che ubbidire agli ordini del vostro signore, allora dovete anche prendervi la responsabilità per i suoi crimini, vero?" Disse Yun Che gettando loro un'occhiata.


"...Esatto." Rispose piano Aster. "Se il Sovrano dei Diavoli desidera la nostra morte, non potremo dire nulla. Non ci opporremo. Tuttavia speravamo di poter usare le nostre vite e i nostri poteri per redimerci."


"Non solo per il Sovrano dei Diavoli, ma sopratutto per le principesse Jasmine e Caizhi, con cui siamo in debito. Sicuramente non vorranno l'estinzione degli Dei Stellari. Imploriamo il Sovrano dei Diavoli di permetterci di servirla."


Poi Aster chiuse lentamente gli occhi, come se stesse aspettando la sentenza definitiva.


Dopo un silenzio spaventoso, Yun Che iniziò a parlare: "All'inizio sareste dovuti morire tutti. Sapete cosa vi ha permesso di sopravvivere finora?"


"Sì." Rispose Aster. Dopo che la Divina Regione Settentrionale aveva lanciato la sua invasione, i regni dell'Eternità, degli Dei Lunari e del Monarca del Brahma erano stati colpiti da calamità infernali e solo loro, il più debole dei quattro regni sovrani e anche il più odiato da Yun Che, era sfuggito a questa tragedia... Solo dopo che avevano visto come Qianye Fantian aveva portato tutti i Re del brahma ad implorare pietà di fronte a Yun Che avevano capito che Caizhi era intervenuta per salvarli, non per distruggerli.


Il motivo più grande per cui venivano odiati era diventato la loro salvezza. Era questo che aveva portato Aster a fare questa decisione.


Anche se fossero davvero morti qui, non si sarebbe opposta.


"Spero che non vi dimentichiate mai perché vi sto risparmiando oggi. È anche la persona a cui dovreste dedicare la vita d'ora in avanti... Avete capito?!"


Nonostante la concessione, Aster non mostrò entusiasmo, né gioia. Invece si prostrò di fronte a Yun Che e disse: "Ringrazio il Sovrano dei Diavoli per averci accontentato."


"Regina Diabolica." Disse Yun Che: "Scegli qualcuno di adatto a governare il regno degli Dei Stellari."


"Non c'è bisogno." Rispose Chi Wuyao scuotendo la testa: "Aspetta che ritorni. È la sola adatta ad essere la maestra degli Dei Stellari."


"..." Yun Che alzò la testa e spostò lo sguardo in lontananza. Ripensò al suo ultimo incontro con Caizhi.


<em>'Caizhi, dove sei ora? Perché non sei disposta a vedermi, anche se chiaramente sei tornata nella Divina Regione Orientale?'</em>


<em>
</em><em>Non mi hai ancora perdonato...</em>


Non obiettò alle parole di Chi Wuyao e si girò. Dopodiché disse con tono profondo: "Tianxiao, i preparativi sono stati completati?"


Yan Tianxiao si fece avanti e si inchinò dicendo: "Li abbiamo completati molto tempo fa."


"Andiamo." Yun Che spostò lo sguardo verso sud mentre dava quell'ordine semplice, deciso ma improvviso.


"Sì!" Rispose con uguale fermezza Yan Tianxiao. Una violenta luce nera brillò nei suoi occhi. Il suo sangue iniziò perfino a ribollire.


Una mano si sporse per afferare il polso di Yun Che. La voce di Chi Wuyao risuonò dolcemente nelle sue orecchie: "So che non posso fermarti, ma devi tornare sano e salvo, hai capito?"


"Naturalmente." Disse Yun Che. "Long Bai e Zhou Xuzi sono ancora vivi, come posso morire?!"


Un'arca misteriosa nera come la pece discese dal cielo. Mentre Yun Che si girava, scomparì di fronte a loro e riapparì all'interno del mezzo. Yan Uno, Due e Tre lo seguirono velocemente. Con gli antenati presenti, Yun Che sarebbe potuto andare ovunque volesse in questo universo.


Non avvertì Shui Meiyun, né Qianye Ying'er della sua partenza. L'arca misteriosa iniziò a sfrecciare velocemente verso sud, nella Divina Regione Meridionale che non aveva mai visitato prima.


Chi Wuyao lo salutò con sicurezza: "Mu Xuanyin, ora che l'ho monopolizzato per così tanto tempo, finalmente è il tuo turno di stare al suo fianco. Perché dovrei preoccuparmi di mandarlo in un posto in cui sei già andata?"


"È partito?" Qianye Ying'er apparì all'improvviso accanto a lei fissando verso la direzione in cui Yun Che era partito con fare accigliato... Le sue labbra stavano fremendo, ma non lo inseguì.


"Mhmm." Chi Wuyao annuì. "Non mi ha permesso di accompagnarlo. Forse si vendicherà sul Mare Meridionale prima di quanto pensassimo."


"..."


Dopo un lungo periodo di silenzio, Qianye Ying'er partì all'improvviso.


"Dove stai andando?" Chiese Chi Wuyao.


"Torno nel regno del Monarca del Brahma." Rispose con fare assente Qianye Ying'er, accompagnata da Qianye Wugu e Qianye Bingzhu.
                                


                                



