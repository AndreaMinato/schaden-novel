---
weight: 17780
title: Capitolo 1778 – Diavolo Folle (1)
pubDate: 2025-03-10T08:57:10.501Z
tags:
    - atg
---


Capitolo regolare, 0 in coda, 0/10 donazione
-Alstor


Ogni essere vivente aveva una debolezza. Nel caso del Dio Drago Cinereo, per il quale la cosa più preziosa al mondo era il suo orgoglio di membro del Regno del Drago, le brevi minacce di Qianye Ying’er erano state una tortura peggiore di tutto ciò che i tre Antenati Yama gli avevano fatto.


Yun Che si voltò lentamente verso di lui e disse, con un tono pieno di disprezzo: “Cosa? Adesso cerchi di darmi degli ordini, drago insignificante? Se vuoi che io sia così generoso da donarti la morte, dovrai implorarmi.”


“…” sul volto del Dio Drago Cinereo si fecero strada lentamente dei tagli rosso sangue.


Da quando era diventato un Dio Drago, non aveva mai implorato né fatto richieste a nessuno eccetto l’Imperatore del Drago in persona. Perché, a parte lui, nessuno al mondo era degno di ricevere una sua supplica.


Tuttavia, ogni singola parola pronunciata da Qianye Ying’er l’aveva fatto sprofondare in un incubo infernale. Nessuno avrebbe mai osato fare una cosa simile! E nessuno sarebbe stato in grado di farlo! Un gesto del genere avrebbe fatto infuriare il Regno del Drago, era un crimine contro la Legge dei Cieli e contro la morale dei mortali, sarebbe stato condannato dal mondo intero.


Eppure, Yun Che l’avrebbe fatto!


Bastava dare un’occhiata alle terribili condizioni della Regione Orientale per averne la certezza! Tutto ciò che aveva fatto quel giorno lo provava! Provava che non aveva neppure un briciolo del decoro o della dignità autorevole di un Imperatore Divino, sebbene avesse raggiunto il loro livello. Era chiaro che ormai fosse completamente folle!


Il Dio Drago Cinereo provava sia terrore, sia rimpianto. Rimpiangeva davvero… rimpiangeva davvero di aver provocato un simile pazzo!


Quando la determinazione di una persona crolla, il suo corpo la segue rapidamente, e in quel momento il Dio Drago Cinereo comprese davvero cosa significasse “preferire la morte piuttosto che sopravvivere”.


“Imploro…” la sua bocca tremava, e dovette aprirla e chiuderla più di dieci volte prima di riuscire a mormorare delle parole che nessuno Dio Drago aveva mai pronunciato in quell’era: “Imploro il Sovrano dei Diavoli… di donarmi la morte…”


Quelle erano state le parole più difficili da pronunciare di tutta la sua vita, e quelle che lo avevano fatto soffrire di più in assoluto.


Tuttavia, quell’istante di terribile umiliazione e vergogna lasciò il posto a un profondo sollievo. Si sentì come se persino il dolore fisico che stava provando fosse diventato molto meno intenso, e i suoi occhi passarono lentamente dallo scarlatto a un grigio spento.


Tutti i presenti rimasero violentemente scioccati da quella scena.


Nonostante questo, Yun Che non derise lo sconfitto e disperato Dio Drago Cinereo. Era completamente impassibile, come se tutto ciò che era appena successo non fosse degno di nota. Continuò a osservare il Dio Drago Cinereo, poi rispose con un tono freddo e indifferente: “Rispondi a un’ultima domanda. Chi è… il vero sciocco, qui?”


“…” Sulle labbra del Dio Drago Cinereo comparve un sorriso carico di ridicolo, nel mezzo di quel silenzio terrificante… Ed era rivolto a sé stesso. Dopodiché, cominciò a ridere con la gola secca e rispose: “He… Hehe… Io… sono io lo sciocco… He… Hehe…”


Il Dio Drago Cinereo era sempre stato arrogante e orgoglioso, anche di fronte agli Imperatori Divini degli altri Reami Sovrani.


Anche davanti a Yun Che, era rimasto arrogante, sprezzante e con un atteggiamento di superiorità… perché era un Dio Drago!


Ma, di conseguenza, aveva pagato un prezzo che non avrebbe mai immaginato.


Esatto, era stato uno sciocco. Giunti a quel punto, era impossibile che se ne andasse da lì vivo. Certo, la sua morte avrebbe fatto divampare la giusta ira del Regno del Drago… ma, senza alcun dubbio, sarebbe anche diventata la più grande vergogna degli Dei Draghi, del suo intero Regno.


“Ottimo.” Mormorò Yun Che, poi gli diede le spalle e fece distrattamente un cenno con una mano: “Uccidetelo.”


“Obbediamo!” gridarono all’unisono i tre Antenati Yama. Poi, la loro Oscurità Yama eruppe violentemente, avvolgendo l’intera vasta Capitale del Mare Meridionale.


Tuttavia, in realtà non era necessario che usassero così tanta forza. Perché il Dio Drago Cinereo aveva abbassato tutte le difese aveva già pronunciato le sue ultime parole. Aveva persino ritratto completamente la sua aura draconica… perché ormai, voleva solo morire il prima possibile.


Bang!


In un solo istante, il corpo del Dio Drago Cinereo… il fisico divino di un Dio Drago, che tutti riconoscevano come il materiale più resistente al mondo, esplose in decine di pezzi a causa del violento potere dei tre Antenati Yama, come se appartenesse a un semplice drago mortale dei piani d’esistenza inferiori. Una gigantesca cascata di sangue nerastro piovve su tutta la capitale.


Quella scena pietrificò tutti coloro che la videro, che rimasero con lo sguardo fisso verso il punto in cui, fino a pochi istanti prima, c’era il Dio Drago Cinereo. Tutti osservarono la pioggia di sangue, sconvolti.


I quattro Imperatori Divini della Regione Meridionale non avevano mai visto un Dio Drago morire in un modo così orribile. Anzi, a essere sinceri, neppure i loro grandi Antenati, i primi Imperatori Divini della Regione Meridionale, avevano mai visto qualcosa del genere.


Tuttavia, a rimanere più calmo di tutti fu proprio colui che aveva orchestrato quello spettacolo macabro e terrificante, Yun Che. Tornò distrattamente alla sua sedia, e disse languidamente: “Spero di non aver rovinato il clima di festa, occupandomi di questa faccenda personale. Le mie azioni imprudenti hanno danneggiato questo palazzo, e spero che lei sia così generoso da perdonarmi, Imperatore del Mare Meridionale.”


Le parole tranquille e distratte di Yun Che davano l’impressione che avesse solamente schiacciato una formica fastidiosa.


“…” Qianye Ying’er lo fissò. Anche se rimase in silenzio, cominciò a ragionare attentamente e rapidamente.


Aveva più o meno già intuito perché Yun Che avesse accettato l’invito a quella cerimonia. Tuttavia, non si aspettava che si sarebbe spinto a tanto.


Per di più, sapeva bene che non aveva ucciso il Dio Drago Cinereo perché l’aveva offeso… anche se l’avesse trattato con lo stesso rispetto di un nipote di fronte al nonno, Yun Che avrebbe comunque trovato un pretesto per ucciderlo immediatamente.


Le gocce di sangue stavano ancora cadendo dal cielo, e tutti stavano tremando violentemente fin nel profondo della propria anima. Il Dio Drago Cinereo… uno degli Dei Draghi, individui alla pari degli Imperatori Divini, era morto così come se niente fosse!?


Non c’era stata una feroce e violenta battaglia all’ultimo sangue. Non aveva neppure potuto opporre molta resistenza. Era semplicemente morto così velocemente… e in modo così umiliante.


Fissarono con gli occhi spalancati il cadavere ridotto in pezzi del Dio Drago Cinereo, e in ogni briciolo della loro anima tremante rimase impressa la terrificante immagine di Yun Che, avvolto da un’Oscurità sconfinata.


Quindi… quello era il Sovrano dei Diavoli della Regione Settentrionale! Colui che aveva fatto precipitare l’intera Regione Orientale nella disperazione in meno di un mese!


Quello era… Yun Che della Regione Orientale, quel ragazzino fin troppo ingenuo e generoso?


Ciò che era appena successo avrebbe ovviamente scosso l’intero Regno degli Dei. Tuttavia, Yun Che aveva anche appena contratto un debito di sangue con il Regno del Drago, che non sarebbe mai stato dimenticato. La Regione Occidentale, che fino a quel momento era rimasta in disparte a osservare, sicuramente avrebbe ben presto dichiarato guerra alla Regione Settentrionale.


In quanto Sovrano dei Diavoli, era ovvio che Yun Che lo sapesse perfettamente. Eppure, non aveva mostrato esitazione né timore al momento di uccidere il Dio Drago Cinereo.


L’Imperatore del Mare Meridionale si voltò lentamente verso di lui, con un leggero sorriso: “Ho appena detto che un vero uomo deve sempre ripagare i propri debiti e vendicare i torti che subisce, e ciò che ha appena fatto è considerabile una vendetta perfetta, Sovrano dei Diavoli! Mi sento costretto ad ammettere che la rispetto.”


“Mi rispetta?” replicò con indifferenza Yun Che: “Conosce davvero questa parola, grande Imperatore del Mare Meridionale? Che sorpresa.”


L’Imperatore del Mare Meridionale non si degnò di rispondere a Yun Che. Improvvisamente, fece scattare in avanti un braccio, avvolto da una manica dorata, e comparve un vortice di Energia Misteriosa che fece scomparire all’istante tutte le macerie nella sala.


Poi, scomparve e riapparve seduto sul proprio trono. Gli altri Imperatori Divini e gli Dei del Mare avevano espressioni tese e scioccate, eppure Nan Wansheng aveva ancora sulle labbra lo stesso piccolo sorriso: “Dato che si è occupato della sua faccenda personale con il Dio Drago Cinereo, Sovrano dei Diavoli, è ora di concentrarci tutti sul grande evento di oggi. Quindi, onorevoli ospiti, chiedo a tutti voi di tornare a sedervi e…”


Bang!


Si sentì un’esplosione ovattata, prima ancora che l’Imperatore del Mare Meridionale finisse di parlare. Poi, una bizzarra luce grigiastra illuminò la stanza, accompagnata da una densa e sconfinata aura draconica.


Yan Due sollevò lentamente una delle sue mani spettrali, nella quale teneva un Nucleo di Drago.


Il Dio Drago Cinereo era stato schiacciato dal potere dell’anima del vero Dio Drago. Poi, era stato completamente immobilizzato dai cinque Antenati e, di conseguenza, non aveva potuto neppure opporre resistenza. Così, il suo Nucleo di Drago era rimato intatto. Era in condizioni perfette.


Quello era il Nucleo di un Dio Drago!


Un tesoro senza pari, che nessuno di quegli Imperatori Divini aveva mai visto prima!


Perché ogni singolo Dio Drago nella storia del Regno del Drago era morto per la vecchiaia, e i Nuclei dei Draghi si dissipavano naturalmente con l’anzianità. Nessuno era mai riuscito a uccidere un Dio Drago.


E anche se qualcuno avesse avuto il coraggio e la forza per farlo, considerato il loro immenso orgoglio, sicuramente gli Dei Draghi avrebbero distrutto il loro Nucleo prima di morire. Non avrebbero mai permesso che la loro forza finisse nelle mani di altri.


Per sua sfortuna, l'Energia Misteriosa del Dio Drago Cinereo era stata completamente bloccata dai cinque Anziani. Per lui sarebbe stato semplicemente impossibile il suo Nucleo.


Quindi, Yan Due stava stringendo fra le dita il primo e unico Nucleo di Dio Drago nella storia del Regno degli Dei… e per di più, era perfettamente intatto. La sua aura era così intensa che persino l’Imperatore del Mare Meridionale non poté fare a meno di fermarsi e osservarlo.


Yan Due scomparve nel nulla, e ricomparve di fronte a Yun Che. Si inchinò e gli porse con rispetto il Nucleo: “Padrone, cosa dobbiamo fare di questo tesoro?”


Yun Che distese una mano, e il Nucleo del Dio Drago Cinereo fluttuò delicatamente fra le sue dita.


Sotto l’effetto dell’invisibile aura del Drago Primordiale Azzurro, l’energia senza padrone del Nucleo divenne estremamente docile e delicata. Non oppose alcuna resistenza.


Yun Che usò la sua percezione spirituale per esaminare il Nucleo, dal diametro di circa venti centimetri. Non appena lo esaminò, si sentì come se fosse entrato in un mondo sconfinato. L’aura draconica all’interno del Nucleo era così vasta da sembrare senza fine.


Qianye Ying’er lanciò un’occhiata a Yun Che. Dopo aver notato il suo sguardo, capì subito cosa avesse intenzione di fare con quel Nucleo. Tuttavia, davvero Yun Che possedeva già un controllo sul “Nulla” tale da permettergli di assorbire e raffinare l’energia del Nucleo di un Dio Drago?


Yun Che mise il Nucleo del Dio Drago Cinereo nella Perla del Veleno Celeste con uno scatto delle dita, facendo spalancare gli occhi a tutti. Era come se si fossero appena svegliati da un sonno, e milioni di alpaca stessero galoppando nel loro cuore.


Si poteva ottenere un Nucleo di Dio Drago solo uccidendo un Dio Drago… quell’oggetto non avrebbe dovuto neppure esistere!


Yun Che fece un cenno con una mano, poi disse con indifferenza: “Pulite la sala dal cadavere, mi dà fastidio vederlo.”


Yan Due scattò immediatamente in azione. Facendo scorrere i suoi artigli sul corpo ridotto in pezzi del Dio Drago Cinereo, lo risucchiò all’istante in una sfera di luce nera. Poi, chiuse la mano, facendo restringere quel bagliore nero, che si condensò lentamente in un cristallo spaziale scuro come la notte, lungo un paio di centimetri.


Sulle labbra di Yun Che comparve improvvisamente uno strano sorriso, quando prese il cristallo nero che conteneva il cadavere del Dio Drago Cinereo. Si voltò leggermente, verso il giovane seduto accanto all’Imperatore del Mare Meridionale.


In quanto Principe Ereditario del Mare Meridionale, ovviamente lo spirito e la mente di Nan Qianqiu erano stati temprati fin da quando era giovane. Non era certo una persona comune.


Tuttavia, ciò che era appena successo aveva scioccato terribilmente persino gli Imperatori Divini, quindi come poteva lui, un Principe Ereditario il cui titolo non era ancora ufficiale, essere in condizioni migliori?


Quando realizzò che lo sguardo penetrante di Yun Che era puntato su di lui, Nan Qianqiu, che fino ad allora non si era inchinato né lasciato intimidire da nessuno, che era rimasto per tutto il tempo elegante e composto, sentì tutti i suoi muscoli irrigidirsi.


Si sentì come se ogni cellula del suo corpo si fosse fermata, e le mani che aveva involontariamente stretto a pugno cominciarono a tremare. Non riuscì a controllarsi, per quanto ci provasse. Mentre Yun Che osservava Nan Qianqiu, sulle sue labbra comparve l’accenno di un sorriso, e disse languidamente: “Poco fa ho detto che avrei regalato al nuovo Principe Ereditario del Mare Meridionale un dono grandioso.”


Sollevò lentamente una mano, stringendo fra il pollice e l’indice il cristallo nero che conteneva il cadavere del Dio Drago Cinereo: “La carne, il sangue, i tendini e le ossa di un Dio Drago. Ognuno di questi è un tesoro così prezioso che neppure il tuo Onorevole Padre sognerebbe di ottenerlo.”


“Principe Ereditario del Mare Meridionale, hai il coraggio di accettare questo grande dono?”


“…” Nan Qianqiu fissò Yun Che, con lo sguardo perso nel vuoto, e un brivido corse lungo la sua schiena. Gli venne la pelle d’oca, e non seppe come rispondere.


Aveva appena assistito coi propri occhi alla miserabile morte del Dio Drago Cinereo, dunque, sebbene fosse il Principe Ereditario del Mare Meridionale, provò un terrore indescrivibile quando ricambiò lo sguardo di Yun Che. Era una paura che non aveva mai provato prima.


Si sentiva come se Yun Che stringesse fra le proprie diaboliche mani la sua stessa vita. Una vita che avrebbe potuto strappare distrattamente per capriccio, che avrebbe potuto stroncare non appena l’avesse infastidito.


Tutti rimasero stupiti dal gesto di Yun Che… aveva davvero preso il cadavere del Dio Drago Cinereo per offrirlo al Principe Ereditario del Mare Meridionale come dono di congratulazioni!? Era per questo che prima aveva detto al Dio Drago Cinereo “Temo che lei non sarà più qui quando lo consegnerò”?


Un attimo, possibile che quando l’aveva detto avesse già deciso… anzi, possibile che si fosse presentato alla cerimonia con l’intenzione di uccidere qualsiasi Dio Drago la Regione Occidentale avesse mandato!? Quando lo realizzarono, tutti rabbrividirono.


Ormai, anche il più stupido fra loro aveva capito che Yun Che non era affatto venuto per il motivo che avevano creduto all’inizio. Anzi, le sue intenzioni forse erano l’esatto opposto di quanto si aspettassero.


“Hahahaha!”


In quell’istante, una risata fragorosa riecheggiò per la sala come un’antica campana. Nan Qianqiu rimase così scioccato da quella risata che quasi spiccò un balzo all’indietro. L’Imperatore del Mare Meridionale smise di ridere, e disse in tono chiaro e radioso: “Anche se sei ancora giovane, sei il mio Principe Ereditario, non c’è niente al mondo di cui tu debba avere paura! Quindi, perché non dovresti avere il coraggio di accettare questo grande dono?”


“Qianqiu, il sangue e le ossa di questo Dio Drago sono davvero un tesoro che neppure io, tuo padre, sognerei mai di ottenere. Dovresti ringraziare come si deve il Sovrano dei Diavoli, per averti fatto un dono così prezioso.”


Nan Qianqiu si calmò e recuperò la sua determinazione. Sapeva che, mostrandosi spaventato e scioccato, aveva deluso terribilmente suo padre.


Si morse con forza la punta della lingua, e il suo sguardo tornò concentrato. Poi, guardò Yun Che dritto negli occhi e cominciò a camminare verso di lui. Distese una mano, e prese il cristallo dalla mano di Yun Che… continuò a guardare Yun Che negli occhi, per tutto il tempo, senza mai tentennare


“Grazie per questo dono straordinario, Sovrano dei Diavoli. Le prometto che userò bene i resti del Dio Drago Cinereo.” Disse con un tono inflessibile e risoluto, facendo un piccolo inchino verso Yun Che.


“Ottimo.” Yun Che gli lanciò un’occhiata, poi annuì piano con il capo. Sembrava un anziano che stesse osservando con approvazione proprio nipote… anche se Nan Qianqiu, in realtà, era molto più vecchio del vero nonno di Yun Che.”


“Sei davvero degno di essere nominato Principe Ereditario dell’Imperatore del Mare Meridionale. Non solo hai un portamento impeccabile, ma anche la tua forza d’animo è straordinaria. Come minimo, sei molto più gradevole di quel drago insignificante.” Disse cortesemente Yun Che: “E, dato che hai accettato il mio generoso dono, per te non dovrebbe essere un problema rispondere a qualche mia domanda, giusto?”


                                
                        

