---
weight: 178
title: Capitolo 178 – Drago Primordiale Azzurro (1)
pubDate: 2025-01-28T19:30:26.248Z
tags:
    - atg
---


Dopo aver ucciso il Drago del Fiume maschio, il piccolo volto di Jasmine sbiancò. Diede un'occhiata dietro di sé verso Yun Che; il suo abito rosso svolazzò e si trasformò in un raggio di luce rossa tornando nella Perla del Veleno Celeste.


Yun Che, quando vide che il Drago del Fiume era morto, si sentì molto sollevato. Continuando a correre, chiese a alta voce e con tono preoccupato: “Jasmine, stai bene?”


Un bel po' dopo, finalmente Jasmine rispose con una voce carica di odio: “Umpf! Probabilmente ti dovevo un favore in una vita passata!”


La sua voce era chiaramente molto debole, ma non tremava. Ciò rincuorò Yun Che, che rispose tentando di scusarsi: “Ti ho fatto del male, di nuovo.”


“... non c'è bisogno di dire cose senza senso. Se vuoi salvare quella donna, dovrai fare un po' più in fretta. Non posso garantirti che le tossine del Drago del Fiume non l'abbiano avvelenata. Inoltre per i prossimi tre mesi scordati di farmi intervenire ancora.”


Detto questo, Jasmine rimase in silenzio. Lì, all'interno della Perla del Veleno Celeste, cominciò a combattere il veleno che ancora una volta aveva ricominciato a bruciare dentro di lei. Anche se la sua anima non era ferita gravemente come quando aveva ucciso il Drago Fiamma, non poteva neppure affermare di sentirsi bene.


Quell'incredibile battaglia che aveva visto due Draghi dei Fiumi al picco dello Stadio del Cielo Misterioso affrontare un'esperta a un passo dall'Stadio Imperatore Misterioso aveva causato un grande calamità in quella regione. La terra stessa ora era sprofondata di circa tre piedi, e non era sopravvissuto neppure un filo d'erba. Dopo aver finalmente raggiunto il luogo dello scontro, Yun Che individuò subito la Piccola Fata. Era stesa per terra, in silenzio, come un fiore di loto appoggiato sulla sabbia gialla.


“Piccola Fata!”


Il cuore di Yun Che sobbalzò. Si avvicinò correndo frettolosamente, e quando giunse accanto a lei si fermò, stupefatto.


I suoi vestiti ora erano così lacerati da non poter essere usati, ma il velo che le aveva sempre coperto il viso non aveva subito danni, protetto da un lieve strato di ghiaccio rimasto integro. A un certo punto, però, senza che Yun Che se ne rendesse conto il velo era scivolato di lato, permettendogli di vedere completamente quel volto bianco come la neve.


Era esattamente come Yun Che aveva immaginato. Era un viso meraviglioso, semplicemente splendido. I suoi lineamenti erano straordinariamente raffinati. Le sue sopracciglia erano chiare e slanciate, la sua pelle sembrava una perla e, anche se le sue labbra erano ormai bianche come due fogli di carta non aveva perso la sua fredda e arrogante nobiltà, impressa fin nel profondo delle ossa. Quel carattere distaccato sembrava farle trascendere la polvere del mondo terreno e far sì che chiunque la vedesse non trovasse il coraggio di pensare di profanarla, ma soltanto che si vergognasse della propria inferiorità.


Lo stato di trance di Yun Che durò solo per un istante, poi si abbassò rapidamente e allungò una mano, appoggiandola al collo di neve della Piccola Fata. Non appena la sfiorò, il suo dito tremò leggermente perché la sua temperatura era tremendamente bassa, come se si fosse appena immersa in una vasca di acqua ghiacciata.


“Non mi... toccare...” la Piccola Fata, avvertendo che Yun Che le stava toccando il collo, tentò di opporsi con le sue deboli forze. La sua voce era sofferente e quasi inudibile, ma incredibilmente decisa. Anche se era gravemente ferita e sul punto di morire, impedire agli uomini di toccarla era un'abitudine che aveva da molto tempo e la sua reazione era stata quasi istintiva. Sul suo pallido volto, quella freddezza che sembrava mantenerla a centinaia di chilometri di distanza da chiunque altro non era svanita. 


“Va bene, non ti toccherò... non ti toccherò.” Yun Che ritrasse velocemente la mano, ma il suo cuore si fermò.


In quell'istante, quando l'aveva esaminata, aveva iniziato a cedere al panico. Le parole di Jasmine non erano un'esagerazione... no, anzi, la situazione era ancora più disperata di come l'aveva descritta. Le Vene Misteriose della Piccola Fata erano state completamente distrutte. Erano ridotte in frantumi, come dei pezzi di ghiaccio spezzato. Il danno era così grave da essere persino peggiore di quello che Yun Che aveva avuto in passato. Non c'era semplicemente nessun modo per guarirle. Se avesse dovuto insistere per trovare una cura, l'unica opzione sarebbe stata che lei facesse ciò che aveva fatto anche lui; ricostruire daccapo delle nuove Vene Misteriose. Ma una cosa come quella... Yun Che era stata la prima persona nella storia del continente del Cielo Misterioso a riuscirci. Quel genere di impresa era qualcosa su cui si poteva sperare, ma non si poteva avere nessuna certezza. Inoltre, anche se davvero avesse avuto l'occasione di ricostruire le sue Vene Misteriose, avrebbe anche dovuto di nuovo coltivare dal principio la sua Energia Misteriosa, partendo dallo stadio Elementare Misterioso.


Non aveva soltanto perso le Vene Misteriose, ma anche i suoi meridiani erano completamente distrutti. Ormai, eccetto la possibilità di mantenere coscienza, la Piccola Fata era completamente menomata e paralizzata. Esclusi il braccio destro e la mano destra, dove si erano rotti solo metà dei meridiani e che quindi riusciva a muovere un po', ogni altra parte del suo corpo sarebbe rimasta per sempre immobile.


Trasformare un Drago del Fiume al picco dello Stadio del Cielo Misterioso in un blocco di ghiaccio senza vita doveva richiedere un potere terrificante. Ma anche il prezzo da pagare per poter usare quel potere era terribilmente crudele.


Di fronte a delle ferite del genere persino Yun Che, che spesso sosteneva di essere un dottore geniale, provò soltanto un profondo senso di impotenza. Era sicuro di poterla mantenere in vita, ma non c'era modo di riparare le sue Vene Misteriose, figurarsi ridarle la forza misteriosa perduta.


Inoltre, Yun Che percepiva anche un'aura densa e mortale provenire dalla Piccola Fata.


“Dimenticala. Non riuscirà a sopravvivere.” disse Jasmine, fredda.


“No! Vivrà. Sono qui, non lascerò che muoia!” Yun Che strinse i denti. Incrociò le mani e le pose a qualche centimetro dal petto della Piccola Fata, usando la sua Energia Misteriosa per proteggere disperatamente le vene del suo cuore.


“Umpf. Non devi mentire a te stesso. Non riesci a percepire che desidera morire? Trasformarsi di colpo da un'esperta orgogliosa in grado di far tremare il mondo, quasi all'Stadio Imperatore Misterioso, in una paralitica che non può neppure alzarsi in piedi da sola... se fossi in lei, nemmeno ion vorrei andare avanti a vivere. Anche se tu potessi salvarla, in futuro potrà soltanto rimanere sdraiata a letto. Per lei, sarebbe a migliaia di volte più doloroso di una morte rapida. Se la salverai sarà come torturarla. Inoltre, anche se fossi un medico cento volte migliore, non potresti riuscire a far sopravvivere una persona che desidera morire!”


Le parole di Jasmine furono come un secchio d'acqua gelida. Yun Che si irrigidì di colpo, e rimase immobile. Dopo un interminabile secondo, abbassò lo sguardo. Guardò il viso ormai privo di sangue della Piccola Fata e sussurrò in tono cupo: “Le parole della Maestra sono corrette. Tutte le migliaia di enti del mondo si sostengono o sottomettono a vicenda. La vita e la morte sono un ciclo, anche il karma e il destino sono ciclici, eterni e senza fine. Tutto ha un opposto e un contrario; ogni malattia esistente al mondo può anche essere curata. In questo mondo, non ci sono mali incurabili; e se ci sono, è solo perché non abbiamo ancora trovato la cura. Le Vene Misteriose possono essere distrutte, quindi sicuramente ci deve esserci un modo per ricomporle... deve esserci! Deve esserci!”


Ciò che preoccupava maggiormente Yun Che non erano le ferite della Piccola Fata, ma il suo desiderio di morire. Jasmine aveva detto il vero; se nel suo cuore era già morta e voleva rinunciare alla vita, neppure il Maestro di Yun Che avrebbe potuto salvarla, se fosse stato ancora vivo, nemmeno lui non avrebbe potuto fare nulla. Pensandoci, non riuscì più a rispettare il distacco della Piccola Fata dagli uomini. La afferrò per le spalle, poi gridò con forza: “Piccola Fata, ascoltami... ascoltami! Finché sarò qui, non morirai. Non importa quanto siano gravi le tue ferite, non morirai. In quanto ai tuoi meridiani spezzati, dammi tre anni. Riuscirò di sicuro a guarirli. Le tue Vene Misteriose... deve per forza esistere un metodo per ricostruire anche quelle. Apri gli occhi e guardami. Non morire... non lasciarti morire!”


La Piccola Fata aveva chiuso gli occhi. Soltanto le sue labbra si mossero debolmente, emettendo una flebile voce: “Vene Misteriose distrutte... non c'è speranza... non è colpa tua, puoi... puoi... andartene...”


Persino la sua voce conteneva il desiderio di morire. Le sue parole, “non è colpa tua”, non lasciavano trasparire nessun rancore, e nemmeno una traccia di altre emozioni. Non contenevano neppure tristezza, né la volontà di non arrendersi. Nel suo cuore era già morta per davvero.


“Non serve cercare di convincerla. Anche se davvero riuscissi a ricostruire le sue Vene Misteriose così bene da renderle di nuovo intere e senza ferite, desidererebbe lo stesso morire e non ti ascolterebbe” disse Jasmine, senza alcuna pietà: “Decine di anni di aspri allenamenti, rovinate in una sola mattina. Non potresti mai capire cosa si prova a essere a un passo dall'Stadio Imperatore Misterioso e da un momento all'altro diventare un disabile. Non capisci quanto la differenza sia insopportabile. Umpf, dimenticati di lei; immaginiamo che si tratti di te... se tu perdessi tutta la forza che hai ottenuto nell'ultimo anno, se perdessi tutte le tue Divine Art, non proveresti forse disperazione? E lei, ha passato decine di anni a allenarsi duramente, per riuscire a giungere a un passo dall'Stadio Imperatore Misterioso!”


“No! Non mi dispererei!” lo sguardo di Yun Che era risoluto: “Non importa cosa io perda, finché non perderò la vita, finché respirerò, ci sarà la speranza di riavere tutto. La vita è la speranza più grande di tutte. Se sei vivo, tutto è possibile!”


“A... woo...”


In lontananza si sentirono i distanti ruggiti delle Bestie Misteriose. Inoltre, quei versi sparpagliati si facevano sempre più vicini. Evidentemente dopo che la feroce battaglia era finita e dopo che le auree dei due draghi erano svanite, alcune delle Bestie Misteriose più intelligenti avevano capito che qualcosa non andava, e si stavano recando sul posto per indagare. Yun Che non poteva affrontare quelle Bestie Misteriose, che vivevano nel cuore della Terra Desolata.


Yun Che si guardò intorno in tutte le direzioni, poi all'improvviso si accorse che a nord, a meno d cinquecento metri di distanza, c'era una piccola montagna solitaria. Ai piedi della montagna c'era l'entrata di una caverna nera come la pece. Il motivo per cui quella montagna era separata dalle altre era che durante la loro battaglia, i due Draghi dei Fiumi e la Piccola Fata avevano spianato l'area circostante, risparmiando soltanto quella. Per qualche motivo sconosciuto, era ancora lì e non sembrava nemmeno essere stata danneggiata.


Se fossero stati scoperti da una Bestie Misteriose, Yun Che sarebbe morto in quel luogo, per non parlare della Piccola Fata. Immediatamente, prese tra le braccia la gelida e delicata Piccola Fata, poi corse verso la montagna urlando: “Piccola Fata, so che il tuo corpo è immacolato e non è mai stato toccato da nessuno, e anche che disprezzi gli uomini. Ma ora devo tenerti in braccio... se vuoi punirmi, se vuoi uccidermi, allora dovrai sopravvivere! Se solo osi morire proprio ora, io... io... io ti strapperò via tutti i tuoi vestiti!”


La Piccola Fata non aveva mai sentito una minaccia così sfacciata in vita sua. Avvertì che Yun Che la stava stringendo con forza e le sue ciglia tremarono debolmente. Una traccia di rabbia e di vergogna cominciò a sorgerle nel cuore, dove prima c'era solo il desiderio di morire. Anche qualcos'altro stava nascendo dentro di lei; qualcosa di indescrivibile. Ma poi, tutto questo fu soffocato dal desiderio della morte...


Yun Che corse di fretta ma anche con attenzione fino all'ingresso della grotta. Per tutto il tempo, aveva continuamente immesso la sua Energia Misteriosa nella Piccola Fata, proteggendo i suoi organi vitali.


Quella caverna era ancora più buia di quanto si aspettasse, ma non era fredda. Yun Che entrò e continuò a avanzare, fin nella parte più profonda della grotta, poi appoggiò delicatamente a terra la Piccola Fata.


Quel luogo era estremamente oscuro e silenzioso. Non si sentiva neppure il rumore del vento. Avvertendo la flebile e consumata forza vitale della Piccola Fata, Yun Che si sentì molto in colpa: “Mi dispiace. Se non avessi voluto cercare di proteggermi, se non ti avessi chiesto di inseguire quel Falco Tempesta Feroce, non avresti mai dovuto subire tutto questo... se avessi saputo come sarebbero andate le cose, non avrei preso le stesse decisioni. Come potrebbero le mie avventure essere più importanti della tua vita...”


Inizialmente, quando Yun Che aveva chiesto alla Piccola Fata di proteggerlo per tre mesi, non avrebbe mai immaginato che in quel periodo di tempo sarebbe davvero stato attaccato da due Draghi dei Fiumi al picco dello Stadio del Cielo Misterioso. Quella Piccola Fata, così forte da poter essere ritenuta tra le dieci persone più potenti del Impero Ventoblu, aveva mantenuto la parola. Dopo essere stata via per due mesi, era tornata e lo aveva seguito dalla Città Imperiale Ventoblu fino alla Terra Desolata, senza mai allontanarsi e difendendolo sempre. E ora... era come se avesse dovuto pagare col prezzo più alto in assoluto.


Yun Che non aveva mai voluto essere in debito con nessuno. Originariamente, la protezione offerta dalla Piccola Fata doveva essere solo un tipo di “scambio”, quindi non l'aveva mai fatto sentire in colpa. Ma dopo quello che era successo quel giorno, come poteva continuare a vederla così?


Yun Che distese una mano, controllando di nuovo il battito cardiaco della Piccola Fata. Avvertì che la temperatura del suo corpo non si era abbassata; anzi, era leggermente aumentata. Dopo essere rimasto confuso per qualche secondo, capì; il motivo per cui poco prima era così fredda era l'attributo della forza misteriosa in cui si addestrava. Ora che le sue Vene Misteriose erano a pezzi, la sua Energia Misteriosa del Ghiaccio si era completamente dispersa e la sua temperatura corporea stava ritornando a quella di una persona normale...


Quando ci pensò, Yun Che si alzò subito in piedi. Nell'aria tra lui e la Piccola Fata si formò dal nulla una sfera di Fiamme della Fenice, che riscaldò l'oscura caverna.


In quel momento, improvvisamente, da sopra di lui giunse lentamente una voce antica.


“Il Fuoco della Fenice... allora è vero. A quanto pare, non mi sbagliavo; nelle tue vene scorre davvero qualche goccia del sangue della Fenice.”


Quella voce fece balzare in aria Yun Che alla velocità di un fulmine: “Chi... chi ha parlato!!”
                                



