---
weight: 17820
title: Capitolo 1782 – Luce Divina da Incubo
pubDate: 2025-03-10T08:57:10.502Z
tags:
    - atg
---


Capitolo regolare,
0 in coda, 0/10 donazione
-Schadenfreude


Le parole di Qianye Ying'er non riuscirono a destare l'ira dell'Imperatore del Mare Meridionale, che sollevò la testa e disse con tono calmo e quasi di rimpianto: "Ying'er, nessuna è splendida come te e un tempo ero disposto a fare di tutto per averti. Anche se mi avessi usato più e più volte e a costo di sacrificare la mia dignità, era una dolce sofferenza."


Poi puntò la mano verso di lei e il suo tono iniziò a diventare languido: "Non importa quanto è splendido qualcosa, diventa noioso e stantio quando può essere ottenuto facilmente. Tuttavia eri così perfetta e inottenibile, e non potevo a stento toccarti. Così eri la sola al mondo degna della mia folle devozione."


"Ma distruggere qualcosa di così perfetto... non è anche questa l'espressione di una massima bellezza?"


Il suo tono sembrava calmo e lento, ma era evidente da come stringeva le dita che non era tranquillo come sembrava.


"Eheh." Qianye Ying'er si limitò a rispondere con una risata sdegnosa. Non gli diede nemmeno una risposta appropriata.


"Yun Che." L'Imperatore del Mare Meridionale lo indicò come un giudice che stava pronunciando la sua sentenza. "Nel momento in cui il Cannone Titanico del Dio del Mare
sarà attivato, non potrai fare nulla per fermarlo, quali sono le tue ultime parole? Naturalmente puoi gridare quanto vuoi adesso, perché non avrai nemmeno la possibilità di urlare quando questo potere annientante ti colpirà."


L'atmosfera attorno all'altare divino cambiò all'istante. I due Re del Mare e tutti gli Dei del Mare iniziarono a rilasciare la loro energia per proteggersi e i tre imperatori divini fecero lo stesso. Barriere apparirono attorno a loro.


Nessuno aveva mai assistito alla potenza del Cannone Titanico del Dio del Mare, ma nelle antiche note si diceva che potesse uccidere perfino gli dei e questo avrebbe fatto rabbrividire qualsiasi creatura nell'universo.


Nella distante capitale sotto di loro, le guardie stavano già evacuando la maggior parte degli abitanti a tutta velocità. Anche se erano estremamente lontani e avevano la barriera del dio del mare a proteggerli, nessuno poteva prevedere quanto sarebbero state potenti le onde d'urto causate dall'attacco.


Il Re del Mare Infernale del nord e quello dell'Est sospirarono . Nel momento in cui il Cannone Titanico del Dio del Mare fosse stato attivato, la terra sacra su cui la Divina Regione Meridionale aveva regnato per centinaia di migliaia di anni sarebbe stava devastata... Tuttavia, se avessero potuto annientare la minaccia di fronte a loro, ne sarebbe valsa la pena.


Yun Che alzò lentamente il braccio destro. La Spada Colpo Celeste Nemesi dei Diavoli apparì nelle sue mani con un bagliore, la sua aura vermiglia continuava a scintillare nonostante la luce irradiata dal cannone.


"Pa... drone..." Sibilò a denti stretti Yan Uno. Voleva precipitarsi disperatamente di fronte a Yun Che, ma non poteva sfidare i suoi ordini, così non aveva altra scelta che rimanere ubbidientemente dietro di lui. Anche così dei tremiti incontrollabili percorsero il suo corpo e gli suggerirono chiaramente quanto fosse terrificante il Cannone Titanico del Dio del Mare.


Yun Che brandì la spada, accigliato. Sussurrò: "La stirpe del Mare Meridionale finirà qui. Verrà divorata dall'oscurità eterna per non reincarnarsi mai più."


"Ahahah!" Queste parole fecero ridere istericamente l'Imperatore Divino del Mare Meridionale. Sogghignò: "Ho sempre pensato che un cane pazzo come te avrebbe detto qualcosa di diverso prima di morire. E invece sei così banale e patetico. Sembra che ti abbia sopravvalutato alla fine."


"Eheh, vabbè. Che importa." L'Imperatore del Mare Meridionale spalancò gli occhi che irradiavano sempre più luce dorata. Iniziò ad abbassare lentamente la mano dicendo: "Yun Che! Verrai ridotto in polvere dall'antica potenza divina del regno del Mare Meridionale!"


<em>Bang!</em>


Un raggio di luce dorata sfrecciò dal suo palmo con un debole crepitio. Non era un rumore molto forte, ma penetrava nel profondo dell'animo.


<em>Rumble!</em>


Le centinaia di migliaia di Formazioni Misteriose al centro dell'altare iniziarono ad esplodere. L'ambiente attorno tremò mentre iniziavano ad estendersi delle increspature spaziali. Sembravano onde violente in una tempesta.


Il Cannone Titanico del Dio del Mare fece tremare sempre di più l'intera regione stellare finché non si attivò. La sua prima dimostrazione di forza aveva distrutto le volontà di innumerevoli creature nel regno. Collassarono tremanti mentre si riempivano di terrore.


I tremiti dello spazio cominciarono a diffondersi fino alle regioni stellari attorno, mentre innumerevoli astri furono deviati dalle loro orbite familiari in cui avevano viaggiato per migliaia di anni. Un po' di stelle più deboli implosero sotto l'immensa pressione. Le regioni stellari vicine non se la stavano cavando meglio. Le montagne crollarono e gli oceani ruggivano mentre tutti i loro abitanti gridavano di terrore.


"Proteggete il giovane maestro!" Disse il Re del Mare Infernale del Nord con un ruggito furioso mentre una barriera enorme appariva di fronte a lui. Non osò abbassare la guardia nemmeno per un secondo mentre manteneva lo sguardo fisso sull'altare divino. L'antica bestia selvaggia si stava svegliando lentamente e nessuno osava perderla di vista.


Non avrebbero mai avuto l'occasione di assistere a questo antico potere trascendente.


"E pensare che il Cannone Titanico del Dio del Mare... era davvero così spaventoso!" Mormorò l'Imperatore Divino Xuanyuan con fare assente e ad occhi spalancati. Tuttavia qualcosa gli fece alzare la testa di scatto.


<em>Crack!!!</em>


Il cielo brillante si incupì e nuvole nere bloccarono ogni fonte di luce. Pareva che il cielo stesse ruggendo per la rabbia e al tempo stesso tremando di paura.


L'Imperatore Divino del Mare Meridionale rise selvaggiamente: "Guardate!" Questo è l'antico potere del mio regno! Perfino le leggi celesti lo temono! Chi al mondo può reggere il confronto? Chi ne sarebbe degno?! Ahahahahah!!"


"L'onorabile padre ha proprio ragione!" Nan Qianqiu stava tremando mentre il suo stesso sangue si stava agitando nelle sue vene e ruggiva nella sua testa. Pieno di adrenalina, esclamò: "Il Cannone Titanico del Dio del Mare finalmente può rivedere la luce del giorno! Nessuno nell'universo oserà offendere il nostro regno una volta che scatenerà la sua potenza divina!"


<em>Boom boom boom boom!</em>


Anche se le formazioni avevano iniziato a rompersi, la potenza divina del cannone stava aumentando con un ritmo spaventoso. Le nuvole cupe iniziarono ad agitarsi violentemente mentre i tuoni rimbombavano. Tuttavia le leggi celesti non lanciarono nemmeno un fulmine... perché la potenza del Cannone Titanico del Dio del Mare andava oltre il suo controllo.


<em>Bang!</em>


Quando l'ultimo strato di formazioni si ruppe, l'intero altare divino fu avvolto dalla luce.


"Muori." Disse piano l'Imperatore del Mare Meridionale mentre stringeva la mano destra.


In quell'istante tutto si fermò. Le nuvole nere smisero di agitarsi, lo spazio di tremare e perfino i suoni svanirono senza lasciare traccia. Pareva che l'universo fosse rimasto congelato sul posto.


Solo una cosa si stava ancora muovendo. Un raggio di luce che divorava ogni colore sfrecciò fuori dal centro dell'altare, puntando dritto verso Yun Che e Qianye Ying'er. Sembrava un antico diavolo che portava l'apocalisse.


C'erano sempre molte sorprese nascoste in questo mondo.


Come il Cannone Titanico del Dio del Mare di fronte a loro.


In un universo senza l'Imperatrice Diabolica Colpo Celeste Nemesi dei Diavoli o Jasmine, Yun Che aveva avuto l'impressione di essere il solo a possedere poteri che trascendevano le leggi naturali. Tuttavia sembrava che avesse sottovalutato questo mondo e il regno del Mare Meridionale che era riuscito a dominare la sua regione per centinaia di migliaia di anni.


Nel momento in cui il Cannone Titanico del Dio del Mare era apparso, Yun Che si era reso conto all'istante che le descrizioni di Qianye Wugu non erano state minimamente esagerate. Stava emanando una forza uguale al potere che aveva rivelato quando aveva usato "God Ash" nel regno della Luna Ardente.


Questo potere però... superava perfino quello del Dio Malvagio?


Mentre il Cannone Titanico del Dio del Mare tremava e ruggiva, scatenò una luce divina apocalittica che iniziò a scintillare sempre di più. Tuttavia Yun Che mantenne un'espressione spaventosamente calma. Dopotutto ciò che temeva di meno in questo mondo era la morte.


"Mi chiedo... sarà perché le persone di questo mondo sono troppo stupide o perché ho esagerato ultimamente?"


Con un debole grugnito, Yun Che mosse la spada con fare noncurante verso il raggio di luce.


<em>BOOOOOOM!!!!</em>


La barriera del dio del mare, che nemmeno i tre antenati Yama potevano distruggere unendo le forze, crepitò all'istante a causa del raggio di luce. Un istante dopo, l'intera formazione scoppiò come un'enorme bolla di sapone e il raggio si precipitò verso l'Imperatore del Mare Meridionale.


Questa era una possibilità che Nan Wansheng non si sarebbe mai immaginato, nemmeno se avesse fatto incubi per dieci vite.


L'attacco che aveva preparato, controllato e attivato... L'antica arma che poteva usare solo lui si era rivoltata contro di lui!


Questi pensieri gravarono sulla sua anima insieme alla potenza opprimente irradiata dal raggio di luce.


Anche se era l'Imperatore del Mare Meridionale, la sua prima reazione fu di rimanere a guardare sbalordito. In effetti tutti lo stavano fissando con stupore... finché non emise il grido più roco che avesse mai fatto in tutta la sua vita.


"RITIRATEVI!!!!"


Anche se la barriera del dio del mare non poteva bloccare la cannonata, era comunque incredibilmente potente, così fece guadagnare un po' di tempo alle persone dietro. Inoltre tutti i membri del regno del Mare Meridionale erano molto lontani dal cannone perché stavano cercando di proteggersi dalla sua potenza spaventosa. Così, l'Imperatore Divino del Mare Meridionale e il suo seguito ebbe ancora qualche istante per reagire dopo essersi ripresi dallo shock.


<em>Bang!</em>


Il braccio del Re del Mare Infernale del Nord scagliò via Nan Qianqiu con un colpo di palmo. Dopodiché si lanciò disperatamente verso l'Imperatore del Mare Meridionale... che era anche la direzione in cui stava puntando la luce divina.


L'Imperatore del Mare Meridionale aveva già la sensazione di stare per polverizzarsi. Non poteva nemmeno provare paura o pensare, figuriamoci fuggire dal raggio della cannonata. In effetti tutto il suo potere si agitò e formò istintivamente una barriera protettiva di fronte a sé.


"PROTEGGIAMO IL NOSTRO RE!!"


Visto che non rientravano nel raggio della cannonata, i Re dei Mari Infernali del Nord e dell'Est probabilmente sarebbero riusciti a sfuggire a questa calamità. Tuttavia ruggirono in modo agghiacciante mentre sfrecciavano verso la luce divina del cannone.


<em>BANG!!!!</em>


Le esplosioni destarono tutti dalla paura e dallo stupore. La cannonata diretta verso Yun Che ora stava puntando verso l'Imperatore Divino e i suoi due Re del Mare.


La luce divina iniziò a rallentare.


Sembrava che fossero riusciti a contenere con successo la potenza del Cannone Titanico del Dio del Mare.


Ma gli incubi del Mare Meridionale erano appena iniziati.


"Uwaaaaah... Arghhhh..." Il Re del Mare Infernale del Nord stava tenendo l'artefatto difensivo più potente del regno, ma continuò a gemere di dolore mentre cercava disperatamente di resistere.


<em>Crack... crack...</em>


In un batter d'occhio, innumerevoli crepe avevano iniziato a percorrere l'artefatto profound nelle sue mani e perfino le sue ossa stavano facendo lo stesso. I suoi occhi si iniettarono di sangue quando vide la luce dorata inghiottire le sue mani. La sua pelle e la sua carne iniziarono a sciogliersi come neve al sole.


Pochi momenti fa si era meravigliato e aveva tremato di fronte alla potenza del cannone, ma non si sarebbe mai sognato che sarebbe stato lui a doverla sopportare!


"Sua maestà... deve... fuggire... Arghhhh!" L'espressione del Re del Mare Infernale dell'Est era una maschera di dolore. Ogni sua parola era piena di immenso dolore... e profonda disperazione.


Avevano pensato di poter bloccare la cannonata per un po' di tempo, ma si erano resi conto solo adesso di quanto era spaventosa... Era così terrificante da fare disperare loro, dei coltivatori al picco di questo universo.


L'Imperatore del Mare Meridionale strabuzzava gli occhi. Il sangue schizzava a fontana dalle sue braccia. Voleva scappare, ma non poteva opporsi alla pressione.


"Yaaaaaaaaaahhhhhh!!"


Con un grido di cupa determinazione, il Dio del Mare che stava aspettando di entrare in azione, balzò da dietro l'imperatore. Avevano deciso di sacrificare la vita per proteggere il loro sovrano. Perfino il Dio del Mare più lontano dalla mischia si stava precipitando in avanti dopo essersi ripreso dallo shock iniziale. Formarono un muro di fronte all'imperatore e usarono tutto il loro potere divino nel tentativo di proteggerlo.


"Arghhhh!!"


Due grida miserabili risuonarono nell'aria e nei cuori di tutti quanti. In un solo secondo, le braccia dei due Re del Mare Infernale erano state già distrutte dal potere del cannone. Sopportando il dolore bruciante, continuarono a lottare con valore per trattenere l'immenso raggio di luce con i loro moncherini.


Nel frattempo il corpo del Dio del Mare che era di fronte alla formazione si era già ricoperto di sangue. Anche se potevano regnare sulla maggior parte di questo universo, al momento sembravano così fragili.


Gli occhi dell'Imperatore del Dio del Mare si erano iniettati di sangue... Ridicolo? Assurdo? Incredibile? Stava pensando a queste parole, ma non era sufficiente a descrivere la situazione di fronte a lui. Sembrava un incubo, un incubo che andava oltre le sue capacità di comprensione.


Il distante Imperatore Divino Xuanyuan iniziò a scendere in picchiata ruggendo: "Dobbiamo intervenire!"


Tuttavia l'Imperatore del Viola Misterioso lo fermò subito, lo afferrò con una presa estremamente salda e gridò: "Fermo! Vuoi morire?!"


I due grandi Re e tutti gli Dei del Mare si erano ridotti in queste condizioni tragiche, era evidente che non fosse un potere a cui potevano resistere gli imperatori divini!


"Aiutami!" L'Imperatore Divino Xuanyuan afferrò l'Imperatore del Viola Misterioso ed entrambi iniziarono a volare verso la cannonata.


L'Imperatore del Viola Misterioso strinse i denti, ma non si oppose. Invece volò insieme all'altro verso l'Imperatore del Mare Meridionale.


I muscoli del volto di Cang Shitian ebbero uno spasmo, ma non si mosse minimamente.


Quando il Re del Mare Infernale del Nord percepì i due potenti guerrieri avvicinarsi a tutta velocità, sussultò. Implorò con voce roca: "Per favore... salvate... il mio re..."


L'Imperatore Divino Xuanyuan fece un cenno e un'antica spada grigia apparì di fronte a lui. Dopodiché sia lui che l'Imperatore del Viola Misterioso batterono i palmi sulla spada simultaneamente.


<em>Woosh!</em>


Una spada di energia grigia sfrecciò verso la luce dorata, attraversando il raggio di luce del cannone.


Pffft!


L'energia della spada si precipitò sul petto dell'Imperatore Divino del Mare Meridionale,, esplodendo dentro di lui. L'attacco aveva creato una ferita spaventosa nel corpo dell'imperatore... ma l'aveva anche scaraventato via dall'epicentro della cannonata.                                

