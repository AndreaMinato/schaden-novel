---
weight: 1787
title: Capitolo 1787 - []
pubDate: 2025-03-10T08:57:10.502Z
tags:
    - atg
---


Capitolo regolare,
0 in coda, 0/10 donazione
-Schadenfreude


L'attacco di Cang Shitian era stato spietato e completamente immeritato. Non voleva fare altro che ridurre Wan Nansheng in polvere e seppellirlo nella terra dei morti.


Le sue condizioni erano già terribili e l'attacco naturalmente le aveva peggiorate. Era un tradimento avvenuto nel peggior momento possibile. Tuttavia la sua sofferenza e la sua furia durarono solo per un istante, e alla fine non rivelò la minima sorpresa dal suo sguardo.


"Eh... eheh..." Nan Wansheng ridacchiò piano mentre stendeva la mano verso Cang Shitian. Sembrava che volesse afferrarlo per la gola, ma la sua temporanea perdita di controllo gli impediva di farlo.


"Come al solito mi deludi Shitian..." La sua aura stava cedendo, ma il suo tono era ancora maestoso come un vero imperatore. "L'Imperatore Divino del Mare Profondo è disposto a diventare il cane del diavolo? Eheh... porterai questa vergogna... per l'eternità!"


Cang Shitian non si arrabbiò minimamente. Per la prima volta nella sua vita sorrise con compassione e derisione di fronte a Nan Wansheng. Aveva desiderato chissà quante volte di mostrargli il suo disprezzo, ma non aveva mai avuto l'occasione di farlo fino ad oggi. In effetti difficilmente si sarebbe immaginato cosa sarebbe successo, ma questo rendeva solo piacevole la gioia contorta che stava provando.


"Meglio un cane che morto, no?" Disse sorridendo. "Inoltre quando questa 'calamità'... scusami, intendevo grande guerra, sarà finita, il futuro sovrano del Regno degli Dei, la definizione di bene o male, giusto o sbagliato, e anche di umano o diavolo cambieranno completamente. Perciò, chissà se sarà un marchio indelebile di vergogna... o gloria eterna!"


"Sfortunatamente per te però non hai nemmeno il diritto di saperlo, eheheh, ahahahah!"


Bang!!


Cang Shitian girò il polso e una vasta energia squarciò il corpo di Nan Wansheng, deformando la sua carne, le sue ossa e perfino le vene.


"Hiss... ahhhh!"


Con gli occhi iniettati di sangue, Nan Wansheng ululò in modo ancora più disperato di un animale messo all'angolo. In quel momento stava odiando Cang Shitian ancora più di Yun Che.


"Anche se verrò ridotto in polvere, ti... trascinerò all'inferno!"


Colto dall'amarezza e dall'odio, Nan Wansheng rinunciò a difendersi e sparò un raggio di luce verso Cang Shitian. Ignorò perfino l'artiglio terrificante di Yan Tre.


Il bagliore sembrava splendido, ma letale. Sembrava che Nan Wansheng avesse potenziato l'attacco usando ogni goccia del suo sangue.


Un Imperatore Divino morente era comunque formidabile!


L'anima di Cang Shitian tremò quando apparì la luce dorata. Non credeva che Nan Wansheng avrebbe lanciato un attacco totale verso di lui e sopratutto che sarebbe stato ancora così forte. Non solo la sua energia morì nel suo palmo, dovette sporgersi all'indietro e indietreggiare di almeno un paio di chilometri per evitare l'attacco.


Alla fine Cang Shitian rimase illeso, ma difficilmente era qualcosa di cui andare fieri considerando quanto era ferito Nan Wansheng.


"Eheh..."


Proprio quando sorrise con sdegno, Nan Wansheng sentì un gelo attaccarlo da dietro. Figuriamoci difendersi, non aveva nemmeno la forza di girarsi e affrontare il nemico.


BOOM!


L'attacco di Yan Tre andò proprio a segno e della foschia nera eruttò dalla schiena dell'imperatore divino.


La sua vista si offuscò e il suo corpo si gelò così tanto che non sentì più dolore.


E pensare che il Mare Meridionale sarebbe finito durante il mio regno...


E pensare che sarebbe stato annientato in modo così miserabile...


Non... lo posso accettare...


Mezzo morto, Nan Wansheng precipitò a terra come una meteora. Non era ancora perito, ma aveva perso tutta la sua forza e la sua determinazione. Ovviamente si era arreso al suo fato.


"Mio re!" Grida tristi risuonarono per tutta la capitale. La caduta dell'imperatore era un altro duro colpo per le loro speranze e i loro sogni.


In lontananza, le aure dell'Imperatore Divino Xuanyuan e di quello del Viola Misterioso divennero sempre più turbate. Era un pallido riflesso del tumulto nei loro cuori.


Attaccando Nan Wansheng, chiaramente Cang Shitian si era schierato con Yun Che. Se la sua offerta fosse stata accettata, allora sarebbero stati risparmiati entrambi.


Ormai il regno del Mare Meridionale era spacciato. Nemmeno loro avrebbero potuto ribaltare la situazione.


La crudeltà del Sovrano dei Diavoli era agghiacciante e avevano già perso la loro occasione di arrendersi. Se non avessero reagito presto, sarebbe stato davvero troppo tardi.


L'Imperatore Divino Xuanyuan strinse i denti e aprì il palmo. Una tempesta di energia di spada circondò all'istante il suo corpo.


Tuttavia l'Imperatore del Viola Misterioso lo prese con fermezza per la spalla e lo fermò. poi scosse la testa e disse con tono profondo: "Possiamo mandare giù questa vergogna e sottometterci temporaneamente per la salvezza dei nostri regni sovrani... ma non dobbiamo mai superare il limite! Non capisci? Una volta che lo farai non potrai più tornare indietro! Anche quando i draghi divini annienteranno ogni diavolo e tornerà tutto alla normalità, il tuo onore rimarrebbe macchiato per l'eternità!"


Si accigliò e strinse le mani. Alla fine l'Imperatore Divino Xuanyuan disattivò l'aura delle sue spade e si trattenne.


All'improvviso ci fu un'esplosione e Nan Guizhong si levò in volo. Prese Nan Wansheng con fermezza e iniettò un'ondata di energia nel suo corpo e nella sua anima, facendo ripartire il suo flusso sanguigno e il suo battito cardiaco.


"Wansheng." Disse lentamente Nan Guizhong. "Hai perso il diritto di morire nel momento in cui sei diventato l'Imperatore Divino del Mare Meridionale... è la prima cosa che ti ho insegnato quando ti ho passato il trono. Te lo sei già dimenticato?"


Nan Wansheng aprì i suoi occhi iniettati di sangue e gemette dolorosamente: "Pa... dre..."


All'improvviso le sue pupille si allargarono per lo shock... perché un puntino di luce dorata nel cuore di Nan Guizhong si era spento all'improvviso.


"Ah... aahh..." Un dolore indescrivibile trasparì dall'espressione e dal tono di Nan Wansheng.


"È la Giada Spezzata del Dio del Mare." Mormorò Qianye Wugu.


"Ahh. Non doveva farlo." Qianye Wugu sospirò. Data la forza di Nan Guizhong, non sarebbe stato impossibile per lui scappare se ci avesse provato davvero.


Non troppo lontano, Gu Zhu si rivolse a Qianye Ying'er e ripeté: "È la Giada Spezzata del Dio del Mare."


Qianye Ying'er si accigliò un po', ma poi scoppiò a ridere con sdegno e disse: "E allora? È comunque in fin di vita."


In lontananza, i due Dei del Mare che stavano cercando di resistere alla pressione di Yan Due e Yan Wu si riempirono di tristezza.


La Giada Spezzata del Dio del Mare era una tecnica suicida unica della loro stirpe. Veniva usata solo quando si era spacciati.


Non era un segreto tra i regni sovrani, ma considerando quanto era potente il regno del Mare Meridionale, fino ad ora nessuno credeva che l'avrebbe mai vista.


Questa tecnica distrusse la vena vitale, le Vene Misteriose e l'anima del mare di Nan Guizhong, ma il suo potere indebolito aumentò così tanto da superare il picco in cui era stato nel fiore degli anni.


L'atmosfera si congelò e il mondo tremò. Il potere di un ex Imperatore Divino del Mare Meridionale disperato indubbiamente era formidabile.


Tuttavia... doveva affrontare Qianye Wugu, Qianye Bingzhu, Caizhi e l'Imperatore dei Draghi dell'Inizio Assoluto.


Nemmeno il suo contrattacco finale poteva avere la meglio sui suoi quattro nemici.


"Se questo è il mio destino, così sia. Addio mio vecchio amico. Ormai non è più il nostro tempo." Qianye Bingzhu sospirò per poi attaccare i due. Nonostante le sue parole compassionevoli, non mostrò nessuna pietà.


Tutti pensavano che Nan Guizhong avrebbe cercato di causare più morte e distruzione possibile, era qualcosa che la maggior parte delle persone si sarebbe aspettata da una persona che aveva usato una tecnica suicida.


Invece evitò il colpo di Qianye Bingzhu e portò Nan Wansheng dritto verso la capitale in rovina sotto di loro.


"...?" Qianye Bingzhu si accigliò, confuso.


"Mmmh?" Anche Qianye Ying'er era perplessa, poi però capì: "La formazione a quattro stelle del Fantasma del Mare! Fermatelo!"


La formazione a quattro stelle del Fantasma del Mare aveva una funzione di teletrasporto e si poteva capire dal suo nome come avrebbe funzionato, era invisibile e non rintracciabile!


Più forte era un regno sovrano, più vie di fuga avrebbe preparato in caso di necessità.


La formazione a quattro stelle del Fantasma del mare non era mai stata rivelata prima d'ora, ma secondo le antiche note, si diceva che potesse trasportare i suoi passeggeri all'istante senza lasciare traccia proprio come una Pietra del Vuoto Illusorio.


Al contrario della pietra però la sua traiettoria era fissa. Era essenzialmente un tunnel che connetteva insieme due formazioni. Naturalmente nessuno sapeva dove fosse l'altra parte di questo passaggio. Il regno del Mare Meridionale ovviamente non avrebbe rivelato a tutti la loro via di fuga.


Una cosa era certa però. Se la  formazione a quattro stelle del Fantasma del mare non era rintracciabile, allora non avrebbero potuto permettere a Nan Guizhong e a Nan Wansheng di raggiungerla. Allora trovarli sarebbe stato come cercare un ago in un pagliaio.


<em>Rumble!!</em>


Qianye Bingzhu e Qianye Wugu fusero i loro poteri del Monarca del Brahma e colpirono.


Caizhi e l'Imperatore del Drago però reagirono con più lentezza.


Una luce cupa brillò negli occhi di Caizhi mentre scendeva verso Nan Guizhong e Nan Wansheng.


Percependo la forte pressione, Nan Guizhong evocò un'accecante energia dorata e la lanciò dietro di sé senza voltarsi.


BOOM!!


Lo spazio nel raggio di cinquemila chilometri dal punto di impatto si frantumò e delle cicatrici nere come la pece coprirono la volta celeste. Qianye Bingzhu e Qianye Wugu tremarono dalla testa ai piedi mentre venivano scaraventati via dall'esplosione spaventosa. Cang Shitian stava cercando di avvicinarsi, ma anche lui venne sbalzato via.


Pu!


Nan Guizhong sputò una freccia di sangue dalla bocca, ma non rallentò minimamente... Questa era la prima volta che riusciva a mostrare una potenza così incredibile da fare indietreggiare due Antenati del Brahma con un solo colpo.


La velocità raggiunta da Nan Guizhong era troppo elevata. Quando i due Antenati del Brahma si ripresero, Nan Guizhong aveva già attivato la formazione rimasta inattiva per innumerevoli anni sotto la capitale in rovina. Un raggio di pura luce spaziale illuminò l'ambiente attorno.


Era la formazione a quattro stelle del Fantasma del Mare!


Nan Guizhong spinse suo figlio nella formazione. Luce bianca avvolse immediatamente l'imperatore divino.


"Non dimenticare Wansheng. Non hai il diritto di morire. Devi sopravvivere anche se dovrai appostarti nell'oscurità e mantenere un basso profilo come un cane sconfitto per innumerevoli anni!"


Era Nan Wansheng ad avere l'artefatto dell'eredità divina del Mare Meridionale. Questo signfiicava che, finché fosse sopravvissuto a questa calamità, avrebbe potuto ristabilire il regno del Mare Meridionale un giorno!


La voce e l'aura di Nan Wansheng scomparirono prima che potesse finire.


Come descritto nelle note storiche, il teletrasporto fu istantaneo e non lasciò nessuna traccia.


Quando la luce bianca si dissipò, Nan Guizhong distrusse la formazione a quattro stelle del Fantasma del Mare senza esitazione.


"..." In lontananza, Yun Che si accigliò mostrando un'aura cupa e profonda che fece tremare Yan Uno.


Anche se Nan Wansheng era sull'orlo della morte, alla fine era riuscito a scappare. Questo significava che in futuro sarebbe diventato una minaccia.


In più, tra tutte le persone nell'intero regno del Mare Meridionale, era l'obiettivo che voleva uccidere di più!


Tra tutte queste persone...


"Eheh... eheh." Nan Guizhong ridacchiò con fare roco per poi atterrare.


Il suo potere non si era ancora spento, ma invece che lottare contro i suoi nemici, chiuse gli occhi e accettò il suo fato.


A volte era necessaria una calamità distruttiva per fare crescere una persona.


Era un vecchio decrepito e non era riuscito a salvare il suo regno dalle grinfie di Yun Che... ma almeno era riuscito a salvare il suo ultimo discendente e la sua fonte di speranza!


Molto lontano, in un pianeta desolato e caldo dove non cresceva una sola pianta...


Era un pianeta dall'aura sporca, pochissimi elementi e nessuna creatura vivente. Era localizzato nel Regno degli Dei, ma nessun coltivatore della via del divino si sarebbe degnato di visitare questo mondo.


In una catena montuosa spezzata a nord di questo pianeta dimenticato, brillò all'improvviso un raggio di luce che fece apparire una persona cosparsa di sangue.


Nan Wansheng giaceva a terra con uno sguardo assetato di sangue. Ogni goccia di sangue, ogni cellula del suo corpo erano piene d'odio.


Si alzò lentamente. Ferito ed esausto, era ancora vivo. L'ultima ondata di energia che Nan Guizhong gli aveva dato gli aveva fatto recuperare un po' la vitalità.


"Yun... Che!" Mormorò a denti stretti Nan Wansheng: "Io... ti..."


All'improvviso si interruppe. Il mondo all'improvviso era diventato silenzioso e freddo.


Non poteva muoversi. Non poteva sentire nulla a parte il gelo.


Poi una luce blu trasparente come un sogno penetrò nel suo petto e attaccò i suoi organi, il suo sangue e perfino la sua anima.


Questo colpo non aveva rivelato nessun segno, nessuna aura. Nan Wansheng non sapeva nemmeno come la luce blu lo avesse penetrato.


Una figura sfocata apparì lentamente di fronte al suo sguardo confuso. Era una donna spettacolare dai capelli blu come il ghiaccio e dall'aura gelida.


Ding...


Fu l'ultimo suono che sentì. L'energia fredda che si era infiltrata nel suo corpo rivelò il suo vero potere e il suo fisico potentissimo si disintegrò.


Rimase intatta solo la sua testa.


Nei suoi ultimi momenti, Nan Wansheng recuperò un ultimo barlume di lucidità e vide il volto di una donna.


È quella donna... che è morta fuori dalla Stella Polo Blu...


Ma come...


Thump.


La sua testa cadde a terra con un tonfo sordo, come avrebbe fatto quella di un mortale.


Avvolta da freddo e silenzio, Mu Xuanyin si avvicinò lentamente alla testa fredda. Non trapelò nemmeno un briciolo di emozione dal suo sguardo.


Alla fine era molto meglio vendicarsi personalmente.



