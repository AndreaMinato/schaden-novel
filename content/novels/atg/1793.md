---
weight: 17930
title: Capitolo 1793 – I Giorni più Bui della Regione Meridionale
pubDate: 2025-03-10T08:57:10.503Z
tags:
    - atg
---


Capitolo regolare, 0 in coda, 0/10 donazione
-Alstor


“A… adesso?” l’Imperatore Xuanyuan alzò lo sguardo, incredulo, ma incrociò per sbaglio quello di Yun Che e chinò di nuovo il capo. Nascondendo un sospiro, aprì una mano e fece comparire un pezzo di giada a forma di spada, che emise un bagliore bianco e creò una Formazione di Trasmissione del Suono.


“Signori della Spada, ascoltate le mie parole. Il Sovrano dei Diavoli ha distrutto il Regno del Mare Meridionale, ma mentre parlo, alcuni dei suoi sopravvissuti stanno fuggendo. Se non elimineremo tutti coloro che hanno nelle vene il sangue del Mare Meridionale, pagheremo gravi conseguenze. Voglio che i Custodi della Spada e le Guardie della Spada mobilitino tutte le truppe a disposizione nel nostro Regno per dare la caccia ai sopravvissuti della dinastia del Mare Meridionale. Non lasciatene in vita neppure uno!”


“Inoltre, dovete annunciare pubblicamente che i discendenti del Mare Meridionale sono i veri peccatori. Tutti gli abitanti del Regno del Mare Meridionale che non ne condividono il sangue, se riveleranno la posizione di qualcuno che lo ha nelle vene, saranno perdonati. Coloro che uccideranno i peccatori potrebbero persino ricevere grandi ricompense.”


Dopo un lungo, lungo silenzio, la persona dall’altro capo della Formazione di Trasmissione del Suono mormorò, incredula: “Mio Imperatore, cosa… cosa sta dicendo?”


L’Imperatore Xuanyuan strinse i denti: “Nel nome della Spada Xuanyuan, ti ordino di obbedire senza fare domande! Il destino del nostro Regno dipende interamente da questa missione, quindi occupatevene immediatamente!”


Bang!


Detto questo, distrusse la Formazione prima che l’altra persona potesse rispondere.


L’Imperatore Xuanyuan aveva agito per primo, perciò l’Imperatore Viola Misterioso non aveva più alcuna ragione per esitare. Anche lui diede gli stessi ordini ai suoi sottoposti del Regno Viola Misterioso.


Ormai, avevano superato il punto di non ritorno.


La notizia che il Regno Xuanyuan e il Regno Viola Misterioso stavano dando la caccia ai sopravvissuti del Regno del Mare Meridionale si sarebbe diffusa ben presto in tutto il Regno degli Dei…


“Ottimo. Ora, potete tornare nei vostri Regni e portare a termine l’incarico.” Disse con indifferenza Yun Che.


Per un istante, i due Imperatori Divini sollevarono lo sguardo, come se non riuscissero a credere alle loro orecchie. Poi, risposero all’unisono: “Come desidera, Sua Magnificenza.”


Indietreggiarono di qualche passo, poi se ne andarono a tutta velocità. Il loro sollievo era chiaro quanto quello di due condannati a morte perdonati per tutti i loro crimini all’ultimo momento. Erano feriti e ricoperti di lividi, ma non provavano alcun dolore, perché fino a pochi istanti prima la loro mente e il loro cuore erano stati sommersi in un’oscurità sconfinata.


I due Imperatori Divini non si parlarono né guardarono, mentre se ne andavano. Evitarono persino di volare nella stessa direzione. Se già in passato non erano stati particolarmente legati per via delle loro diverse visioni del mondo, il tradimento definitivo dell’Imperatore Xuanyuan aveva fatto sì che la frattura fra loro divenisse insanabile.


“Sua Magnificenza,” domandò Yan Tianxiao: “Di fronte a lei, sono stati costretti a inginocchiarsi, ma temo che cambieranno idea non appena torneranno nei loro Regni. L’Imperatore Xuanyuan non ha neppure ricevuto il Marchio Spirituale del Suicidio.”


“E quindi?” ridacchiò Qianye Ying’er: “Del resto, non sono come noi. Purché svolgano fedelmente il loro compito di marionette, non può importami di meno che siano realmente leali o no. E obbediranno, se vogliono restare in vita.”


La strategia migliore, prima dell’ultima guerra, era quella di risparmiare le forze. Dopo la sconfitta del Regno del Drago, naturalmente l’intero Regno degli Dei sarebbe caduto fra le loro mani.


Caizhi lanciò un’occhiata gelida a Qianye Ying’er. Non accettava ancora che quella donna si fosse schierata dalla parte di Yun Che.


“Ha perfettamente ragione. Degno della Dea, la più grande manipolatrice del Regno degli Dei!” la lodò a gran voce e con ammirazione Cang Shitian. Sembrava quasi non ricordare di essere a sua volta una delle marionette menzionate da Qianye Ying’er. Poi, raggiunse Yun Che e fece un profondo inchino: “Io, Cang Shitian, Imperatore del Regno del Mare Profondo delle Dieci Direzioni, mi congratulo con lei per aver distrutto il Regno del Mare Meridionale e aver spazzato via senza fatica la falsa spavalderia dell’Imperatore Xuanyuan e dell’Imperatore Viola Misterioso, Signore dei Diavoli! La sua forza è senza pari, la sua invasione è inarrestabile, e la Regione Meridionale è destinata a cadere in mano sua! E io, Cang Shitian, le chiedo rispettosamente di usarmi per conquistare il resto della Regione, sfruttandomi come la pedina che sono! Morirò un milione di volte, pur di portare a termine i suoi ordini, Sovrano dei Diavoli!”


La passione e l’impazienza in quell’implorazione erano ancora più grandi di quelle dei Diavoli. Sembrava quasi che Cang Shitian fosse il più sincero e fedele seguace dell’Oscurità; il servo più leale e fanatico del Sovrano dei Diavoli.


Qianye Ying’er gli lanciò un’occhiataccia, e per la prima volta in vita sua pensò che, forse, Cang Shitian era ancora più spaventoso di Nan Wansheng in persona. Come minimo, tutto ciò che aveva fatto quel giorno aveva superato o stravolto ogni sua aspettativa.


Nella sua vita, Qianye Ying’er aveva incontrato molti opportunisti, ma nessuno di essi si era mai spinto a estremi simili. E il secondo Imperatore Divino più potente della Regione Meridionale non era certo fra le persone che lei si aspettava potessero comportarsi in quel modo.


Guardando dall’alto in basso Cang Shitian, Yun Che ordinò con indifferenza: “Cang Shitian, ordina ai tuoi uomini di saccheggiare tutte le risorse del Regno del Mare Meridionale. Poi, portatele nel Regno del Mare Profondo delle Dieci Direzioni.”


Il Regno del Mare Meridionale regnava prosperosamente da quasi un milione di anni. Sarebbe stato impossibile descrivere a parole il valore e la quantità delle ricchezze e dei tesori che avevano accumulato. Inoltre, nel luogo dove sorgeva il Regno, in antichità erano state combattute numerose battaglie fra Dei e Diavoli, perciò dovevano possedere anche molti incredibili Artefatti Diabolici. Il divario tra la ricchezza del Regno del Mare Meridionale e quella degli altri Reami Sovrani era grande quanto la differenza tra il giorno e la notte.


Anche se nessuno di quei tesori sarebbe appartenuto davvero al Regno del Mare Profondo delle Dieci Direzioni, saccheggiarli con le loro stesse mani sarebbe stata comunque una grande soddisfazione.


Cang Shitian mostrò sul proprio volto la giusta quantità di gioia, poi rispose seriamente: “Non si preoccupi, Sovrano dei Diavoli. Setaccerò personalmente ogni centimetro di questo Regno, troverò tutti i suoi tesori e glieli porterò. Giuro che non le ruberò neppure una singola moneta.”


“Come ti ho già detto prima, questo incarico spetta ai tuoi sottoposti. Tu hai una responsabilità molto più grande.” Yun Che divenne leggermente più scuro in volto, poi gli disse: “Una causa comune.”


Qianye Ying’er lanciò un’occhiata a Yun Che. Quello era il tipo di stratagemma che avrebbe usato Chi Wuyao, non lui. In altre parole, per quanto lui avrebbe preferito negarlo, Yun Che… non era così diverso da Chi Wuyao quanto credeva.


Cang Shitian era un uomo dall’intelligenza straordinaria. Capì subito cosa intendesse Yun Che, nonostante non gli avesse dato ulteriori spiegazioni.


“Se svolgerai bene questo compito, una volta distrutto il Regno del Drago ti lascerò vivere.”


“Una volta distrutto il Regno del Drago”, aveva detto. Quasi tutti l’avrebbero considerato impossibile, come rovesciare i Cieli stessi, ma Yun Che lo aveva detto come se fosse facile quanto bere un bicchiere d’acqua.


Sul volto di Cang Shitian comparve un’espressione entusiasta, e si inchinò ancora più a fondo: “Giuro solennemente sul mio stesso Regno che non la deluderò.”


“Vai.” Alla fine, Yun Che distolse lo sguardo dall’Imperatore Divino.


“Attenderò il suo arrivo nel Regno del Mare Profondo delle Dieci Direzioni,” disse Cang Shitian, indietreggiando con riverenza. Quando fu sufficientemente lontano, si voltò e se ne andò.


Yun Che gli aveva ordinato di trasferire tutte le risorse del Regno del Mare Meridionale nel Regno del Mare Profondo delle Dieci Direzioni. Implicitamente, gli aveva fatto capire che quest’ultimo sarebbe stato la loro base operativa nella Regione Meridionale.


Cang Shitian raggiunse il confine dell’ormai distrutto Regno del Mare Meridionale, prima che i due Dei del Mare Profondo che aveva portato con sé lo raggiungessero. Entrambi avevano espressioni combattute e incerte.


“Mio Imperatore, vuole davvero… ci alleeremo davvero con i Diavoli?” disse molto, molto diplomaticamente il Dio del Mare Profondo alla sua destra. Del resto, Cang Shitian si era comportato praticamente come uno schiavo.


“Certo che no!” intervenne l’altro Dio del Mare Profondo: “Il nostro Imperatore ha solo mentito per salvare il nostro Regno! Una volta tornati lì, contatteremo subito il Regno del Drago e sconfiggeremo i Diavoli con un attacco a tenaglia!”


Cang Shitian rimase con lo sguardo fisso in avanti per parecchio tempo senza dire nulla, pallido come un lenzuolo. Poi, sulle sue labbra comparve all’improvviso un sorriso inquietante, e rispose: “Non stavo mentendo, questa è davvero la mia decisione.”


I due Dei del Mare Profondo non poterono credere alle loro orecchie.


“Dopo tutto ciò che abbiamo visto quest’oggi, credete ancora che Yun Che non sia abbastanza potente da quantomeno tenere testa al Regno del Drago?” continuò: “Gli Antenati Yama… e i due Antenati Brahma… la Dea Stellare del Lupo, al comando dei Draghi dell’Inizio Assoluto…”


“Sss…” Cang Shitian inspirò a fondo, e si sentì gelare il sangue nelle vene: “E poi, il più terrificante di tutti, il giovane Yun Che in persona. Il Dio Drago Cinereo era un vero e proprio mostro, eppure a Yun Che è bastato un solo grido per farlo precipitare dal cielo. Un grido!!”


“Durante l’Assemblea Profound God, trovavo strano che l’Imperatore del Drago si fosse offerto di adottarlo. Poi, il giorno in cui venne distrutta la Stella Polo Blu, vidi chiaramente il ruggito di drago di Yun Che cancellare quasi metà del potere dell’Imperatore del Drago. Ero proprio accanto a lui in quel momento, quindi non posso essermi sbagliato… ed è anche il motivo per cui, poi, Yun Che riuscì a fuggire con la Pietra Illusoria del Vuoto.”


“Quindi, forse Yun Che possiede…”


Non finì la frase.


Con tutti gli indizi a sua disposizione, Cang Shitian fu costretto a considerare una possibilità semplicemente terrificante: che l’Anima di Drago di Yun Che fosse ancora più potente di quella dell’Imperatore del Drago, o che, ancora peggio, fosse un’Anima particolare, letale per l’intera razza dei Draghi.


Fin dall’istante in cui Yun Che aveva attaccato il Dio Drago Cinereo, Cang Shitian aveva prestato attenzione alla sua espressione e alla sua aura ogni volta che veniva menzionato il Regno del Drago. Eppure, non aveva mai notato una sola traccia di paura in lui. Sembrava completamente certo che il Regno del Drago non fosse affatto una minaccia, per lui.


Questo era il principale motivo per cui aveva deciso di inginocchiarsi e sottomettersi a Yun Che.


“La Regione Settentrionale è molto più terrificante di quanto immaginassimo, ma sono sicuro che anche il Regno del Drago mostri solo la punta dell’iceberg della sua forza.” protestò uno dei due Dei del Mare Profondo: “Forse, la Regione Settentrionale lo spingerà a fare sul serio, ma niente di più. Non riesco… semplicemente a credere che possano sconfiggere il Regno del Drago.”


“Se ci alleeremo con Yun Che e lui perderà, verremo disprezzati da ogni uomo e ogni donna del mondo. Ma se ci schiereremo con il Regno del Drago, e perderemo, saremo condannati a un’eternità all’Inferno. Se ancora non lo capisci…” Cang Shitian guardò dritto negli occhi il suo subordinato: “Allora, non sforzarti di farlo. Devi solo obbedire!”


“Detto questo,” continuò Cang Shitian: “Se saremo certi che la Regione Occidentale sia estremamente più forte di quella Settentrionale, prenderò la decisione giusta al momento più opportuno. Quindi, non c’è niente di cui preoccuparsi, heh.”


Nonostante le loro emozioni contrastanti, i due Dei del Mare Profondo rimasero in silenzio. Potevano già immaginare il caos che sarebbe scoppiato nel Regno del Mare Profondo delle Dieci Direzioni, quando Cang Shitian avrebbe annunciato pubblicamente la sua decisione. Ecco perché Yun Che non aveva deciso di recarsi immediatamente nel loro Regno. Stava lasciando a Cang Shitian il tempo di… prepararsi ad accoglierlo, per così dire.


In ogni caso, non sarebbe stato un grande problema. Cang Shitian deteneva il potere assoluto nel suo Regno. La sua decisione avrebbe suscitato alcune obiezioni e un po’ di risentimento, ma nessuno avrebbe osato disobbedirgli.


“Un’altra cosa,” Cang Shitian avvisò ancora una volta i suoi subordinati: “Yun Che è tanto astuto quanto è forte, quindi non pensate neppure per un istante di giocare brutti scherzi, quando arriverà nel nostro Regno!”


Yun Che era una delle poche persone che Cang Shitian avrebbe ammesso di aver giudicato male.


Soprattutto, dopo aver ricevuto il primo compito da suo cane fedele, una “causa comune”.


Quando la Regione Settentrionale aveva dichiarato guerra a quella Orientale, l’aveva fatto per “vendetta”, non per “espansione”. E questa, era un’enorme differenza. Cang Shitian, ormai, era totalmente certo che “l’attacco del Regno dell’Eternità con il Grande Calderone del Vuoto” fosse stato architettato ed eseguito dalla Regione Settentrionale stessa, per unire il proprio popolo sotto una causa comune e creare divisione fra i nemici.


Quello era il primo di molti fattori che avevano portato alla terribile sconfitta della Regione Meridionale.


In seguito, la rivelazione della verità su quanto successo anni prima, tramite la Proiezione dell’Eternità, aveva cambiato l’immagine di Yun Che, da quella di un Diavolo portatore di catastrofe, a quella di un vendicatore assetato di giustizia per tutti i torti che aveva subito. All’opposto, i Reami Sovrani e gli Imperatori Divini, solitamente intoccabili, erano stati dipinti come ingrati rancorosi, che avevano pugnalato alle spalle colui che li aveva salvati. Senza dubbio, era il principale motivo per cui la Regione Orientale era caduta.


L’impatto di quelle immagini era a dir poco indescrivibile. Aveva mandato in pezzi in pochi minuti l’alleanza delle tre Regioni Divine e fatto scomparire lo spirito combattivo di innumerevoli praticanti del mistero.


La registrazione di quelle immagini confermava che Yun Che si era preparato al peggio, prima di essere tradito. Era come se avesse previsto che gli sarebbe potuto succedere qualcosa.


Un’ulteriore conferma era il fatto che le pietre misteriose dell’Immagine usate per quelle registrazioni fossero così straordinarie da sfuggire persino alla percezione degli Imperatori Divini. Dimostrava che Yun Che sapeva quanto sarebbero state vitali in futuro, e che aveva agito di conseguenza.


Questo aveva completamente distrutto l’iniziale convinzione di Cang Shitian che Yun Che fosse solo un ragazzino ingenuo. Del resto, non era una valutazione priva di fondamento, perché un uomo di trent’anni era a malapena un bambino agli occhi di immortali come gli Imperatori Divini.


Certo, adesso sapeva di essersi terribilmente sbagliato. Terrorizzato dall’intelligenza e dall’astuzia di Yun Che, aveva deciso di rinunciare a complotti, inganni, trucchetti o qualsiasi altro stratagemma che potesse dare al Sovrano dei Diavoli un motivo per ucciderlo.


Tuttavia, si sbagliava su una cosa. Le registrazioni erano state preparate da Shui Meiyin, non da Yun Che.


Cang Shitian alzò lo sguardo al cielo e osservò una nube nera a caso. Poi, commentò: “Se il mondo deve cambiare, tanto vale che cambi drasticamente. Ma il Regno del Mare Profondo delle Dieci Direzioni dovrà continuare a ergersi con forza, anche se il resto del mondo dovesse venir divorato dall’Oscurità senza luce!”
                                


                                



