---
weight: 17950
title: Capitolo 1795 – Incontro degli Dei Drago
pubDate: 2025-03-10T08:57:10.504Z
tags:
    - atg
---


Capitolo regolare,
0 in coda, 0/10 donazione
-Schadenfreude


Yun Che non disse una parola. Guardò in silenzio He Ling mentre percepiva ogni sua emozione e cambiamento d'aura.


Aveva condotto una vita da rifugiata fin dalla nascita ed era rimasta orfana da piccola. Come se l'indigenza e l'essere senzatetto non fossero sufficienti, aveva perso anche l'ultimo membro della sua famiglia prima ancora di incontrarlo.


Il dolore che aveva provato quando aveva sentito la notizia... la disperazione che aveva sentito quando aveva pensato che fosse stato il regno del Monarca del Brahma ad aver assassinato la sua famiglia... il sacrificio e la rinascita come spirito del veleno per vendicarsi... la perdita di controllo quando aveva avvelenato la capitale del Monarca del Brahma... e la sensazione di devastazione che aveva provato quando aveva saputo che non erano loro i colpevoli...


Non si erano separati nemmeno per un momento negli ultimi due anni. Era rimasta a fianco di Yun Che in ogni momento e lui era le era stato accanto mentre soffriva.


E finalmente... finalmente avrebbe mantenuto la sua promessa.


He Ling fissò con sguardo vacuo il miserabile Dio del Mare sotto di lei. La sua aura era caotica, ansimava e le sue labbra tremavano per l'impulso di urlare o maledire Nan Qianqiu.


Per qualche motivo non riuscì a gridare nemmeno dopo molto tempo. Poté solo piangere e ricordarsi dei ricordi da incubo che l'avevano afflitta fino ad oggi.


Yun Che si accigliò. Questo perché aveva visto una luce grigia innaturale accumularsi negli occhi verde giada di He Ling.


Era un colore simile a quando aveva saputo della morte di suo fratello.


All'improvviso He Ling puntò un dito verso Nan Qianqiu e rilasciò un filo di aura velenosa dritto nella sua fronte.


He Ling aveva consumato tutta l'energia della Perla del Veleno Celeste quando aveva perso il controllo e aveva assalito il regno del Monarca del Brahma, era riuscita a recuperarne solo una piccola porzione da allora. Anche così, era di gran lunga superiore ad ogni capacità di sopportazione di Nan Qianqiu.


"Gu... ah..."


Nan Qianqiu urlò di dolore. Il veleno celeste gli diede la sensazione che un milione di serpente stessero strappando a morsi la sua pelle. Poi si ricordò della strana domanda di Yun Che riguardo al massacro degli spiriti del legno.


Che sia stato tutto... a causa di qualche inutile... spirito del legno...?!


La mano di He Ling tremò e le sue dita diventarono più bianche. Il veleno stava stava facendo contorcere di dolore Nan Qianqiu, il suo sangue stava diventando verde.


"Ahh... ahhhh..." Era lo stesso veleno che aveva messo alle strette il grande regno del Monarca del Brahma. Se l'inferno fosse esistito, allora Nan Qianqiu stava provando un dolore pari a quello dei condannati nel cerchio peggiore. "Tu... tu... gli Dei Drago... ah..."


Questo intero giorno era stata una tortura assoluta per Nan Qianqiu. Le sue grida roche e le sue convulsioni si indebolirono, i suoi occhi divennero color verde. Anche la sua aura si stava dissipando con un ritmo incredibile.


Proprio quando Nan Qianqiu stava per morire, He Ling tremò e strinse la mano. Non solo ritirò il suo veleno, ma lo purificò completamente.


L'improvviso rilascio fece accasciare a terra Nan Qianqiu. Gli capitava solo un occasionale spasmo.


Non era un gesto di compassione, He Ling aveva ancora così tanto odio da sfogare... risentimento per la morte della sua famiglia, per la morte dei membri del suo clan, per il genocidio della sua intera stirpe... non poteva lasciarlo morire nemmeno dopo avergli fatto provare tutto il dolore e la disperazione che il mondo aveva da offrire.


Sfortunatamente non era Qianye Ying'er. Non aveva idea di come torturare una persona che odiava fino all'osso. Inoltre il suo odio infinito minacciava quasi di fare implodere la sua stessa anima.


"Tu... tu..." Il grigio nei suoi occhi si radunò all'improvviso in un solo punto. Poi strinse la mano formando un artiglio ed ebbe l'impulso di afferrarlo per la gola e farlo a pezzi a mani nude. Sembrava che fosse il solo modo per sfogare il suo odio sconfinato.


Ma non riuscì a toccarlo. Yun Che le afferrò gentilmente il polso e fece un cenno verso Nan Qianqiu con l'altra mano.


Un momento dopo, una fiamma cremisi tinta da energia nera eruttò dal corpo del principe.


"AH!"


Il principe era esausto e sull'orlo della morte, ma il dolore inflitto dalle fiamme diaboliche dell'Eterna Calamità lo fecero comunque urlare a squarcia gola. In un batter d'occhio fu consumato dal fuoco e le sue urla si spensero dopo pochi secondi.


Le fiamme divorarono il Divine Master poco a poco finché... Nan Qianqiu, il giovane maestro del regno del Mare Meridionale, il principe ereditario sull'orlo di realizzare i suoi sogni fu ridotto in cenere grigia. Lasciò solo del potere primario del Mare Meridionale senza padrone.


He Ling non provò nessuna gioia quando vide la sua nemesi disperdersi in cenere. Rimase sul posto stordita e incerta.


Molto tempo dopo si girò verso Yun Che e lo fissò con uno sguardo annebbiato e cupo: "Perché... perché l'hai ucciso... perché non hai lasciato che mi vendicassi io stessa... perché... perché..."


Stava ansimando. Il suo sguardo vuoto sembrava privo di spirito.


Questa era la prima volta che provava un'emozione negativa nei confronti di Yun Che... ed era risentimento caotico.


Yun Che non risposte immediatamente, invece la attirò a sé e la abbracciò.


"Ascoltami He Ling." Le accarezzò la testa e disse nel tono più gentile che potesse usare. "Non saremmo mai riusciti a scoprire e a condannare a morte il colpevole senza i tuoi sacrifici e la tua ossessione. Ti sei vendicata per i tuoi genitori, per He Lin e per il tuo clan, e sono sicuro che hanno visto tutto dall'aldilà."


"Il motivo per cui non ti ho permesso di ucciderlo è semplice. Il suo sporco sangue non è degno di macchiare le tue dita, figuriamoci... la tua anima."


"..." He Ling aprì la bocca. Il suo tremito si era indebolito e il grigio nel suo sguardo stava scomparendo lentamente.


Yun Che chiuse gli occhi per poi dire con tono malinconico: "He Ling, sei libera di ossessionarti per la vendetta quanto vuoi, ma non devi mai spingerti in un abisso senza ritorno, hai capito? Non devi mai..."


Diventare come me.


Era una colpa di cui doveva farsi carico solo lui. Non aveva ancora finito e ormai le sue mani si erano macchiate così tanto di sangue da non poterle più lavare.


"Siamo nella stessa barca dal giorno in cui sei diventata uno spirito del veleno e sono il diavolo peggiore al mondo. Ma anche il diavolo più puro desidera comunque la luce e adesso se il raggio più lucente della mia vita. Non posso permettere che tu venga contaminata, né che qualcuno ti allontani da me, no?"


"..." He Ling sembrava scioccata. Aveva smesso di tremare.


"Così ti chiedo. Sei disposta... a diventare l'ultimo santuario nel mio cuore... He Ling?"


Poteva essere caduto nell'abisso più oscuro, ma non si sarebbe mai dimenticato dell'ultimo desiderio e delle lacrime di He Lin.


Poteva essere bloccato nell'oscurità, ma avrebbe sempre protetto He Ling ad ogni costo.


Il mondo divenne silenzioso e tranquillo. Perfino le ceneri di Nan Qianqiu si dispersero nel nulla.


"Mn." He Ling annuì tra le braccia di Yun Che, la gentilezza e la timidezza familiari erano tornati nella sua voce.


Il suo sguardo non era più grigio, era rimasto solo un verde puro che nemmeno una brezza avrebbe osato macchiare.


<em>Pensavo che mi fosse rimasta solo la vendetta, ma mi sbagliavo. Ha bisogno di me più di quanto possa immaginare...</em>


Yun Che prese il suo viso tra le mani, fissò i suoi occhi velati e le sorrise: "Sei l'orgoglio della razza degli spiriti del legno. Sono sicuro che la tua famiglia e i membri del tuo clan sono orgogliosi di ciò che hai fatto e finalmente sono in pace."


"Ho mantenuto la promessa che ti ho fatto, ma beh, non voglio più lasciarti andare. Continuerò ad accompagnarti anche se ti stancherai di me un giorno."


He Ling sussurrò: "Non ti lascerò mai. Non importa cosa diventerai, non importa dove andrai... non ti lascerò mai."


Le sue parole erano dolci, ma la sua promessa sarebbe valsa per l'eternità.


"Commosso, Yun Che la fissò negli occhi e fece una seconda promessa: "Abbiamo molte grandi imprese da fare a parte la vendetta. Quando diventerà il sovrano di questo universo, farò diventare gli spiriti del legno la razza più rispettata al mondo. Chiunque oserà fare loro del male subirà la peggiore punizione immaginabile!"


"Il mondo è già fin troppo in debito con la razza degli spiriti del legno, così nessuna forma di compenso potrebbe essere considerata eccessiva. Inoltre..." Yun Che fece un sorriso allegro mentre accarezzava le guance di He Ling: "Anche i nostri figli saranno spiriti del legno, no, spiriti del legno reali ed è solo naturale che distrugga chiunque osi cercare di fare loro del male, no?"


Le guance di He Ling assunsero una tinta rosea. Chinò la testa mentre gemeva: "Io... tu... sei un tale..."


La ragazza colta dal panico poté solo dire a stento una parola coerente, ma l'odio che aveva lacerato la sua anima un momento fa era sparito. In effetti il desiderio di vendetta che si era impresso nel suo spirito era stato diluito lentamente nell'immagine di Yun Che.


Non si era resa conto di avere qualcosa di più importante in questo mondo finché Yun Che non glielo aveva ricordato. Sì, invece che gettarsi in un abisso di vendetta, poteva rimanere al suo fianco e prendersi cura di lui. Era un futuro così bello, anche se...


Divina Regione Occidentale, regno del Dio Drago.


Nella sacra sala erano radunati il Dio Drago Turchese, Immacolato, Bianco dell'Arcobaleno, Verde Giada, Blu dell'Abisso, Viola del Fiume e il Dio Drago Azzurro del Cielo... tutti eccetto quello Cremisi della Distruzione che si era diretto verso il regno dell'Inizio Assoluto e il Dio Drago Cinereo che era stato ucciso. L'atmosfera era così solenne da essere spaventosa.


Erano rimasti scioccati e furiosi quando avevano saputo della morte del loro compagno, poi però avevano provato altre emozioni quando avevano ricevuto notizia di quello che era successo nella regione meridionale.


Paura. Era l'emozione meno familiare per un Dio Drago.


"Il regno del Mare Meridionale è stato distrutto... in un giorno?"


Il Dio Drago Azzurro doveva aver ripetuto questa domanda almeno dieci volte, ma non riusciva, non poteva, ancora crederci.


La dipartita dei Re e degli Dei del Mare, la morte di Nan Wansheng, di Nan Guizhong, il ritorno dei due antenati del regno del Brahma e la loro scelta di allearsi con la Divina Regione Settentrionale, e la comparsa ancora più bizzarra dei draghi dell'inizio assoluto...


Erano notizie che potevano solo scioccarli ed erano arrivate in successione nell'arco di solo qualche ora.


Il regno del Dio Drago non aveva pensato che la Divina Regione Settentrionale fosse una vera minaccia nemmeno dopo la distruzione della Regione Orientale.


Questa opinione era cambiata completamente nell'arco di una notte.


La Divina Regione Settentrionale aveva superato ogni aspettativa, ma l'ultima notizia li stravolse ancora di più.


C'era un altro ospite speciale nella sala a parte i sette Dei Drago.


Era Zhou Xuzi.


Ora sembrava che il Divine Master fosse invecchiato di decadi in solo un paio di mesi, ma era molto più calmo rispetto a prima. Inoltre nel suo vecchio sguardo brillava qualcosa che prima non c'era.
                                


                                



