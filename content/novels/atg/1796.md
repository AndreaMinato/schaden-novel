---
weight: 1796
title: Capitolo 1796 – Dio Drago Cremisi della Distruzione
pubDate: 2025-03-10T08:57:10.504Z
tags:
    - atg
---


Capitolo regolare,
0 in coda, 0/10 donazione
-Schadenfreude


"Sembra che abbiamo proprio sottovalutato Yun Che e la Divina Regione Settentrionale." Disse il Dio Drago Turchese. I suoi lunghi capelli blu danzavano nell'aria e i suoi occhi erano color oceano. La sua figura alta emanava una cupa solennità e sembrava severo come non mai. "E pensare che avrebbe potuto distruggere il regno del Mare Meridionale un giorno. Lo si può descrivere solo scioccante."


"La ricomparsa dei due precedenti imperatori del Monarca del Brahma è già scioccante, ma non riesco ad immaginare che metodi abbia usato Yun Che per convincere i draghi dell'Inizio Assoluto ad uscire dal loro isolamento e allearsi con la razza dei diavoli."


Il Dio Drago Immacolato era una donna dall'aspetto fragile che indossava un abito bianco. Il suo sguardo era calmo e sereno, non irradiava nemmeno un briciolo di potere o presenza. In effetti il suo aspetto era così ordinario e mediocre che nessuno l'avrebbe notata in mezzo ad una folla. Chi si sarebbe immaginato che fosse una dei nove prestigiosi Dei Drago.


Al confronto, sembrava poco importante com'era arrivati inosservati sopra il regno del Mare Meridionale.


"Turchese, Immacolato, avete paura?" Chiese con fare cupo il Dio Drago Blu dell'Abisso. Il suo sguardo così freddo e tagliente sembrava una voragine che poteva divorare ogni cosa e ora ardeva di rabbia.


"Umpf, il nostro regno del Dio Drago non ha mai provato paura." Sbuffò il Dio Drago Azzurro del Cielo. "Il motivo principale dietro la caduta del regno del Mare Meridionale è stato il loro stesso cannone. Ha fatto la maggior parte del lavoro e i diavoli hanno solo concluso l'opera. Per quanto riguarda i draghi dell'Inizio Assoluto... Anche se provengono dal grande regno dell'Inizio Assoluto, non sono una minaccia per noi."


Otto Dei Drago, trentaquattro Sovrani dei Draghi, trecentootto Maestri dei Draghi e l'invincibile e rispettato imperatore.


Avevano regnato supremi nell'universo da quando era terminata l'era degli dei e dei diavoli.


"Non ho paura, ma non posso che preoccuparmi." Disse il Dio Drago Turchese, che poi si rivolse verso Blu dell'Abisso e Azzurro del Cielo. "Credo che Cinereo la pensasse come voi prima di finire ucciso. Ha sottovalutato completamente Yun Che e guardate com'è finito."


Tutti gli Dei Drago mostrarono sguardi gelidi quando sentirono queste parole.


Avevano ancora difficoltà ad accettare la morte del Dio Drago Cinereo.


Il Dio Drago Verde Giada intervenne: "Qualcuno di voi ha scoperto cosa ha cercato di dirci?"


'State attenti all'anima draconica di Yun ChÈ... Questa era stata l'ultima trasmissione spirituale che il Dio Drago Cinereo aveva mandato loro prima di morire.


Un pesante silenzio discese ancora una volta nella stanza finché il Dio Drago Turchese non disse: "Quando l'Imperatore è andato ad osservare l'Assemblea Profound God nella Divina Regione Orientale anni fa, aveva annunciato di voler adottare Yun Che. Credo che tutti qui gli abbiano fatto domande al riguardo, ma non si è mai spiegato."


Il Dio Drago Turchese chiuse lentamente gli occhi per nascondere la sua emozione per poi continuare: "Ora che Cinereo ha detto una cosa del genere, possiamo solo concludere che l'anima del drago che possiede Yun Che... è molto più terrificante di quanto immaginassimo."


In realtà aveva già pensato ad una possibilità, ma non osò dirla direttamente.


"Prima non abbiamo osato intervenire perché l'Imperatore del Drago era via." Il Dio Drago Turchese spalancò gli occhi e il suo sguardo brillò con una luce acuta e intimidatoria: "Tuttavia, ora che Cinereo è morto, non possiamo continuare a mantenere il nostro silenzio."


L'atmosfera nella sala cambiò drasticamente. Tutti gli Dei Drago presenti emanarono la loro energia e l'atmosfera attorno divenne quasi insopportabile.


Fu in quel momento che Zhou Xuzi, che era rimasto in silenzio per tutto questo tempo, alzò la testa.


"Le mie mani non si sono macchiate di sangue per così tanto tempo." Disse il Dio Drago Viola del Fiume mentre stringeva i suoi occhi affascinanti e fletté le dita. La sua mano era lunga e sottile, ognuna delle sue lunghe unghie brillava con una patina viola cristallina. Tuttavia non erano di questo colore per dello smalto. Quando tornava nella sua vera forma, chiunque avrebbe visto che i suoi artigli erano fatti dal cristallo più splendido e terrificante al mondo.


"Se non fosse per vendicare Cinereo, preferirei davvero non toccare lo sporco sangue di quei diavoli." Si lamentò mentre giocherellava con le sue unghie perfette.


"Adesso?" Il Dio Drago Bianco dell'Arcobaleno fu il primo ad alzarsi.


L'aria nella sacra sala si increspò e tutte gli Dei Drago si rallegrarono mentre spostavano lo sguardo verso nord.


La stanza era piena dell'aura draconica dei sette presenti e c'erano solo due persone in questo regno che potevano influenzare l'aria di questa sala da lontano. Il primo era l'Imperatore del Drago e il secondo stava per arrivare.


"Fratello maggiore!" Tutti e sette gli Dei Drago si alzarono e gridarono il loro saluto all'unisono, perfino il Dio Drago Viola del Fiume che era rimasta indolente fino ad ora raddrizzò la schiena e mostrò uno sguardo serio.


Una figura cremisi apparì all'entrata. Era arrivata in un batter d'occhio.


L'uomo indossava un'armatura rossa, le sue braccia erano coperte da scaglie scarlatte, le sue sopracciglia assomigliavano a delle spade fiammeggianti e sembrava che si agitasse della lava nel suo sguardo acceso. Non era molto alto, era nella media tra gli Dei Drago, ma chiunque l'avesse incontrato di persona avrebbe avuto la sensazione che fosse una montagna insormontabile.


Il loro capo... il Dio Drago Cremisi della Distruzione!


Anche se il rango dei nove Dei Drago era deciso in base al loro potere, si chiamavano sempre per nome. La sola eccezione alla regola era il Dio Drago Cremisi della Distruzione, nessuno osava riferirsi a lui se non come a fratello maggiore.


Questo perché era superiore a loro in quanto a potere, grado di anzianità ed esperienza...


Il nome di Long Fei era già risuonato nell'universo duecentomila anni fa e la sua fama di allora superava perfino quella che aveva ora.


In quel periodo era il pretendente al trono più potente. Sfortunatamente per lui, la sua ascesa era stata troncata dalla comparsa dall'ultimo arrivato che aveva ottenuto l'aiuto di Shen Xi, Long Bai.


Se Long Bai e Sheng Xi non fossero esistiti, l'Imperatore del Drago sarebbe stato lui.


Dopo che aveva perso contro Long Bai, Long Fei aveva dedicato tutte le sue energia ad aiutare il nuovo sovrano. Sorprendentemente era passato dal suo più acerrimo rivale al Dio Drago più leale. Per impedire che la sua gloria di prima diminuisse l'aura dell'Imperatore o lo intimidisse, aveva trascorso gli ultimi duecentomila anni a diminuire  l'impatto delle sue glorie passate. Era comparso raramente in pubblico ed erano passati chissà quanti anni da quando aveva rivelato il suo vero potere.


Il Regno degli Dei era cambiato molto negli ultimi duecentomila anni e gli imperatori degli altri regni sovrani si erano succeduti uno dopo l'altro, ma il Dio Drago Cremisi della Distruzione era rimasto. Tuttavia perfino la sua fama aveva iniziato a svanire dai ricordi della gente e non molti si ricordavano che era stato sul punto di diventare l'imperatore.


E nessuno aveva visto il suo sguardo pieno di disprezzo che aveva mostrato per un attimo quando aveva sentito come Qianye Fantian e Nan Wansheng avevano "lottato" per vedere chi fosse l'imperatore divino più forte dopo quello del drago.


"Fratello maggiore!" Il Dio Drago Azzurro del Cielo fu il primo a farsi avanti. "Cinereo è morto."


"So già cos'è successo." Lo sguardo del Dio Drago Cremisi della Distruzione assomigliava a delle pozze laviche e la sua voce era profonda come un abisso. "Tuttavia rimanderemo ancora un po' la distruzione di Yun Che."


Tutti gli Dei Drago rimasero sbalorditi. Il Dio Drago Azzurro del Cielo si ricompose e chiese: "Hai incontrato l'Imperatore del Drago?"


"L'ho trovato, ma non l'ho incontrato."


Dopo gli eventi che avevano sconvolto la Divina Regione Orientale, il Dio Drago Cremisi della Distruzione aveva smesso di esitare ed era partito immediatamente per il regno dell'Inizio Assoluto.


L'Imperatore del Drago era una figura sacra e non era permesso dubitare della sua autorità. Di conseguenza, gli dei Drago non avevano osato intervenire indipendentemente in una guerra tra regioni divine.


"Cos'ha detto?" Chiese il Dio Drago Azzurro del Cielo.


"L'Imperatore del Drago ha percepito la mia aura quando mi sono inoltrato nelle profondità del regno dell'Inizio Assoluto, ma ha scelto di non mostrarsi." Rispose con solennità il Dio Drago Cremisi della Distruzione. "Gli ho dato un rapporto su Yun Che, sulla calamità proveniente dalla Divina Regione Settentrionale e sulla caduta della Regione Orientale."


"Mi ha mandato una trasmissione del suono in risposta. Ha detto che sarebbe tornato tra due mesi e che non dovevamo disturbarlo di nuovo o fare mosse avventate prima di allora."


Non possiamo fare mosse avventate... per i prossimi due mesi.


Queste parole spensero sul nascere le fiamme della vendetta degli Dei Drago.


"L'Imperatore sa della morte di Cinereo e della distruzione del regno del mare Meridionale?" Chiese il Dio Drago Immacolato.


Il Dio Drago Cremisi della Distruzione scosse la testa: "Finché è in quello spazio isolato, dovrebbe essere impossibile per lui percepire la scomparsa di Cinereo. In effetti l'ho scoperto solo a metà del mio viaggio di ritorno."


"Non va bene. Queste due questioni sono molto più importanti rispetto a ciò che hai riferito all'imperatore." Il Dio Drago Immacolato rimase impassibile, ma si poteva sentire della solennità nel suo tono insolitamente calmo. "Dobbiamo tornare immediatamente nel regno dell'Inizio Assoluto e fare rapporto all'Imperatore."


Era convinta che l'Imperatore del Drago sarebbe tornato subito indietro pieno di furia nel momento in cui avesse sentito della morte di Cinereo e della distruzione del Regno meridionale.


Il Dio Drago Cremisi della Distruzione si accigliò, ma non rispose subito. L'Imperatore del Drago aveva ordinato di non fare mosse avventate e di non disturbarlo.


All'improvviso l'immagine di un drago iniziò ad apparire nella sala sacra. Questa figura si trasformò velocemente in un umano ed entrò nella formazione. Dopodiché si inginocchiò e annunciò con tono urgente: "Porgo i miei rispetti ai grandi Dei Drago! Ho urgenti notizie riguardo la Divina Regione Meridionale! La situazione è cambiata id nuovo!"


"Parla!"


"Solo un momento fa, il regno del Mare Profondo delle Dieci Direzioni, il regno del Viola Misterioso e il regno Xuanyuan hanno dato ordine di dare la caccia al resto del regno del mare Meridionale."


"Cosa?!" Tutti gli Dei Drago cambiarono drasticamente espressione.


<em>BANG!!</em>


"Come osa?!" Il Dio Drago Cremisi della Distruzione ruggì mentre stringeva i pugni.


Aveva solo mosso le mani, ma sembrava che fossero eruttati due vulcani. Le onde d'energia esplose dal suo corpo scossero la guardia che stava riferendo la notizia e rivoli di sangue cominciarono a scorrere dagli angoli della sua bocca. Tuttavia mantenne rigidamente la sua posizione. Non avrebbe osato muoversi nemmeno di un pollice dal suo posto.


"Le cose si stanno facendo serie." Disse con lentezza e compostezza il Dio Drago Bianco dell'Arcobaleno. "Ora che sono circondati, i regni sovrani penseranno a qualsiasi metodo per proteggersi. Certamente è comprensibile. Tuttavia il fatto che siano diventati complici di un atto così vergognoso significa solo una cosa... Yun Che li ha spaventati a morte."


"..." Nessuno poteva negarlo.


"I rapporti che abbiamo ricevuto dalla Divina Regione Meridionale sono stati vaghi e confusi finora. Tuttavia Cinereo e gli imperatori divini del regno del Mare Profondo delle Dieci Direzioni, del regno Xuanyuan e del regno del Viola Misterioso hanno assistito personalmente a questo evento. Il fatto che siano stati terrorizzati da ciò che hanno visto..." Fu in quel momento che il Dio Drago Bianco dell'Arcobaleno esitò e inspirò velocemente per poi continuare: "Temo che la situazione sia molto più grave di quanto possiamo immaginare."


"Umpf, alla fine sono solo degli sciocchi vigliacchi interessati solo a salvarsi la vita. Questi imperatori divini umani non sono meglio di un branco di codardi inutili quando si trovano di fronte ad un vero pericolo." Disse il Dio Drago Azzurro del Cielo con un'espressione scontenta.


Gli Dei Drago non avevano espresso molto stupore sentendo dell'annientamento della Divina Regione Orientale, avevano solo osservato la situazione con freddo divertimento.


Tuttavia non avevano altra scelta se non rimanere scioccati dalle reazioni dei regni sovrani della Regione Meridionale.


"Fratello maggiore, non dobbiamo più esitare." Disse il Dio Drago Blu dell'Abisso.


Dopo un breve momento di riflessione, il Dio Drago Cremisi della Distruzione annuì lentamente. Si voltò e disse: "Tornerò nel regno dell'Inizio Assoluto, posso solo sperare che l'Imperatore del Drago non si sia allontanato troppo dalla sua posizione precedente."


Una bizzarra luce nera brillò negli occhi di Zhou Xuzi.


Tuttavia, quando alzò la testa per parlare, il bagliore cupo era scomparso completamente: "Potreste ascoltare ciò che ha da dire questo vecchio prima di rientrare nel regno dell'Inizio Assoluto?"


Il Dio Drago Cremisi della Distruzione si fermò. Si girò e rispose: "Parli pure Imperatore Divino Eternità."


Anche se Zhou Xuzi aveva perso il suo regno, era comunque un imperatore divino dopotutto. Inoltre era stato un amico dell'Imperatore del Drago per così tanti anni. Di conseguenza, nessuno nel regno del Dio Drago l'avrebbe offeso.


Zhou Xuzi sospirò con tristezza per poi dire: "Nessuno odia più di me Yun Che, il mio unico desiderio è di farlo a pezzi."


Nessuno poté negarlo, figuriamoci gli Dei Drago presenti. Il regno dell'Eternità era stato annegato nel sangue, la perla dell'Eternità era stata rubata e la sua stirpe reale era stata massacrata con crudeltà. Anche il loro antenato fondatore era stato...


La sua miseria era indescrivibile.


Zhou Xuzi fissò dritto di fronte a sé per poi continuare con tono sincero: "Tuttavia credo che non sia la cosa più appropriata disturbare di nuovo l'Imperatore del Drago."


"Si spieghi per favore." Rispose il Dio Drago Cremisi della Distruzione.


Zhou Xuzi rispose con tono calmo e composto: "Anche se l'Imperatore del Drago non sa della scomparsa del Dio Drago Cinereo e della calamità che ha colpito la Divina Regione Meridionale, davvero riterrebbe poco importanti la calamità del nord incitata da Yun Che o la caduta della regione orientale?"


Le espressioni degli otto Dei Drago si irrigidirono, ma il Dio Drago Cremisi della Distruzione inarcò le sopracciglia e disse: "Che lei... sia a conoscenza di qualcosa che non sappiamo?"


Zhou Xuzi scosse la testa: "Se l'Imperatore del Drago non ha rivelato questa informazione nemmeno ai suoi Dei Drago, come potrebbe un rifugiato come me sapere qualcosa?"


Ma Zhou Xuzi non si fermò qui: "Tuttavia, dopo la Regina Drago, dovreste essere le persone che comprendono di più l'Imperatore del Drago. Così potrei essere così audace da chiedere cosa c'è al mondo che potrebbe spingerlo ad abbandonare tutto il resto?"


Il Dio Drago Azzurro del Cielo non esitò: "Negli ultimi duecentomila anni del suo regno, non ha mai desiderato donne, né artefatti, e disprezzava i conflitti. È un uomo di pochi desideri."


"Se c'è qualcosa che può sconvolgerlo e spingerlo ad abbandonare tutto il resto, sarebbe la Regina Drago."


Il Dio Drago Azzurro del Cielo era il solo a sapere il motivo dietro la partenza dell'Imperatore del Drago. Tuttavia l'ordine severo dell'imperatore gli aveva fatto abbandonare ogni ragione. Dopotutto la reazione che aveva mostrato l'Imperatore del Drago in quel momento era stata troppo terrificante.


Gli altri Dei Drago iniziarono ad annuire lentamente.


In effetti era risaputo da tutti i cittadini di alto livello del Regno degli Dei, figuriamoci per loro.


L'Imperatore del Drago era ossessionato dalla regina, nessuno avrebbe potuto toccarla. In effetti, il luogo dove dimorava la donna, la Terra Proibita del Samsara, era il luogo più involabile nel regno del Dio Drago e nel resto dell'universo.


Tuttavia negli ultimi anni la Regina Drago era entrata in isolamento. L'Imperatore del Drago lo aveva anche annunciato personalmente per poi proibire a tutti di avvicinarsi entro cinquecento chilometri dalla Terra Proibita del Samsara. Dopo aveva anche eretto una nuova barriera attorno alla zona.


Ci si poteva immaginare quanto fosse forte la protezione che aveva creato l'imperatore. Inoltre, con la forte aura draconica che permeava la barriera, l'Imperatore del Drago sarebbe stato allertato all'istante nel momento in cui qualcuno l'avesse toccata, figuriamoci quando qualcuno l'avesse infranta.


Questa era l'importanza che dava all'attuale isolamento della Regina Drago.


Tuttavia lei era nella Terra Proibita del Samsara, ma l'Imperatore del Drago era andato nel regno dell'Inizio Assoluto, così la sua partenza non avrebbe dovuto avere nessuna connessione con lei.
                                


                                



