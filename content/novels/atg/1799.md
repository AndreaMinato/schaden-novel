---
weight: 17990
title: Capitolo 1799 – La Guerra tra Ying e Zhi
pubDate: 2025-03-10T08:57:10.504Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


"Ho anche mandato delle persone nella Divina Regione Occidentale a prestare attenzione al regno del Dio Drago. Tuttavia sono rimasti stranamente silenziosi e non ci sono segni di movimento lì. Sinceramente mi stupisce un po'."


"Logicamente parlando, anche se l'Imperatore del Drago fosse via, tenderebbero comunque a rispondere ad una questione così importante." Cang Shitian espresse sia la sua opinione che i suoi sospetti senza riserve per dimostrare le sue capacità e la sua lealtà nei confronti di Yun Che.


Dopo aver finito di parlare, gettò un'occhiata furtiva verso Yun Che per vedere la sua reazione. Sfortunatamente per lui, l'espressione di Yun Che era rimasta impassibile.


Pensieroso, continuò a parlare: "Sua magnificenza, il silenzio del regno del Dio Drago è piuttosto preoccupante in realtà. Mobiliterò immediatamente tutte le spie che ho nella Divina Regione Occidentale per osservare i loro movimenti. Inoltre, mentre il regno del Mare Profondo delle Dieci Direzioni segue ubbidientemente i suoi ordini, abbiamo preparato anche noi le nostre truppe e risorse. Così potremo radunarci sotto il suo comando nel momento in cui si scatenerà un conflitto nel regno del Dio Drago."


"Le tue truppe?" Yun Che gettò un'occhiata verso Cang Shitian per poi sbuffare lievemente. "Non c'è bisogno. Mi aspetto solo due cose sia dalla Divina Regione Meridionale che da quella Orientale. La prima è che vi prostriate ubbidientemente di fronte a me e la seconda è che non mi pugnaliate alla schiena. Non desidero affatto il vostro aiuto, specialmente dal tuo regno del Mare Profondo delle Dieci Direzioni."


La Divina Regione Orientale era stata pacificata e la Divina Regione Meridionale era stata soppressa, così non avrebbero rappresentato nessuna minaccia mentre avrebbe combattuto contro la regione Occidentale.


Tuttavia, usarli in battaglia...


Poteva contare solo sul regno del Monarca del Brahma controllato da Qianye Ying'er. Anche il regno degli Dei Stellari avrebbe avuto una sua utilità, ma i regni stellari superiori erano per lo più insignificanti.


Per quanto riguardava la Divina Regione Meridionale? Aggiungerla alle sue truppe sarebbe stato solo di detrimento alla sua causa.


Venire soverchiati e sconfitti non causava solo sottomissione e paura, ma anche scontento e risentimento. Ci sarebbe voluto molto tempo per convertire i regni stellari delle regioni orientali e meridionali. Se non altro sarebbe stato impossibile farlo prima della guerra contro la Divina Regione Occidentale.


Costringerli a combattere avrebbe solo creato una grande vulnerabilità nel suo esercito, un gruppo di incognite che avrebbero potuto pugnalarlo alla schiena in ogni momento.


Potevano essere usati solo come carne da cannone.


Alla fine avrebbe dovuto contare solo sulle sue forze contro la Divina Regione Occidentale.


L'espressione di Cang Shitian si incupì mentre si inginocchiava ed esclamava: "Sua magnificenza! In effetti non le sarebbe di beneficio usare altri regni, ma io, Shitian, le sono devoto, che il cielo mi faccia da testimone! Se ha ancora dei dubbi, posso fare un giuramento..."


"Un giuramento? Non c'è bisogno." Yun Che sorrise con disprezzo. "Non c'è niente di più insignificante di un giuramento. Devi solo ascoltarmi ubbidientemente e gestire bene la situazione nella Divina Regione Meridionale. Ho detto che ti avrei risparmiato, così naturalmente non mi rimangerò la parola."


"Sì, capisco." Rispose frettolosamente Cang Shitian. "Non la deluderò. Vigilerò costantemente sui regni Xuanyuan e del Viola Misterioso. Se individuerò dei movimenti strani, sarà il primo a saperlo sua magnificenza."


Il sopracciglio destro di Yun Che fremette. Mosse una mano e fece apparire una sfera dalla luce strana e incantevole. Una formazione di trasmissione del suono densa si estese dalla sfera.


Quando Cang Shitian la sondò, dedusse immediatamente che si trattava di una formazione di livello molto elevato che poteva trasmettere messaggi attraverso un'intera regione. Disse immediatamente: "Mi congederò. Se sua magnificenza avrà degli ordini per me, si senta libero di chiamare il suo servo."


Dopo aver finito di parlare, si ritirò velocemente e lasciò la sala imperiale. Mantenne la sua postura rispettosa anche quando si allontanò.


Una volta che Cang Shitian se ne andò, Qianye Ying'er mosse piano la mano e creò una barriera di isolamento del suono. Dopodiché Yun Che attivò la formazione di trasmissione.


La voce dell'ottava strega Yu Wu risuonò dalla formazione.


"Sovrano dei Diavoli. L'attenzione del regno del Dio Drago è stata spostata con successo verso ovest. Nel frattempo tutti i nostri eserciti principali hanno iniziato a muoversi di nascosto verso sud. Il nostri movimenti iniziali non saranno veloci, ma non riusciranno a collegarla a lei nell'arco di dieci giorni."


"Molto bene." Disse con apprezzamento Yun Che. "Ci sono notizie del regno del Dio Drago?"


"La maestra ha voluto che le riferissi che l'Imperatore del Drago tornerà solo dopo due mesi. Così il regno del Dio Drago non prenderà molte iniziative fino ad allora."


Yun Che, Qianye Ying'er e Caizhi mostrarono espressioni sbalordite.


La reazione più normale e logica del regno dopo l'uccisione del Dio Drago Cinereo sarebbe stata di furia. Anche se il loro imperatore fosse stato assente, non avrebbero dovuto aspettare due mesi.


"Come fa la regina strega a sapere che l'Imperatore del Drago tornerà tra..." Yun Che si ricordò della risposta a questa domanda prima ancora di finire di parlare.


Sicuramente Chi Wuyao aveva ottenuto queste informazioni da Zhou Xuzi, a cui aveva catturato l'anima di nascosto.


Dato il livello e la posizione di Zhou Xuzi, naturalmente sarebbe stato in stretto contatto con gli Dei Drago. Inoltre gli Dei Drago sicuramente non avrebbero sospettato mai di lui. Dopotutto nessuno avrebbe osato dire di odiare Yun Che più dell'Imperatore Divino.


Inoltre non sapeva nemmeno di essere una spia!


Così molto probabilmente Chi Wuyao aveva usato Zhou Xuzi per mandare uno strano messaggio che aveva convinto gli Dei Drago a trattenersi per due mesi.


Yun Che cambiò subito argomento: "Dato che possiamo confermare che non faranno grandi movimenti, c'è davvero bisogno di nascondere i nostri spostamenti verso sud?"


Yu Wu rispose: "Anche se il regno del Dio Drago non farà grandi movimenti, non ignoreranno la morte del Dio Drago Cinereo. La maestra non voleva che sua magnificenza lo scoprisse in origine, ma all'improvviso ha cambiato idea prima di andarsene."


"La maestra ha detto che la finta verso nord ha attirato oltre due Dei Drago. Li affronterà in battaglia."


"Quali?" Chiese accigliato Yun Che. Le parole "la maestra non voleva che sua magnificenza lo scoprisse in origine" gli avevano fatto provare inquietudine.


"Il Dio Drago Immacolato e il Dio Drago Cremisi della Distruzione."


L'atmosfera si gelò mentre l'espressione di Qianye Ying'er cambiava drasticamente. Esclamò subito: "Cosa?!"


"Dobbiamo fermarla subito!" Esclamò con tono serio Qianye Ying'er. "Non può affrontare il Dio Drago Cremisi della Distruzione... nemmeno lei."


Qianye Ying'er aveva capito subito l'obiettivo di Chi Wuyao.


Se il regno del Dio Drago non fosse riuscito ad attuare la sua vendetta, sarebbe stato un brutto colpo per la sua reputazione e si sarebbe infuriato ancora di più. Così, se Chi Wuyao avesse sconfitto il Dio Drago Cremisi della Distruzione, quello più potente e inferiore solo all'imperatore, in un duello uno contro uno, avrebbe minato la sicurezza e la convinzione del loro regno e della Divina Regione Occidentale.


Chi Wuyao però non aveva mai incontrato un Dio Drago finora. Era impossibile per lei capire il vero potere del Dio Drago Cremisi della Distruzione.


Qianye Ying'er invece sapeva bene quanto fosse terrificante.


Per oltre duecentomila anni, il Dio Drago Cremisi della Distruzione era stato il più potente del suo regno, ma da un certo momento in avanti aveva iniziato a mostrarsi in pubblico molto raramente. Di conseguenza, le dicerie e le storie riguardo a lui erano diminuite lentamente nei secoli. Al momento il potere e la posizione del Dio Drago Cremisi della Distruzione erano considerati inferiori sia a Qianye Fantian che a Nan Wansheng, i due imperatori divini più formidabili dopo quello del Drago.


Tuttavia, quando era molto giovane, Qianye Fantian le aveva riferito una cosa. Anche se lui e Nan Wansheng avevano sempre gareggiato tra di loro per vedere chi era il più forte dopo l'Imperatore del Drago, in realtà c'erano due guerrieri con cui non avrebbe mai potuto competere.


Il primo era l'Imperatore del Drago, il secondo non era un sovrano, ma proveniva anche lui dal regno del Dio Drago.


Era il Dio Drago Cremisi della Distruzione!


Inoltre non aveva mostrato il suo potere per fin troppi anni, così... chissà a che livello era arrivato adesso.


Agli occhi di Qianye Fantian, Chi Wuyao era "terrificante", ma il Dio Drago Cremisi della Distruzione era imbattibile. Chi Wuyao ora avrebbe affrontato il Dio Drago più formidabile anche se non sapeva i limiti del suo potere. Inoltre questo nemico aveva aumentato lentamente la sua forza nell'ombra per oltre duecentomila anni. Era una mossa poco saggia secondo Qianye Ying'er.


Queste parole fecero accigliare ulteriormente Yun Che: "Dov'è ora? Ha già fatto la sua mossa?"


Il drastico cambiamento nei toni di Qianye Ying'er e di Yun Che agitarono Yu Wu: "La maestra, lei... calcolando il tempo che è già passato, probabilmente è arrivata ai confini della Divina Regione Settentrionale e quei due Dei Drago... stanno per arrivare."


Yun Che si alzò di scatto e gridò con un tono così profondo da sembrare il rimbombo di una campana demoniaca: "Mandale subito una trasmissione del suono e dille di ritirarsi! Questo è un ordine! Non può disubbidire!"


La prima reazione di Qianye Ying'er alla notizia era stata troppo intensa. Questo gli aveva dato la sensazione che Chi Wuyao fosse in grave pericolo al momento.


"..." Il respiro ansioso di una ragazza fu trasmesso dalla formazione del suono. La voce di Yu Wu iniziò a tremare per l'ansia mentre rispondeva: "La maestra... ha troncato ogni possibilità di comunicazione dopo che è partita... Potrebbe averlo fatto perché non voleva essere disturbata."


Yun Che: "...!!"


"Oh, giusto!" Il tono di Yu Wu si rasserenò: "Il Sovrano dei Diavoli non si deve preoccupare troppo. La maestra non è da sola, ha portato Jie Xin e Jie Ling con sé."


Dopodiché, la formazione di trasmissione del suono si chiuse. Dopo aver sentito la notizia, parte della tensione di Yun Che si alleviò, ma rimase accigliato.


"Sei così preoccupato?" Chiese con un po' di derisione Qianye Ying'er.


"...Nemmeno una come lei avrebbe la possibilità di vincere contro il Dio Drago Cremisi della Distruzione?" Domandò Yun Che, aggrottando ancora le sopracciglia.


"Non può vincere contro di lui." La risposta di Qianye Ying'er fu veloce e diretta.


Aveva compreso abbastanza le capacità di Chi Wuyao negli ultimi due anni. Il suo lato più terrificante stava nel suo potere spirituale indescrivibile. Non era nemmeno alla pari di Yan Tianxiao quando si parlava di coltivazione.


Per rendere ancora più chiaro questo punto, anche dopo che era stato temprato dalla Calamità dell'Oscurità Eterna, Yan Tianxiao era riuscito a stento a competere con Qianye Fantian. In tal caso, come poteva Chi Wuyao avere delle speranze di battere il Dio Drago Cremisi della Distruzione.


Tuttavia, Qianye Ying'er, che prima aveva reagito con veemenza, era diventata molto più calma. Il suo tono cambiò: "Se stessimo parlando di qualcun altro, penserei che si sia sopravvalutato e abbia fatto una decisione avventata."


"Ma stiamo parlando di Chi Wuyao, è impossibile che sia così avventata."


"Anche se non sa molto del Dio Drago Cremisi della Distruzione, nemmeno il suo avversario è informato su di lei. Inoltre è più probabile che sia il Dio Drago Cremisi della Distruzione a sottovalutarla. Questo perché non ha mai preso sul serio qualcuno eccetto l'Imperatore del Drago."


"Ora che ci penso, in realtà dovrebbe essere lui a preoccuparsi."


Yun Che rimase in silenzio a lungo, ma alla fine si rilassò.


Dopo aver percepito questo cambiamento, Qianye Ying'er tirò un lieve sospiro di sollievo... se Chi Wuyao lo avesse visto adesso, ne sarebbe stata davvero soddisfatta.


"E il Dio Drago Immacolato?" Chiese Yun Che.


"Si dice che sia pura di cuore e che non abbia quasi nessun desiderio." Rispose Qianye Ying'er. "Anche lei appare molto raramente in pubblico e nemmeno io l'ho mai vista prima. È la persona meno cospicua tra i nove Dei Drago, ma è comunque un Dio Drago, così non è da sottovalutare."


"Inoltre è ad un livello superiore rispetto al Dio Drago Cinereo."


"Se è pura di cuore e priva di desideri, significa che sarà difficile trovare un punto debole da sfruttare." Disse con tono profondo Yun Che.


"Dopo che Jie Xin e Jie Ling hanno ricevuto la tua istruzione, la loro forza è aumentata drasticamente." Disse ridacchiando Qianye Ying'er. "I loro cuori e le loro menti sono tutt'uno e la loro Energia Misteriosa oscura si può fondere alla perfezione, così, se combatteranno insieme, potrebbero darci delle grandi sorprese... anche al Dio Drago Immacolato."


Batté un dito sul petto di Yun Che, le sue unghie grattarono gentilmente il tessuto del suo abito: "Alla fine non credo che dovremmo preoccuparci. È Chi Wuyao, preoccuparsi per lei sarebbe inutile. Direi perfino che non è necessario."


BOOOOM!


Un'ondata di energia pesante e maligna respinse con forza la mano di Qianye Ying'er.


Caizhi era già accanto a lei e, nonostante l'espressione calma sul suo viso puro e adorabile, mostrò una ferocia sconvolgente. "Non hai il permesso di toccarlo!"


"Ahi." Qianye Ying'er gemette con fare seduttivo mentre si accarezzava il dito "ferito". Non mostrò la minima rabbia. Scoccò un'occhiata civettuola verso Caizhi e disse: "Non puoi accettare gesti di questo livello? Ti dovrei dire questo allora. Durante i brevi anni che abbiamo passato nella Divina Regione Settentrionale, ha usato il mio corpo in innumerevoli modi. In effetti posso dirti che mi ha posseduto più di seimila volte e mi ricordo ognuna di queste sessioni in gran dettaglio. Non mi sorprenderei se mi dicessi che ha fatto l'amore più volte con me che con tutte le sue altre donne messe insieme."


Yun Che: "..."


Caizhi: "..."


"Oh?" Qianye Ying'er sembrò giungere ad un'improvvisa conclusione e mostrò uno sguardo giocoso: "Dalla tua reazione... piccolo Lupo Celeste, la moglie del Sovrano dei Diavoli, qualcuno che si è inchinato di fronte al cielo e alla terra, ha porto rispetto ai suoi antenati e ha scambiato delle doti con Jasmine come testimone, non puoi essere... ancora vergine, vero?
                                        



