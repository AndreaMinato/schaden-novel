---
weight: 1792
title: Capitolo 179 - Drago Primordiale Azzurro (seconda parte)
pubDate: 2024-05-30T01:27:25.204Z
tags:
    - atg
---




"Non temere giovane umano. Sono soltanto un residuo d'anima lasciato dietro dal Drago Primordiale Azzurro per sorvegliare questo luogo della prova. Non ti farò del male." Risuonò ancora una volta la voce antica; era piena di dignità eppure era gentile come una brezza.


"Drago... Primordiale Azzurro?" Yun Che sollevò la testa e ne rimase confuso. Sentì la voce di Jasmine nella sua mente. "Cosa? Drago Primordiale Azzurro? Capo delle Bestie Divine dell'Era Primordiale, il Dio Drago - Il Drago Primordiale Azzurro?!"


Un paio di occhi misteriosi si aprirono nella totale oscurità. Erano enormi, eppure lunghi e stretti; avevano una forma simile a quella umana... ricordava la scena che aveva visto nel luogo della prova della fenica, solo che gli occhi del drago erano di un celeste profondo.


Allo stesso tempo, come se il cielo si fosse capovolto, discese un'aura sconfinata. Di fronte a questa pressione Yun Che si sentì come un minuscolo granello di sabbia di fronte ad una montagna.


Quest'aura superava di gran lunga quella della fenice!


Yun Che non poteva sospettare nemmeno della veridicità di queste parole. Era un genere di potere assoluto che stravolgeva la mente e allo stesso tempo era terrificante, come poteva mentire?


"Un residuo d'anima del Drago Primordiale Azzurro... Luoghi della prova... è come quello della fenice, un posto dove hai lasciato un potere da passare alle future generazioni?" Yun Che chiese frettolosamente alzando la testa verso gli occhi blu.


"Esatto. L'Era Divina è finita da tempo e i Veri Dei sono svaniti, ma non siamo disposti a sparire senza fare nulla e abbiamo cercato di lasciare una traccia della nostra forza da tramandare per l'eternità... Dopo aver aspettato per tutti questi anni ho trovato finalmente un predestinato. In questo millennio sei il primo."


"Io? Il primo?"


"Esatto, il primo dopo mille anni." Echeggiò la voce del Drago Primordiale Azzurro: "Mille anni fa arrivarono centoventinove sfidanti. Dopo però i due Draghi dei Fiumi si stabilirono qui dopo aver seguito la mia aura e non se ne andarono più. Inoltre maturarono rapidamente grazie al nutrimento dell'aura del Dio Drago e raggiunsero il pinnacolo dello Sky Profound Realm.
Il livello di questa landa è piuttosto basso; per questo quelle due creature resero praticamente impossibile raggiungere questa zona per gli esseri umani. In più quest'area si è riempita di profound beast e ha acquisito una cattiva reputazione, quelli con il coraggio e le capacità di arrivare qui sono diventati sempre di meno, è difficile perfino vedere una persona ogni cento anni."


"Non c'è da meravigliarsi che ci siano così tante profound beast qui, è a causa dell'aura del Dio Drago." Disse piano Jasmine: "L'aumento di profound beast della Catena Montuosa delle Diecimila Bestie è a causa dell'aura della Fenice, mentre quello di questa regione è a causa del Dio Drago! Di tutte le bestie primordiali, il Dio Drago è il più grande, il suo potere sorpassa di molto quello della Fenice! Dopo la caduta degli dei molti desideravano trovare le tracce del Dio Drago. Nessuno si sarebbe immaginato che avrebbe lasciato la sua eredità in questo piccolo Profound Sky Continent."


"Nonostante non abbia usato le tue forze per arrivare qui, era comunque destino.
Puoi sottoporti alla prova... Se sarai in grado di superarla potrò darti tre gocce di sangue di Drago Azzurro e farti possedere la sua stirpe.
Sei disposto a farlo?"


Yun Che non rispose subito perché al momento non stava pensando alla prova. Dopo lo shock iniziale dell'improvvisa comparsa di quell'anima si riprese e disse frettolosamente: "Drago Primordiale Azzurro, sei il Dio Drago più forte dell'Era Primordiale. Allora... allora devi sapere un modo per salvare questa persona accanto a me! Ti prego, salvala... salvale la vita e aiutala a recuperare la sua forza... Se puoi farlo sono disposto a darti qualsiasi cosa, posso pagare un qualsiasi costo."


Le lunghe ciglia della Piccola Fata tremarono per un momento.


Gli occhi azzurri lampeggiarono debolmente. Poi risuonò un'antica voce: "Le sue ferite interne sono gravissime; i suoi cinque organi principali sono collassati, le profound vein e i suoi meridiani sono stati frantumati. Inoltre vuole soltanto morire. Sono solo un mero residuo d'anima e non posso salvarla... Ma conosco un modo per farlo. Come desideri potresti salvarle la vita e farle recuperare completamente la sua forza... Anzi potrebbe perfino aiutarla ad avanzare di livello ed entrare nell'Emperor Profound Realm."


La prima metà del discorso del Drago Primordiale Azzurro aveva distrutto le speranze di Yun Che, ma lo fece riprendere. Con una strana luce negli occhi, la sua voce tremò di emozione: "Co... Cos'hai detto? C... è vero quello che hai detto? Dimmelo presto, qual è il metodo... Dimmelo!"


Poi si abbassò con entusiasmo e si rivolse alla Piccola Fata: "Piccola Fata, hai sentito? Non solo c'è un modo per salvarti la vita, può anche guarire le tue profound vein e i meridiani. Potrebbe anche farti avanzare di livello... L'hai sentito?
Queste parole provengono da una Bestia Divina Primordiale in persona, quindi sicuramente non è una menzogna...
Hai sentito?"


Il desiderio di morire della Piccola Fata veniva dalla disperazione di aver perso tutto il suo potere. La sola cosa che poteva distoglierla da quel pensiero era la speranza di poterli riacquistare. Dopo aver sentito la voce del Drago Primordiale Azzurro e le grida entusiaste del ragazzo, gli occhi della Piccola Fata che erano chiusi per l'angoscia si riaprirono lentamente. C'era un barlume di speranza nel suo sguardo.


"Drago Primordiale Azzurro, per favore dimmi qual è il metodo... Non importa che genere di metodo sia, non importa quanto sarà difficile, lo farò. Per favore dimmelo!" Yun Che esclamò con forza sollevando la testa verso il paio di occhi azzurri.


La risposta dell'anima fu calma e impassibile: "Anche se lo conosco, io e te non abbiamo alcuna relazione.
Non ho alcun motivo per dirtelo, a meno che..."


"A meno che?"


"A meno che non passerai la prova che ho lasciato e otterrai la mia eredità! Allora te lo dirò, altrimenti non avrei alcun obbligo di dirtelo.
Scegli come vuoi."


"Va bene!"


Yun Che annuì subito senza nemmeno esitare: "Accetto!"


Non appena avesse passato la prova sarebbe riuscito ad ottenere la stirpe del Dio Drago e avrebbe saputo il metodo per salvare Piccola Fata, come poteva non accettare.


"Ahah, molto bene." La voce antica iniziò a ridere: "Tuttavia non essere troppo frettoloso. La prova che ho lasciato non testa la forza dello sfidante ma il suo talento innato e la sua determinazione. La difficoltà sarà in base alla forza dello sfidante. Una volta che entrerà nella prova ci saranno solo due possibili risultati. Uno è passare la prova ed ottenere la stirpe del Dio Drago, l'altro..."


"È la morte!


"Non c'è possibilità di fallire o la superi o morirai!"


"...Allora quanti hanno passato la prova tra quei centoventinove sfidanti?" Sussultò Yun Che.


"Non hai sentito parlare di qualcuno che possiede la stirpe del Dio Drago perché nessuno tra quei centoventinove sfidanti che ti hanno preceduto lo ha superato. Sono rimasti nel luogo della prova e sono diventati degli scheletri. Inoltre tra di loro, perfino la persona più debole era allo Sky Profound Realm!"


Yun Che: "..."


"Nonostante questo vuoi comunque intraprendere la prova?" Chiese il Drago Primordiale Azzurro.


Yun Che guardò Piccola Fata e annuì con decisione: "Naturalmente!!"


"Non rispondi con riluttanza. Sei piuttosto coraggioso; inoltre sento che gran parte della tua determinazione proviene dal desiderio di salvare la persona accanto a te. Dato che è così esaudirò il tuo desiderio e aprirò la porta del luogo della prova... Prima di entrare hai abbastanza tempo per prepararti; specialmente mentalmente. Hai il sangue della fenice che scorre dentro di te, ciò significa che hai completato con successo la sua prova. Tuttavia non puoi paragonare la sua prova a quella del Dio Drago."


"La natura della Fenice è generosa e moderata. Anche se la prova che ha lasciato è ardua non sarebbe così difficile da portare alla disperazione e non dovrebbe essere fatale, ma il Dio Drago è il sovrano di tutte le creature che guarda il mondo dall'alto con orgoglio. La stirpe del Dio Drago non verrà garantita ad una persona comune. Solo un essere superiore che possiede talento e abbastanza determinazione per diventare il sovrano del cielo e della terra può acquisirla!"


"Se credi di avere questi requisiti e questo coraggio allora passa per l'ingresso della prova! Se non lo farai, tu sopravviverai mentre lei morirà. Se entrerai il vostro fato sarà incerto. Fai la tua decisione."


Dopo queste parole, una luce blu illuminò il muro della roccia di fronte a Yun Che. In seguito apparve una formazione di teletrasporto alta oltre due uomini.


La formazione celeste conduceva al luogo della prova.


Eppure Yun Che non avanzò subito ma chiese: "Drago Primordiale Azzurro, quanto ci metterei circa a passare la prova?"


"Il tempo dipenderà da te... Forse un po' di giorni, un po' di mesi o qualche anno."


Guardando la Piccola Fata dal respiro leggero, Yun Che si accigliò e disse con determinazione: "Allora posso portarla con me?"


"Puoi farlo ma non lo raccomando." Disse il Drago Primordiale Azzurro con una voce solenne: "La prova del Dio Drago può essere intrapresa da molti allo stesso tempo. Ma la difficoltà aumenterà proporzionalmente al numero di persone che vi partecipano. Inoltre la difficoltà aumenta in base alla potenza della persona più forte. Se la portassi con te allora la difficoltà della prova raddoppierebbe!"


"Va bene capisco." Yun Che annuì risoluto: "Allora scelgo di portarla con me."


Una volta entrato nel luogo della prova non sapeva quando ne sarebbe uscito. Con le attuali condizioni di Piccola Fata, l'unico modo per farla sopravvivere era proteggere le vene del suo cuore con la profound energy di Yun Che. Se l'avesse lasciata qui allora sarebbe potuto morire in qualunque momento.


"Se è questa la tua decisione allora non ho alcun diritto di interferire. Ma devi sapere che dopo che la porterai con te, non solo la difficoltà aumenterà ma dovrai anche proteggerla costantemente. Non solo sarebbe fonte di distrazione, ma consumerai parte della tua profound energy per tenerla in vita... Questa è una decisione molto avventata."


"Non... badare... a me... Non portarmi... con te..." Le ciglia della Piccola Fata tremarono leggermente e la sua voce era debole come una brezza gentile.


Yun Che si rannicchiò accanto a lei e le disse: "Sei diventata così a causa mia. Sono un uomo; in quanto uomo come posso lasciarti così?"


"Uomo? Io... non ho bisogno... della protezione di... un uomo..." Le labbra della Piccola Fata erano pallide e ogni parola le costava grandissima fatica.


"Non hai voce in capitolo!" Yun Che la sollevò e andò verso l'ingresso del luogo della prova: "Hai le tue ragioni per rifiutare gli uomini ma io, in quanto uomo so quale decisioni devo prendere. Ora non devi pensare a nulla. Voglio solo che tu sopravviva non importa come...
Quando supererò la prova e recupererai le forze, allora potrai biasimarmi, colpirmi o dire che ti ho abbracciato senza il tuo consenso e profanato, va bene qualsiasi cosa... Ma ora deciderò tutto io!"


Senza dare tempo alla Piccola Fata di rifiutare, andò velocemente verso la formazione della prova.


Nel momento in cui i due entrarono, la formazione svanì. Un momento dopo risuonò la voce del Drago Primordiale Azzurro: "Ahah, che bravo giovane. Anche se la sua anima è permeata da un'aura di morte e sangue, ha completamente superato questo stadio che valuta la sua personalità e il suo coraggio."





