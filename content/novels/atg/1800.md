---
weight: 1800
title: Capitolo 1800 – Provocazione
pubDate: 2025-03-10T08:57:10.504Z
tags:
    - atg
---


Capitolo regolare,
0 in coda, 0/10 donazione
-Schadenfreude


"~!@#\%..." Da bianco, il viso di Caizhi divenne rosso, poi viola, e infine nero. L'immagine di un lupo blu apparì dietro di lei mentre gridava con intento omicida: "Qianye... ti ucciderò!!"


"Caizhi!!" Yun Che provò ad afferrarle il polso, ma la mancò completamente.


Dopo che il lupo demoniaco dietro di lei emise un ululato, Caizhi piegò le dita formando degli artigli e si precipitò verso Qianye Ying'er.


Voleva solo farla a pezzi.


"Eeheeheeh!" Qianye Ying'er ridacchiò e fece un cenno, annullando l'energia mortale e lasciando che il contraccolpo la facesse fluttuare fuori dalla sala.


Allo stesso tempo, Yun Che finalmente raggiunse Caizhi e la strinse per i fianchi prima che potesse partire all'inseguimento.


"Swish!"


Ci fu un bagliore nero e i tre Antenati Yama entrarono precipitosamente nella sala. "Cos'è successo, padr..."


"SPARITE!" Gridò con rabbia Caizhi.


Scapparono a gambe levate prima ancora di finire la frase.


"Caizhi, è ovvio che si sta prendendo gioco di te. Non devi abbassarti al suo livello." Yun Che cercò di consolarla.


Tuttavia Caizhi si districò dalla sua presa e si voltò. Le sue guance erano ancora rosse per l'umiliazione e la rabbia, sbuffò: "Vai a giocare con la tua Qianye! Tanto non hai bisogno di me!"


"No! Si sta solo prendendo gioco di te! Io... lei... Ah, Caizhi!"


Non riuscì di nuovo a riprenderla e Caizhi volò fuori dal suo raggio d'azione. Non si voltò nemmeno una volta finché non svanì completamente dalla sua vista.


"Ahh..." Yun Che sospirò mentre si portava una mano alla testa.


Prima Qianye Ying'er aveva promesso di tenere le distanze da Caizhi se fosse tornata con loro. Adesso però era ovvio che non aveva intenzione di mantenere la parola data.


Dopo un po' Yun Che spostò lo sguardo verso nord con fare incupito.


<em>'Potrai cavartela anche se il tuo avversario è il Dio Drago Cremisi della Distruzione, vero? Chi Wuyao...'</em>


.....


Dentro lo spazio interno della Perla del Veleno Celeste, Hong'er e You'er erano appisolate come un paio di bamboline adorabili. He Ling però non visibile.


Stava cercando di entrare di nuovo nel mondo interno del Sigillo Primordiale della Vita e della Morte, senza successo. Dopo un altro paio di fallimenti, uscì e apparì dentro la Perla dell'Eternità.


Il mondo interno qui era bianco e sconfinato.


He Ling chiuse gli occhi e si concentrò. Scie di aura invisibile iniziarono a convergere silenziosamente nel suo palmo.


Alla fine dell'Assemblea Profound God, la Perla dell'Eternità si era attivata in un ultimo tentativo di salvare il mondo.


Così aveva esaurito completamente la sua energia.


Fortunatamente, dopo tutti questi anni, la Perla dell'Eternità aveva iniziato a recuperarne un po', anche se lentamente.


He Ling non aveva ancora il pieno controllo dell'artefatto perché ne era diventata padrona non troppo tempo fa, ma fece del suo meglio per radunare la piccola quantità di energia che la Perla dell'Eternità aveva accumulato.


Era solo un paio di piccole scie, ma probabilmente avrebbe potuto attivare il regno divino dell'Eternità per breve tempo se le avesse radunate appropriatamente.


.....


Nord della Divina Regione Orientale, al confine con la regione settentrionale.


Il Dio Drago Cremisi della Distruzione era partito immediatamente dopo aver ricevuto notizia dell'evacuazione dei nemici e non aveva rallentato nemmeno una volta durante il suo volo. Sicuramente i diavoli non sarebbero riusciti a scappare in tempo nemmeno se avessero saputo del suo arrivo adesso.


Il suo piano era di massacrare tutti i diavoli che credevano di poter sfuggire alla furia degli dei drago. Aveva portato solo Immacolato con sé perché nessuno al mondo poteva competere con loro!


Avrebbe ricordato al Caos Primordiale perché erano così temuti e rispettati.


Quando si avvicinarono alla Divina Regione Settentrionale, un'aura oscura che faceva provare disagio perfino a loro iniziò a sfiorare la loro pelle. Più si avvicinavano, più l'aura si intensificava.


All'improvviso entrambi gli dei drago si fermarono.


Qualcosa non tornava.


"Strano." Il Dio Drago Immacolato si accigliò lievemente mentre spostava lo sguardo in lontananza. "Avremmo dovuto individuare l'aura di qualche diavolo ormai."


"Siamo così veloci da essere arrivati ai confini prima di loro?" Chiese il Dio Drago Cremisi della Distruzione mentre estendeva ulteriormente la sua percezione.


"Non è possibile." Rispose l'altra. "Siamo molto più rapidi, ma eravamo anche molto più lontani dalla Divina Regione Settentrionale rispetto a loro.Sembra che si stessero già muovendo quando abbiamo saputo dei loro spostamenti ed è improbabile che abbiano sprecato tempo data l'urgenza della situazione."


Ma in realtà non stavano percependo la presenza di nessuno, non importava quanto stessero controllando. Non avevano trovato nemmeno un diavolo.


Il Dio Drago Cremisi della Distruzione non poteva avere ragione, vero?


All'improvviso il Dio Drago Immacolato si accigliò: "Ora che ci penso, Zhou Xuzi non temeva che i diavoli avessero trovato un modo per sfruttare il suo più grande artefatto spaziale, il calderone del vuoto? Se avessero scoperto un modo per sfruttarlo e potenziarlo con delle fonti d'energia speciali del regno divino dell'Eternità, forse potrebbero aver costruito una grande formazione di teletrasporto per connettere la Divina Regione Orientale ai confini della Divina Regione Settentrionale."


"La premonizione di Zhou Xuzi si è avverata?"


"Impossibile." Rispose il Dio Drago Cremisi della Distruzione. "Lo avremmo percepito. E anche se non ce ne fossimo accorti, l'occhio della formazione non potrebbe sopportare l'energia diabolica della regione settentrionale per così tanto tempo, così dev'essere da qualche parte attorno ai confini. Distruggerlo qui sarebbe facilissimo, non importa quante formazioni hanno costruito!"


Fu in quel momento che sentirono una reazione.


Dopo aver scambiato un'occhiata con il suo compagno, il Dio Drago Immacolato mosse il braccio e attivò una formazione di trasmissione del suono circondata da una densa aura draconica. Risuonò una voce dall'altra parte del canale. Era il Dio Drago Turchese.


"Fratello Maggiore, Immacolato, siamo stati ingannati."


I due dei drago avevano già i loro sospetti, ma le loro espressioni cambiarono dopo aver sentito questa conferma.


"Cos'hai saputo?" Chiese Cremisi della Distruzione. Una rabbia soffocante iniziò lentamente a trapelare dal suo corpo.


"L'evacuazione dei diavoli verso nord è una finta. Le navi profound che abbiamo individuato che emanavano una densa aura diabolica in realtà portavano pochi diavoli in realtà. Hanno anche radunato duemila mezzi e li hanno mandati nei posti più facili da individuare, così da creare l'illusione che stessero facendo un'evacuazione di massa."


"Queste navi profound si sono fermate ai confini a nord della Divina Regione Orientale circa tre ore fa e dopo averle esaminate a fondo, possiamo confermare che non c'era nessuno a bordo!"


"È... un diversivo!" Disse lentamente il Dio Drago Immacolato.


"Esatto!" Rispose il Dio Drago Turchese. "In superficie sembrava che si stessero ritirando nella loro regione per sfuggire dalla nostra ira. In realtà si stanno spostando verso la regione meridionale!"


"Per rendere più credibile questa farsa, si sono assicurati che il diversivo a nord fosse stato abbastanza evidente, mentre quello a sud non lo è stato. Hanno smesso di nascondere le loro tracce e hanno iniziato a viaggiare a tutta velocità solo due ore fa circa. Dovrebbero fuggire sani e salvi dalla Divina Regione Orientale tra altre due ore."


I diavoli non emanavano più energia oscura indiscriminatamente, era un altro motivo per cui il diversivo era stato così efficace. Aveva reso possibile l'impossibile.


"Come... osano?!" Mormorò il Dio Drago Cremisi della Distruzione. Strinse i pugni e i suoi capelli cremisi iniziarono a sputare fuoco come dei vulcani. Lo spazio attorno a lui si distorse.


Questa era la prima volta che aveva perso la calma. Chi avrebbe pensato che la prima operazione dopo anni di isolamento sarebbe stato un fallimento completo? E questo era un eufemismo. In realtà erano stati manipolati alla perfezione.


Era il Dio Drago Cremisi della Distruzione. Chi aveva osato prendersi gioco di lui? Chi aveva osato prendersi gioco di LUI?


Il Dio Drago Immacolato gli batté una mano sulla spalla e disse con fare consolatorio: Calmati fratello maggiore. I diavoli sono naturalmente subdoli e in realtà avremmo dovuto prevedere che avrebbero usato tattiche come queste. Abbiamo lasciato che il desiderio di vendicare Cinereo ci annebbiasse la mente."


La razza degli Dei Drago era retta e franca, e sdegnava gli inganni. Se uno dei loro compagni fosse ricorso a delle strategie del genere, sarebbe stato solo umiliato.


Il loro credo era il loro orgoglio e fonte di onore.


Quando i capelli del Dio Drago Cremisi della Distruzione tornarono lentamente alla normalità, distrusse la formazione di trasmissione e si voltò verso una certa direzione. Poi chiese con voce fredda e dura: "I diavoli della Divina Regione Settentrionale sanno solo come fare miseri inganni come questi?"


Anche il Dio Drago Immacolato si era voltata nella stessa direzione e stava fissando un filo di nebbia grigia che assomigliava ad una nuvola.


"Ahh, mi avete scoperto."


Una voce dolce e pigra si insinuò nelle loro orecchie come un sogno. Intenerì e riscaldò le loro anime.


Rendendosi conto che c'era qualcosa di strano, si concentrarono immediatamente e riacquistarono lucidità in un attimo.


La nebbia grigia si dissipò e tre donne uscirono allo scoperto.


La persona di fronte era avvolta da foschia grigia. Il suo viso era nascosto, ma la sensualità che trapelava dalla sua aura minacciava di inghiottire qualsiasi coltivatore.


Le due giovani che la seguivano sembravano ragazze di diciassette o diciotto anni. I loro visi erano splendidi, impassibili e perfettamente identici. Nonostante fossero Dei Drago, i due non riuscirono a vedere nessuna differenza tra le due gemelle.


Perfino le loro aure erano perfettamente identiche.


"La Regina Diabolica e le sue Streghe."


Le pupille del Dio Drago Immacolato divennero aghi di ghiaccio. Questa era la prima volta che incontrava persone come loro. L'aura della Regina Diabolica pareva una palude senza fondo di lussuria e pericolo, mentre le due ragazze la fecero pensare alle leggendarie streghe gemelle, le più forti del gruppo.


Chi Wuyao avanzò lentamente verso i due Dei drago, fumo grigio inseguiva i suoi piedi ad ogni passo. Non sembrava avere nessuna paura di loro.


"Sono Chi Wuyao, la consorte di Yun Che, il Sovrano dei Diavoli della Regione Settentrionale. Sono venuta a porgere i miei saluti al famoso Dio Drago Cremisi della Distruzione e al Dio Drago Immacolato di persona.


"Umpf." Il Dio Drago Cremisi della Distruzione represse la rabbia e gettò un'occhiata truce verso la donna terrificante di fronte a lui. "Sono deluso. Si dice che tu sia un diavolo terrificante dotata di un'astuzia abissale, ma i tuoi miseri trucchi non sembrano degni di nota."


"Perché sei qui?" Chiese all'improvviso il Dio Drago Immacolato. "Se il tuo obiettivo era di distrarci mentre i tuoi eserciti fuggono nella Divina Regione Settentrionale, allora non ci sarebbe stato bisogno di mostrarti, ci sei già riuscita."


Poi il suo sguardo cambiò: "A meno che..."


Chi Wuyao alla fine si fermò a circa un quarto di chilometro di distanza dagli Dei Drago. Sembrava un fiore velenoso, sorrise e disse: "Cremisi della Distruzione, sei stato il Dio Drago più forte per duecentomila anni, non è vero? Ho sentito parlare di te perfino nella Divina Regione Settentrionale."


"Questo 'invito' era per voi draghetti, ma dopo ho sentito che il Dio Drago numero uno in persona avrebbe partecipato al mio banchetto. Così ho pensato che fosse una bella opportunità per incontrarti e... sperimentare le tue abilità, così per dire. Non sei d'accordo?"


<em>Woosh!</em>


Del vento freddo soffiò contro gli Dei Drago per poi fermarsi di colpo.


La rabbia nello sguardo del Dio Drago Cremisi della Distruzione diminuì e poi l'uomo mostrò un sorriso sprezzante, perfino divertito: "Sei venuta fin qui per... combattere contro di me?"


Anche il Dio Drago Immacolato stava sorridendo, ma all'improvviso le venne in mente un pensiero inquietante.


Un attimo!


C'era un enorme divario tra il regno dell'Eternità e il confine della Divina Regione Settentrionale, eppure la Regina Diabolica aveva detto che li stava aspettando. Questo significava che sapeva fin dall'inizio che sarebbe stato lui a venire.


La decisione del Dio Drago Cremisi della Distruzione era stata spontanea. Erano partiti immediatamente e non si erano fermati nemmeno una volta durante l'intero volo. Inoltre pochissimi potevano individualo considerando il loro livello. Così... come aveva fatto la Regina Diabolica a sapere del loro arrivo?!


Le spie del nord si erano infiltrate così a fondo nei nostri ranghi?


O forse...


"Naturalmente..." Disse ridacchiando Chi Wuyao. Era quasi un peccato che il suo sorriso seducente fosse nascosto dalla foschia.


"Eheheh... ahahahah!" Il Dio Drago Cremisi della Distruzione rise sempre più fragorosamente. Non c'era la minima traccia di rabbia nel suo tono.


Non percepiva nessuno a parte la Regina Diabolica e le due Streghe. Avrebbe potuto portare tutto il suo esercito e intrappolarli, ma no... aveva portato solo due Streghe con sé!


Stava ridendo perché era sia divertito dall'ignoranza della Regina Diabolica ed era infuriato per il fatto che la reputazione che aveva costruito per duecentomila anni fosse stata presa sotto gamba da un mero diavolo.


Era rimasto in isolamento per troppo tempo.


"Non temi che questa decisione diventerà il tuo ultimo rimpianto?" Chiese il Dio Drago Cremisi della Distruzione.


"Divertente che tu lo dica. Finora c'è solo una persona che mi ha fatto sentire in quel modo."


Chi Wuyao stese il braccio ed evocò un vortice nero come la pece tra le dita. Il netto contrasto tra l'energia e la sua pelle pallida la rese ancora più attraente rispetto a prima. "E tu, Cremisi della Distruzione, Non sei quella persona."


"Pare che la mancanza di rivali e i recenti successi nella conquista delle regioni orientale e meridionale ti abbiano dato alla testa. Non sai proprio quali sono i tuoi limiti."


Il Dio Drago Cremisi della Distruzione rise di nuovo, ma stavolta non era più arrabbiato.


Considerata la situazione, non era il risultato peggiore possibile.


Mosse il braccio sinistro e il Dio Drago Immacolato si allontanò da lui.


Nessun Dio Drago aveva unito le forze con Cremisi della Distruzione da quando era diventato un Dio Drago. Nemmeno una volta.


Dopotutto nessuno era degno di questo onore.


"Voi tre." Disse con fare superiore il Dio Drago Cremisi della Distruzione. "Attaccatemi insieme."


