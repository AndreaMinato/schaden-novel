---
weight: 18070
title: Capitolo 1807 – Minacciare gli Dei Drago
pubDate: 2025-03-10T08:57:10.505Z
tags:
    - atg
---


Capitolo regolare,
0 in coda, 0/10 donazione
-Schadenfreude


Regno del Mare Profondo, sala centrale principale.


L'atmosfera era solenne e opprimente. Ogni pollice di questo spazio sembrava congelato da un qualche tipo di energia invisibile.


La Regina Diabolica, le streghe, Caizhi, Qianye, gli antenati del Brahma, Gu Zhu, l'Imperatore Yama e i suoi Diavoli, i Divoratori della Luna, Tian Muyi, Huo Tianxing, i regni stellari superiori e inferiori guidati dal grande saggio vipera in persona...


Ogni figura chiave della Divina Regione Settentrionale a parte Yun Che e i tre antenati Yama erano radunati qui.


Anche gli Imperatori Divini Shitian, Xuanyuan, Viola Misterioso erano presenti, ma sembravano pesci fuor d'acqua. La quantità di energia oscura nella sala principale fece trattenere loro il respiro per molto tempo.


Dopo una lunga attesa, una serie di passi pesanti, ma costanti risuonarono da fuori. Da lontano, arrivarono appena fuori dall'entrata in un istante.


Buzz!


I tre imperatori divini ebbero la sensazione che qualcosa fosse esplose proprio vicino alle loro orecchie e alle loro anime. Un momento dopo, l'atmosfera solenne crollò e tutti i coltivatori dell'oscurità nella sala si chinarono su un ginocchio e dissero con un tono simile a quello di un comune mortale che incontrava un dio:


"Sua magnificenza!"


Shitian, Xuanyuan e Viola Misterioso furono un po' più lenti, ma anche loro si inginocchiarono un secondo dopo.


La scena fu così improvvisa e pomposa che perfino Caizhi quasi balzò in piedi. Spostò il piede destro in avanti per emulare le persone attorno a lei finché non vide che, mentre Qianye Ying'er si era inginocchiata, Chi Wuyao non si era spostata di un pollice di distanza dal suo posto. Alzò subito il viso, mostrando un atteggiamento freddo e arrogante, e scoccò perfino un'occhiata sdegnosa verso Qianye Ying'er.


I suoni dei passi di Yun Che continuarono a scuotere gli animi mentre il Sovrano dei Diavoli si faceva strada verso il suo posto. Dietro di lui, i tre antenati Yama lo seguirono silenziosamente come fantasmi. Il loro dovere era sopratutto proteggere Yun Che. Chi Wuyao non li avrebbe mandati a fare altre missioni a meno che non avesse altra scelta.


La sala centrale era incredibilmente enorme e l'andatura di Yun Che non era né troppo lenta, né troppo veloce. Comunque ci mise molto tempo per raggiungere il suo trono e i coltivatori della regione settentrionale non avevano problemi al riguardo. Nessuno di loro mosse la testa, né alzo lo sguardo.


Cang Shitian, l'Imperatore Divino Xuanyuan e quello del Viola Misterioso avevano ricevuto inchini per tutte le loro vite, ma questa scena li lasciò senza parole.


Perché nessuno in questa sala era una figura insignificante, anche l'esperto di livello più basso era un Realm King di livello intermedio.


Figuriamoci la Divina Regione Meridionale, perfino quello del Dio Drago, che deteneva il potere assoluto ad occidente, non aveva questo livello di privilegio. Gli imperatori divini dei cinque regni certamente non dovevano inginocchiarsi di fronte all'Imperatore del Drago, il guerriero più potente nell'universo al momento.


Il regno del Mare Meridionale e quello del Monarca del Brahma erano dei sovrani delle loro rispettive regioni, ma non erano lontanamente abbastanza potenti da comandare con la forza gli altri regni sovrani. Così l'Imperatore del Drago poteva mobilitare i cinque regni sovrani e i territori loro sottoposti... ma non potevano ricevere un livello tale di ubbidienza.


Sembrava che, nel caso lo volesse, queste persone fossero disposte a morire per Yun Che.


La loro sorpresa diminuì un po' quando ripensarono alla situazione tragica che durava da un milione di anni della Divina Regione Settentrionale, ma non il loro shock, che invece aumentò soltanto.


Perché non esisteva una regione divina nell'intero Caos Primordiale che fosse così fedele, leale e unita.


C'erano innumerevoli modi in cui potevano indebolire la fiducia dei loro avversari, ma i loro nemici non potevano fare lo stesso. Le tre Regioni Divine avrebbero dovuto impegnarsi dieci volte di più per creare fratture tra questa gente, ma avrebbe a stento avuto effetto.


Tra tutte le qualità che la Divina Regione Settentrionale. questa poteva essere la più letale.


Alla fine Yun Che raggiunse il trono e si sedette. Disse: "Alzatevi," e solo allora i Realm King e gli imperatori divini smisero di inginocchiarsi mantenendo una postura rispettosa, in attesa di ricevere i suoi ordini.


"Oggi ho convocato tutti qui per fare un annuncio importante. Questo annuncio è strettamente legato al fato della Divina Regione Settentrionale, a voi e alle vostre future generazioni."


La sua frase di apertura fece mozzare il fiato alla gente. Chi Wuyao e Qianye Ying'er si accigliarono lievemente e i tre imperatori divini della regione meridionale trattennero il respiro, come se temessero di perdersi una sola parola.


Tuttavia Yun Che gettò un'occhiata verso il trio e chiese: "Xuanyuan e Viola Misterioso, perché siete qui?"


Era difficile capire cosa stesse provando dal tono della sua voce.


I due sentirono il loro battito cardiaco accelerare. Fecero un passo avanti e risposero:


"Sua magnificenza, io... siamo venuti a porgere visita alla Regina Diabolica quando abbiamo sentito del suo ritorno. Dopo che ha dichiarato che stava per fare un annuncio, siamo venuti nel caso la nostra presenza fosse stata necessaria."


"Sua magnificenza, la guerra civile nel regno del Viola Misterioso è stata placata. Siamo pronti ad eseguire ogni suo altro ordine se ha bisogno."


Nessuno dei due Imperatori Divini stava mentendo. La netta vittoria della Regina Diabolica contro Cremisi della Distruzione aveva scioccato ben più della Divina Regione Occidentale. La paura della gente nei confronti della regione settentrionale era aumentata in tutto l'universo e molti avevano perso fiducia nel regno del Dio Drago. Di conseguenza la guerra civile nei regni Xuanyuan e del Viola Misterioso era terminata prima del previsto.


Questo era il motivo per cui i due si erano precipitati ad incontrarla. Le probabilità che la razza diabolica avrebbe governato il Regno degli Dei in futuro stavano aumentando di giorno in giorno, così avrebbero dovuto presentarsi dalla Regina Diabolica e porgere i loro rispetti non appena possibile.


"Andatevene." Disse Yun Che mentre il suo sguardo diventava gelida. Non si degnò di dare loro una spiegazione.


Gli Imperatori Divini Xuanyuan e del Viola Misterioso rabbrividirono, ma mostrarono una facciata calma e risposero velocemente: "Come desidera! Ci ritireremo subito. Per favore perdoni la nostra scortesia."


Anche Cang Shitian si fece avanti frettolosamente: "Noi tre aspetteremo fuori dalla sala. Ci chiami pure se avrà bisogno di qualcosa sua magnificenza."


"Tu puoi restare." Disse Yun Che scoccando un'occhiata verso Cang Shitian.


L'Imperatore divino alzò la testa di scatto, rispondendo affermativamente all'ordine, e si ritirò nella sua posizione. La sua maschera di shock e gioia era impeccabile.


Mentre gli altri due si ritiravano con vergogna, guardarono con gelosia Cang Shitian.


Cang Shitian era stato il primo a passare dalla parte di Yun Che, piegarsi e giurare eterna lealtà. Per la prima volta in assoluto, i due imperatori divini capirono una legge della sopravvivenza con cui non erano affatto familiari: chi tradisce per primo ha il diritto di essere un cane!


Dopo che il silenzio era tornato nella sala centrale, Yun Che si alzò lentamente e scorse la folla con lo sguardo.


"Sono passati solo due mesi da quando siamo usciti dalla Divina Regione Settentrionale, ma abbiamo già diffuso la nostra oscurità in due regioni che ci hanno maltrattato per un milione di anni."


"I vostri occhi e le vostre orecchie non vi hanno ingannato. Le regioni divine possono sembrare prospere in superficie, ma in realtà è una copertura di sabbia che può essere dispersa da una raffica di vento. I coltivatori cosiddetti retti che un tempo temevate sono corrotti, sciocchi, ingrati e codardi. Si piegano facilmente, le loro anime sono sporche e anche il loro sangue è marcio!"


Aveva mostrato a tutti il suo odio imperituro nei confronti delle tre regioni divine in solo un paio di frasi.


"Sono loro i miserabili! Un milione di anni di governo e non possono nemmeno sopportare un paio di mesi di erosione!"


"L'oppressione, la disperazione, la morte... è il momento di ripagarli appieno. Il mondo è destinato ad essere avvolto nell'oscurità e ora siamo ad un passo di distanza dal raggiungere il nostro obiettivo."


Yun Che si girò verso ovest per poi continuare: "La Divina Regione Orientale è nel caos, così come quella Meridionale. Una volta che il regno del Dio Drago sarà distrutto, nessun altro potrà ostacolarci in questo universo."


"E questa fase finale... è proprio di fronte a noi."


Fece una pausa di un secondo per poi dare un annuncio sconvolgente: "A partire da oggi, passeremo quindici giorni a mobilitare ogni esercito e risorsa che possediamo! Tra quindici giorni attaccheremo il regno del Dio Drago!"


Tutti alzarono la testa per lo shock, dal più debole al più potente. Le loro palpebre stavano tremando, il loro sangue ribolliva e le loro aure cupe si agitarono per l'entusiasmo incontrollabile.


Caizhi aggrottò le sopracciglia sottili e guardò Yun Che. Quando si girò verso Chi Wuyao, rimase sorpresa dal fatto che la Regina Diabolica non sembrava affatto stupita.


"Lo sapevo..." Sussurrò tra sé e sé Qianye Ying'er.


Dal momento in cui Yun Che aveva parlato di questo annuncio, sia lei che Chi Wuyao si erano immaginate di cosa stesse parlando. Tra tutto ciò che poteva considerare "importante" probabilmente questa era la questione più fondamentale di tutte.


Entusiasmo, ansia e confusione rimpiazzarono l'atmosfera solenne nella sala.


Tutti sapevano che il giorno in cui avrebbero affrontato il regno del Dio Drago era vicino, ma stava succedendo molto più presto di quanto si aspettavano.


Era così presto che i diavoli erano più scioccati che entusiasti... e con lo stupore arrivava la perplessità e l'incertezza.


Yun Che guardò i suoi seguaci e chiese: "Qualcuno ha qualcosa da dire?"


Yan Tianxiao si fece avanti: "Sua magnificenza, è stata la sua guida a condurci fino a questo punto, così sono sicuro che abbia riflettuto con attenzione prima di giungere a questa decisione. Tuttavia sono un uomo superficiale e non posso vedere lontano come fa lei. Dal mio punto di vista i disordini della Divina Regione Meridionale non si sono ancora calmati com'è stato nella Divina Regione Meridionale. Sono intimoriti, ma il loro fuoco non si è ancora spento."


"Inoltre la nostra gente deve ancora finire di spostarsi dalla Divina Regione Orientale a quella Meridionale. Non hanno familiarità con il loro ambiente e avranno bisogno di un momento per ricomporsi. Tenuto conto di questo, non è un po'... prematuro invadere il regno del Dio Drago adesso?"


La domanda di Yan Tianxiao era esattamente ciò di cui si stava preoccupando la maggior parte della gente nella sala. In superficie sembrava che l'Imperatore Divino stesse questionando la decisione di Yun Che, ma in realtà stava introducendo l'eventuale risposta di Yun Che.


Invece di rispondere immediatamente, Yun Che guardò i coltivatori del regno della Luna Ardente e chiese: "Hai qualcosa da dire Daoqi?"


Fen Daoqi avanzò come ordinato, rifletté sulle sue parole e disse: "Sua magnificenza, vorrei ascoltare l'opinione della Regina Diabolica prima di dare la mia risposta."


Tutti guardarono Chi Wuyao per poi distogliere lo sguardo mezzo secondo dopo. Se l'annuncio di Yun Che era una notizia bomba, allora la presenza di Chi Wuyao era la miccia che avrebbe fatto perdere loro il controllo.


Tra tutte le persone della Divina Regione Settentrionale, Yun Che era l'unico che aveva il coraggio e il potere di guardare Chi Wuyao negli occhi.


La Regina Diabolica sorrise lievemente per poi dire: "La preoccupazione dell'Imperatore Yama non è ingiustificata."


"Nessuno qui conosce pienamente la forza del regno del Dio Drago, ma sappiamo abbastanza da poter dire che sarà una battaglia estenuante. Inoltre il nostro Sovrano dei Diavoli non ha intenzione di prolungare troppo questa guerra. Desidera investire il tutto per tutto in questo conflitto e decidere chi sarà il vincitore non appena possibile. Sapendo quanto è alta la posta in gioco, ha senso procedere con la massima precauzione e preparazione."


Aveva ragione. All'inizio Yun Che aveva detto che il suo annuncio era legato al destino della Divina Regione Settentrionale, a loro e alle loro future generazioni.


Come aveva detto Chi Wuyao, Yun Che non aveva intenzione di affrontare appropriatamente il regno del Dio Drago. Sarebbe stato un conflitto critico fin dall'inizio!


Cang Shitian era grato per il fatto che avesse la testa china, perché non poteva controllare il fremito del suo volto, né quello delle sue mani. Era scioccato sia dalle profondità della follia di Yun Che che dalla prospettiva di questa guerra imminente.


"Cosa conta come la massima precauzione e preparazione però?"


Il tono di Chi Wuyao cambiò all'improvviso e si riempì di potere diabolico: "La vostra determinazione di combattere per voi stessi, per la vostra gente e per le vostre future generazioni sarà la migliore precauzione! L'energia oscura che potete evocare facendo ribollire il vostro sangue sarà il mezzo con cui potrete prepararvi!"


"Se la guerra può sorprendere noi, allora può essere ancora peggio per il regno del Dio Drago!"


"Il nostro spostamento verso sud per il resto del mondo è avvenuto per evitare la vendetta del regno del Dio Drago, sarebbe una dimostrazione di debolezza. Questo significa che il regno del Dio Drago non si aspetterà mai un assalto prima che ci stabiliamo nella Divina Regione Meridionale! Questo elemento sorpresa sarà la nostra prima lama dell'oscurità che infilzerà il regno del Dio Drago!"


"Per quanto riguarda quanto sarà efficace questa lama, dipenderà da quanto coraggio e determinazione potrete radunare quando affronteremo il regno del Dio Drago!"


Lo shock e la confusione dei coltivatori diventò velocemente passione. La loro Energia Misteriosa dell'oscurità iniziò ad ardere come fiamme nere prima che se ne rendessero conto.


Precauzioni? Adeguate preparazioni?


Avevano vinto così tante battaglie di fila che si erano quasi dimenticati del giuramento che si erano fatti quando erano usciti dalla Divina Regione Settentrionale... la promessa che avrebbero sacrificato le loro vite e i loro spiriti per cambiare il destino del loro territorio e restituire la vera libertà all'oscurità, a qualunque costo.


Alla fine avrebbero superato ogni ostacolo o difficoltà! Dovevano riuscirci, non importava quanto fosse improbabile!
                                


                                



