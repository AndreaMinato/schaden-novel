---
weight: 1808
title: Capitolo 1808 – Pericoloso Asso nella Manica
pubDate: 2025-03-10T08:57:10.505Z
tags:
    - atg
---


Ops, avverto che mi è partito un pezzettone, l’ho aggiunto, si parte dal troncato “dopotutto era così”
Capitolo regolare,
0 in coda, 0/10 donazione
-Schadenfreude


Yun Che gettò un'occhiata di sottecchi a Chi Wuyao mentre lei stava facendo il suo discorso. Non distolse lo sguardo per molto tempo dalla regina diabolica.


Aveva pensato che Chi Wuyao avrebbe cercato di fermarlo. Era consapevole che la sua decisione era stata improvvisa, impulsiva, poco saggia e completamente l'opposto del suo modus operandi, che era di agire solo dopo aver aver complottato a sufficienza.


Era il motivo per cui aveva evitato di discutere con lei e lo aveva annunciato direttamente.


In realtà era successo l'opposto però.


Aveva parlato, ma non solo lo stava sostenendo, stava cercando di convertire le preoccupazioni dei coltivatori del nord in spirito combattivo.


"Inoltre," Chi Wuyao continuò: "la recente sconfitta di Cremisi della Distruzione ha danneggiato molto la reputazione degli Dei Drago. Sono sicura che nel regno del Dio Drago ci saranno dei disordini per un po' di tempo e i loro cinque regni sovrani avranno dei dubbi sul loro potere."


"Infine, l'Imperatore del Drago è rimasto assente e non dovrebbe tornare presto. Con la sua assenza non manca solo il loro esperto più potente, senza di lui nessuno può davvero comandare il regno del Dio Drago e il loro controllo sui cinque regni sovrani è diminuito di molto."


"Perciò," Chi Wuyao si alzò e si avvicinò a Yun Che: "La decisione di sua magnificenza non è improvvisa come sembra. In effetti è l'intervallo di tempo migliore per lanciare la nostra invasione."


"A partire da ora... la guerra che affronterete deciderà il fato della Divina Regione Settentrionale. Questo è lo scontro che tutti i nostri antenati hanno sognato di combattere. Questo è il motivo per cui avete lasciato la vostra terra natìa e vi siete avventurati in una terra straniera!"


"Abbandonate la vostra codardia, le vostre distrazioni e le vostre preoccupazioni. Quando la battaglia inizierà, tutto ciò che dovrete fare è scatenare il vostro odio e la determinazione che avete accumulato nelle vostre ossa per un milione di anni, e il nostro sovrano si occuperà del resto. Non importa come finirà questa battaglia, vittoria o sconfitta, gloria o vergogna, il nostro sovrano sarà sempre con noi!"


"Sua magnificenza è saggia! Sua magnificenza è saggia!" Disse Fen Daoqi per fare un pieno inchino. "Questa decisione può sembrare affrettata ad una prima occhiata, ma è il momento migliore per battere il regno del Dio Drago! Sua magnificenza e sua maestà hanno soppresso la Divina Regione Orientale e hanno gettato nel caos la Divina Regione Meridionale in soli due mesi! Con sua magnificenza e sua maestà a guidarci, nemmeno il regno del Dio Drago potrà ostacolarci!"


Il Sovrano dei Diavoli aveva fatto un annuncio e la Regina Diabolica aveva espresso il suo pieno supporto del piano. La guida e il saggio del regno della Luna Ardente disse prontamente le parole giuste senza dover essere incoraggiato.


Yan Tianxiao alzò lo sguardo con determinazione: "Sono stato illuminato dalle parole di sua maestà! Ordinerò ai miei uomini di preparare ogni arma utilizzabile e formazione subito dopo questo incontro! Per quanto riguarda i diavoli, i fantasmi e i soldati Yama... sono già pronti. Possiamo attaccare il regno del Dio Drago domani se ce ne sarà il bisogno!"


Tian Guhu si fece avanti e disse con sincerità: "Il regno Imperiale Celeste seguirà sua magnificenza fino all'inferno! Non temiamo né la paura né proviamo rimpianto!"


Huo Tianxing gridò a pieni polmoni: "Tra quindici giorni, i coraggiosi del regno della Calamità promettono di macchiare il regno del Dio Drago con il sangue dei suoi cittadini o di morire provandoci!"


Il grande Saggio Vipera rispose: "Il regno divino del pitone ha aspettato questo giorno fin troppo a lungo! Seguiremo sua magnificenza nel regno del Dio Drago e distruggeremo gli Dei Drago!"


La dichiarazione di guerra animata dei capi dei tre regni sovrani e dei tre più potenti regni stellari superiori del nord eliminarono ogni preoccupazione ed esitazione. Per un po', ogni diavolo nella sala centrale stava facendo grida di battaglia con passione e sete di sangue. Se Yun Che avesse ordinato loro di attaccare il regno del Dio Drago domani, non dubitava che avrebbero ubbidito e si sarebbero immersi in un mare di sangue.


"..." Yun Che provò un raro momento di esitazione. Era pienamente consapevole che Chi Wuyao aveva evitato intelligentemente di menzionare le fondamenta sconfinate e il potere incommensurabile del regno del Dio Drago o anche dei cinque regni sovrani dell'occidente. Aveva esagerato deliberatamente l'importanza del tempismo e dell'elemento sorpresa. Aveva trasformato ciò che era ovviamente una decisione egoista e imprudente in una mossa eroica che avrebbe salvato l'intera Divina Regione Settentrionale.


Aveva anche permeato la sua voce con il potere invisibile delle Anime Rubate. La gente non aveva idea di essere stata condizionata così sottilmente.


"Qianying, radunerai le truppe del regno del Monarca del Brahma. È il momento che combattano." Yun Che ordinò: "Assicurati di mantenere i loro movimenti il più invisibili possibile."


"Tornerò nella Divina Regione Orientale personalmente per eseguire il tuo ordine." Rispose Qianye Ying'er.


"Caizhi..." Iniziò Yun Che, ma fu interrotto da un suo sorriso gentile. Non aveva finito la sua frase.


Caizhi capì subito le sue intenzioni e rispose con indifferenza: "Contatterò il regno degli Dei Stellari." I suoi occhi brillarono con un'emozione indecifrabile mentre diceva: "Questa è la prima... e ultima occasione che darò loro."


"...molto bene!" Yun Che annuì lievemente.


Alla fine guardò l'unico Imperatore Divino del sud nella sala. "Cang Shitian, tu organizzerai le risorse che hai saccheggiato dal regno del Mare Meridionale e le farai diventare provviste di guerra. Inoltre non fidarti abbastanza dei regni Xuanyuan e del Viola Misterioso abbastanza da usare i loro uomini, ma prendi ogni loro risorsa che possa aiutare le nostre truppe, capito?"


Cang Shitian rispose rispettosamente: "Non si preoccupi sua magnificenza. So esattamente che risorse possiedono. Le prometto che farò sputare loro ogni ultima moneta che hanno nelle tasche. Per quanto riguarda il mio territorio, chieda qualunque cosa di cui ha bisogno, uomini, artefatti, formazioni, navi e altro ancora, e glielo darò!"


Yun Che aveva piena fiducia in Cang Shitian sotto questo aspetto. Dopotutto l'intera razza dei diavoli era nel suo regno adesso ed era costretto a rinunciare ad ogni suo avere, che gli piacesse o no.


Perciò, l'uomo velenoso avrebbe derubato i regni Xuanyuan e del Viola Misterioso per sentirsi meglio. Non avrebbe lasciato loro nemmeno le mutande.


"Preparate tutto il necessario entro quindici giorni. Tra quindici giorni ci raduneremo nel regno del Mare Profondo delle Dieci Direzioni e ci dirigeremo verso il regno del Dio Drago. Fino ad allora tenete nascosti i vostri movimenti e non date ragione al nemico di mobilitare i loro cinque regni sovrani prima del tempo, capito?"


"Come desidera!" I diavoli chinarono le teste con entusiasmo.


Yun Che scorse di nuovo con lo sguardo la sala centrale: "Va bene. Qualcun altro ha qualcosa da dire?"


Cang Shitian si alzò immediatamente: "Sua magnificenza, avrei una domanda su cui vorrei qualche delucidazione."


"Parla." Yun Che lo fissò.


Cang Shitian iniziò: "C'è un vasto divario tra il regno del Mare Profondo delle Dieci Direzioni e quello del Dio Drago, e dobbiamo superare molti regni stellari prima di raggiungerlo. Non importa quanto ci nasconderemo durante questi giorni, il rumore e le nostre aure durante il giorno della partenza di sicuro allarmeranno il nemico. Quando li raggiungeremo, il regno del Dio Drago ci aspetterebbe con i suoi eserciti, no?"


Lo aveva menzionato nella speranza di mostrare la sua utilità, ma si rese conto che nessuno stava reagendo ancora prima di finire la sua domanda.


Capì subito che doveva aver fatto una domanda sciocca.


Era perché non sapeva dell'Arca Primordiale Misteriosa, se non altro non in modo approfondito.


Sfortunatamente era troppo tardi per ritirare la domanda. Tuttavia fu abbastanza sveglio da convertire la sua domanda in una richiesta: "Tenendo conto di questo, ha delle direttive da darmi sua mangnificenza? Prima lo saprò, prima potrò completare i preparativi."


Yun Che non rispose alla sua domanda, si limitò a dire: "Lo saprai quando sarà il momento."


"Sì sua magnificenza." Cang Shitian si ritirò con imbarazzo.


L'arrivo della razza dei diavoli aveva fatto cambiare drasticamente il cielo blu del regno del Mare Profondo delle Dieci Direzioni.


Dopo che Yun Che uscì dalla sala centrale, fissò il cielo cupo sopra di lui per molto, molto tempo.


Era quasi il momento, quasi.


Zhou Xuzi si era ridotto in un cane miserabile, Qianye Fantian, Xia Qingyue, Nan Wansheng erano morti, il regno dell'Eternità era stato massacrato, quello del Monarca del Brahma ora era sua proprietà e il regno degli Dei Lunari era esploso, mentre quello del Dio del Mare era stato ridotto in rovina...


C'era un uomo e un territorio da distruggere adesso: l'Imperatore del Drago e il suo regno!


Una volta che tutti i suoi nemici fossero morti, tutto l'universo sarebbe stato sotto il suo comando!


Rimaneva solo una domanda a cui non poteva rispondere... se il suo odio sarebbe diminuito dopo la morte di Long Bai o peggiorata al punto da poter essere sfogata tramite la violenza...


Dopotutto era così, così deluso dall'intero Regno degli Dei, no, dall'intero universo...


Un profumo passò vicino al suo naso. Era Chi Wuyao che era accanto a lui e lo stava guardando impassibile.


Yun Che si voltò verso di lei e ricambiò il suo sguardo.


"Quanto sei sicuro di vincere questa guerra esattamente?"


Fece la domanda più naturale invece di criticare la sua decisione.


"100% sicuro di poter uccidere Long Bai." Yun Che le fissò gli occhi profondi e rispose con sincerità: "Ma non così tanto della distruzione del regno del Dio Drago e della Divina Regione Occidentale."


"Inoltre... questa guerra costerà sicuramente molte vite. Anche se ottenessimo la vittoria finale, il nucleo della Divina Regione Settentrionale di sicuro verrà danneggiato."


"...Capisco." Chi Wuyao annuì e smise di fare una domanda.


"Non preoccuparti. Ti prometto che non morirò assolutamente." Disse all'improvviso Chi Wuyao. "Dopotutto non posso salvarti se morirò, no?"


Quando smise di parlare, la Regina Diabolica era già sparita.


Yun Che: "..."


"Maestro." La voce di He Ling risuonò nella mente di Yun Che: "Hai... intenzione di usare il potere con cui hai ucciso Fen Daojun per uccidere Long Bai?"


100% di possibilità di uccidere Long Bai... figuriamoci Chi Wuyao, perfino la semplice He Ling aveva pensato subito a quel potere.


Era la sola possibilità dopotutto.


Anche se Yun Che possedeva l'anima primaria del Dio Drago, un'arma che poteva sopprimere lo spirito perfino dell'Imperatore del Drago, non era lontanamente sufficiente a dare una tale sicurezza a Yun Che.


Ora Long Bai era il coltivatore più formidabile nell'intero Caos Primordiale. Perciò, l'unico potere che poteva ucciderlo era qualcosa che trascendeva i limiti di questo universo... la tecnica God Ash che aveva usato per uccidere l'Imperatore Divino della Luna Ardente.


"..." Yun Che non lo negò.


"Maestro, non puoi, non puoi davvero!" Il tono di He Ling si riempì di panico: "Sei rimasto ferito così tanto quel giorno che sei quasi... quasi..."


"Calmati He Ling." Yun Che le mostrò un sorriso rassicurante: "È vero che quel giorno mi sono stancato molto, ma in quel momento ho anche scoperto quali sono i miei limiti."


"Mi sono indebolito allora, eppure sono riuscito comunque ad usare i due poteri perduti del divino per mantenere attivo God Ash per diversi secondi. Mi sarà meno di peso ora. Di sicuro non morirò per lo sforzo nemmeno se continuerò ad usare God Ash con gravi ferite."


La preoccupazione di He Ling non si alleviò dopo aver sentito le sue parole: "Ma...! Anche se sei riuscito ad uccidere Long Bai, rimarrai ferito e indebolito alla fine della battaglia! Se gli Dei Drago o un nemico ugualmente potente si avvicinasse, tu... tu..."


Yun Che scosse di nuovo la testa: "La Regina Diabolica ha detto che mi avrebbe protetto, non è vero? Non si rimangia mai la parola."


"Ma..."


"Questo è il prezzo che devo pagare." Yun Che la interruppe prima che potesse finire. "Questo è il solo modo che ho per uccidere Long Bai nel più breve tempo possibile. Ci sono altri modi ma... non posso aspettare così a lungo."


In effetti Yun Che era deluso dal fatto che Long Bai non era nel regno del Dio Drago al momento. Se ci fosse stato, avrebbe colto due piccioni con una fava.


Detto questo, era sicuro che Long Bai si sarebbe mostrato una volta che avesse annegato nel sangue il regno del Dio Drago.


He Ling rimase in silenzio... visto che la sua vita era letteralmente collegata a quella di Yun Che, sapeva meglio di chiunque altro quanto era urgente il suo desiderio di vendetta.


Molto tempo dopo, la sua voce risuonò di nuovo nella sua mente: "So di non poterti fermare maestro, ma... voglio che tu prometta assolutamente una cosa."


"Assolutamente." Aveva detto. Questa era la prima volta che aveva sentito una richiesta così sentita dall'ubbidiente e tranquilla He Ling. Il suo tono era pieno sia di ansia che di una strana speranza.


Yun Che ne fu sorpreso, ma rispose: "Va bene, farò del mio meglio per non deludere la mia He Ling."
                                


                                



