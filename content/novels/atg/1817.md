---
weight: 18170
title: Capitolo 1817 – Come una Diga in Piena
pubDate: 2025-03-10T08:57:10.507Z
tags:
    - atg
---


Capitolo sponsorizzato, ringraziamo Federico!
7 capitoli in coda (Federico), 0/10
-Schadenfreude


I venti gelidi smisero all'improvviso di ululare e si poteva sentire lievemente un cuore che batteva all'impazzata nella vasta distesa di bianco che sembrava infinita.


"Naturalmente."


Quella risposta calma e silenziosa abbatté Xia Yuanba... perché sapeva che Yun Che la stava ascoltando.


"Come posso non odiarlo?"


Non si girò a guardare Xia Yuanba. Invece continuò a fissare qualcosa in lontananza mentre il suo tono diventava ancora più freddo e cupo: "Non c'è stato quando sono nata. Non era presente quando sono cresciuta. Non è anche venuto... alla mia cerimonia di passaggio all'età adulta quando ho compiuto diciotto anni."


"Mi ha detto che ero il suo mondo... Mi ha detto che non avrebbe mai permesso che io e mia madre venissimo ferite o piangessimo di nuovo... Mi ha detto che sarebbe tornato subito... Mi ha detto che voleva vedermi mentre crescevo, per compensare ciò che mi doveva..."


"Ma... ha infranto ogni promessa che ha fatto... più e più volte..."


"È il padre più inaffidabile, incapace... il peggior padre al mondo."


Il suo tono era debole e leggero e, anche se sembrava un po' lieve a volte, non rivelava nessuna emozione.


Nel cielo sopra di loro, molto più in alto di quanto la percezione di Wuxin potesse arrivare, Yun Che chiuse lentamente gli occhi. Strinse i denti così forte che un rivolo di sangue iniziò a scorrere lentamente dall'angolo della sua bocca.


Shui Meiyin stese una mano per asciugare il sangue per poi chiudere gentilmente il suo palmo.


"Ha detto chiaramente... che non avrebbe permesso a nessuno di rubarlo da me... Ma perché... continua a scegliere di abbandonarmi più e più volte..."


"Lo odio, lo odio così tanto."


Dopo aver mormorato queste parole, iniziò a camminare lentamente.


Xia Yuanba non poteva vedere la sua espressione e il suo tono era stato così freddo e calmo che gli aveva congelato il cuore. Stese una mano per fermarla ma non riuscì a trovare parole da dire.


In quel momento Yun Wuxin si fermò e si girò a guardarlo.


"Zio Xia." Disse fissando Xia Yuanba con il suo sguardo limpido e innocente. "L'hai già incontrato?"


Questo fece trasalire Xia Yuanba, che al momento era già profondamente emozionato. Fece un cenno ansioso ed esclamò: "No, no, no no! Assolutamente no! Sennò, l'avrei... portato sicuramente a casa."


Vedendo la reazione di Xia Yuanba, lo splendido sguardo di Yun Wuxin si accese. Aprì la bocca per parlare, ma finì con il fermarsi diverse volte per poi chiedere con fare lento e misurato: "L'hai... davvero visto, uh? L'hai visto... ed è ancora vivo... vero?"


Xia Yuanba era sempre stato pessimo nel mentire. Non arrivava nemmeno al livello di un essere umano normale, figuriamoci poter intessere una trama di menzogne con un'espressione impassibile come poteva fare Yun Che.


Sarebbe stato meglio se non avesse provato a negarlo, perché le sue parole avevano così tanti punti deboli che erano praticamente un'ammissione agli occhi di Yun Wuxin.


"Emh... questo... io..."


Xia Yuanba si ritirò per un po' di passi nel panico mentre Yun Wuxin continuava a fissarlo. Voleva negarlo ancora, ma nel momento in cui aprì la bocca, gli mancò l'aria e chinò la testa sconfitto.


"Uuuuh..." Sospirò con uno sguardo arrasegnato. Dopodiché si assicurò di non puntare lo sguardo nel luogo dov'era Yun Che mentre evitava lo sguardo di Yun Wuxin e rispose: "Sì. In realtà... sono riuscito ad arrivare nel Regno degli Dei e ho incontrato tuo padre per pura fortuna."


Dato che stava dicendo la verità stavolta, Xia Yuanba non era più così agitato.


Dopo averlo detto, Xia Yuanba si rilassò. Si sentiva in colpa nei confronti di Yun Che, ma si sentiva molto meglio ora che l'aveva confessato.


Silenzio... Ci fu un lungo silenzio. Xia Yuanba fissò Yun Wuxin con apprensione. La sua espressione era ancora fredda e calma come sempre, non mostrava la minima emozione nel suo viso.


Alla fine Yun Wuxin disse: "Perché non è tornato da me allora? Perché ti ha chiesto di nascondere la verità? Ha ricevuto qualche sorta di ferita debilitante... che ha distrutto la sua coltivazione?"


"No, no, assolutamente no. Sta benissimo, non ha nemmeno una ferita! Posso garantirti questo almeno."


Dato che era arrivato a questo punto, Xia Yuanba decise di non nascondere più nulla. Disse con solennità: "Ci sono delle questioni molto importanti di cui deve occuparsi. Cose così importanti... che nemmeno io posso capire."


"Wuxin," Xia Yuanba continuò frettolosamente, "capisco molto bene tuo padre. Il solo motivo per cui non sarebbe tornato in tutti questi anni è perché ci sono state delle difficoltà impreviste e degli ostacoli che lo bloccavano. Dopotutto il Regno degli Dei è incredibilmente vasto e dev'esserci qualcosa che lo ha trattenuto."


"Tuttavia ha promesso che sarebbe tornato molto presto... L'ha detto lui stesso. L'ha detto con molta sincerità."


Xia Yuanba si era già lambiccato il cervello per pensare a questa risposta, così ora poteva solo aspettare con ansia la sua risposta.


"Davvero..." Disse pianissimo Yun Wuxin. Dopodiché si girò di nuovo.


"Ho capito. Dato che non vuole che sappiamo del vostro incontro, non lo dirò a mia madre o alle mie maestre."


"Zio Xia, sei stato via per diversi mesi, così il santuario Absolute Monarch si è preoccupato a morte per te. Dovresti tornare non appena possibile e tranquillizzarli."


Lei stava già vagando tra la neve sconfinata mentre stava dicendo queste parole.


"Wuxin... stai bene?" Chiese preoccupato Xia Yuanba.


Sfortunatamente non ricevette una risposta. La figura di Yun Wuxin era già diventata indistinta e confusa mentre scompariva nella tempesta di neve perenne.


Dopo che Xia Yuanba scoccò uno sguardo di scusa verso il cielo sopra di lui, rimase sul posto per un po' con un'espressione preoccupata. Dopodiché sospirò brevemente per poi girarsi e volare verso sud.


Dopotutto il Palazzo immortale Frozen Cloud non ammetteva la presenza di uomini a parte Yun Che e lui non faceva eccezione.


I venti gelidi stavano diventando sempre più frenetici. Questo era un evento comune nella Regione del Ghiaccio Estremo da quattro anni, quando l'intera Stella Polo Blu era tremata violentemente. Da allora, quest'area era diventata ancora più fredda.


Yun Wuxin camminò sempre più lentamente e, prima che se ne accorgesse, stava andando in una direzione diversa da dove si trovava il Palazzo Immortale Frozen Cloud.


<em>Thud!</em>


Barcollò mentre cadeva in ginocchio nella neve gelida.


Rimase ferma per moltissimo tempo, le sue spalle delicate stavano tremando gentilmente. Tuttavia il suo fremito diventò sempre più intenso...


Un singhiozzo roco che aveva cercato disperatamente di reprimere risuonò tra i venti gelidi.


"Pa... papà..."


Disse con tono desolato e miserabile mentre una lacrima cadeva dai suoi occhi serrati. La lacrima si trasformò nel cristallo più puro e lucente nell'universo mentre cadeva nel ghiaccio eterno che avvolgeva questa terra.


"Finché sei sano e salvo... Finché... sei al sicuro..."


"Finché... sei al sicuro... ti aspetterò... non... importa... quanto... ci vorrà..."


"Papà... ti odio... ma... mi manchi tanto..."


Alla fine non riuscì più a trattenersi e le sue lacrime iniziarono a scorrere come una diga in piena. Si inginocchiò nella neve stringendosi il petto con una mano e pianse in mezzo alla distesa di ghiaccio e neve. Il cielo e i venti ululanti nascosero il suo a dirotto mentre la tempesta vorticava attorno a lei.


Ogni lacrima, ogni singhiozzo addolorato era pieno di nostalgia, rabbia, tristezza, preoccupazione e paura...


Tra le nuvole sopra di lei, Yun Che si strinse disperatamente il petto, le sue dita affondarono nella sua carne.


"A... andiamo..."


L'aveva detto con voce così tremula da essere quasi incomprensibile.


Ogni secondo in cui rimaneva nella Stella Polo Blu aumentava il pericolo a cui sarebbe stata esposta.


Sicuramente non poteva permettere che riaccadesse quell'incubo. Non poteva lasciare che qualcuno individuasse la sua esistenza, a qualunque costo... anche se fosse stato estremamente improbabile.


Non poteva incontrarla, non poteva rimanere qui, né poteva avvicinarsi... finché non ci fossero state più minacce in questo mondo.


Shui Meyin tirò fuori la Spina dell'Universo e la mosse gentilmente.


La luce e lo spazio si piegarono attorno a loro mentre tornavano nel Regno delle Sette stelle. Era il posto in cui erano stati prima.


Visto che aveva scoperto Xia Yuanba, l'energia che Yun Che aveva emanato aveva lasciato un chiaro marchio sul paesaggio. Di conseguenza nessuno si sarebbe reso conto dello spostamento spaziale avvenuto in questo luogo.


<em>Thump!</em>


Yun Che cadde in ginocchio, le sue dita stavano ancora scavando nella sua carne. Il suo viso era sfigurato dalla sofferenza e il suo intero corpo stava tremando come una foglia in una tempesta. Si poteva sentire un suono stridente provenire dai suoi denti.


Shui Meiyin si chinò accanto a lui e sussurrò: "Fratellone Yun Che, ci sono solo io qui. Nessun altro potrà avvicinarsi."


Queste breve parole fecero collassare completamente il Sovrano dei Diavoli, il monarca della Divina Regione Settentrionale, il mostro che aveva sparso sangue per due intere regioni divine. Batté la testa a terra e ululò disperatamente come un bambino impotente, le sue lacrime macchiarono il terreno attorno.


La sua casa, la sua famiglia, i suoi amici, il suo clan, le sue mogli e le sue amate, sua figlia...


Erano ancora vivi.


Non li aveva mai persi...


Non ci sarebbe stata una benedizione o una sorpresa più gioiosa di questa per Yun Che.


Tuttavia questa grande felicità era anche accompagnata da un'enorme tristezza.


Un padre e una figlia separati da due mondi si inginocchiarono entrambi a terra e piansero con amarezza. Piansero stringendosi il petto e perfino il cielo e la terra sembravano intristirsi come loro.


Nel mondo della Perla del Veleno Celeste, He Ling si teneva le mani alla bocca mentre singhiozzava incontrollabilmente.


"Wu... è meraviglioso... è semplicemente meraviglioso... wuuuu...." Singhiozzava a forza mentre le lacrime le rigavano le guance.


"WAAAAAAAAAAAH!" Anche Hong'er stava piangendo forte, le sue lacrime schizzavano ovunque.


You'er invece le stava fissando con sguardo vacuo. Non sapeva cosa fare.


.....


"Così l'imperatrice Diabolica Colpo Celeste Nemesi dei Diavoli ti ha donato la Spina dell'Universo poco dopo che è arrivata, uh?"


Yun Che aveva pianto più di un'ora prima che i suoi singhiozzi si affievolissero gradualmente.


Anche adesso i suoi occhi erano rossi e gonfi. Anche se questo feriva gravemente la sua immagine orgogliosa e solenne di Sovrano dei Diavoli, non voleva usare l'Energia Misteriosa per nasconderlo.


La sola persona che poteva vederlo poi era Shui Meyin e lei avrebbe sempre pensato che fosse la persona più bella al mondo, non importava cosa fosse accaduto.


Posò una mano al petto mentre parlava... Non sentiva più freddo al cuore. Si stava riempiendo lentamente di calore.


"Sì, me l'ha data poco dopo che è arrivata." Shui Meiyin annuì mentre toccava gentilmente la superficie della Spina dell'Universo con un dito sottile color giada.


Se qualcuno avesse visto l'ago ordinario di colore nero nelle sue mani, non avrebbe mai pensato che fosse il sesto dei sette artefatti Heavenly profound, la Spina dell'Universo.


"Non c'è da meravigliarsi che tu mi abbia detto che l'Imperatrice degli Dei Lunari non sarebbe riuscita ad imprigionarti se tu non l'avessi desiderato." Disse Yun Che ridacchiando.


Shui Meiyin rispose: "Non volevo mettere ancora di più in pericolo il regno Luce di Gemma, né rivelare il fatto che avevo la Spina dell'Universo, così ho lasciato che mi imprigionassero. L'ho usata solo per uscire di nascosto un po' di volte assicurandomi di non venire scoperta."


"Fratellone Yun Che, in realtà l'Imperatrice Diabolica voleva lasciare a te la Spina dell'Universo." Disse all'improvviso Shui Meiyin.


Yun Che non fu minimamente sorpreso da queste parole.


Quando finalmente si era calmato e aveva dato un'altra occhiata alla Spina dell'Universo nelle mani di Shui Meiyin, la prima emozione che l'aveva inondato era stata lo shock. Perché non l'aveva data a lui se non aveva intenzione di portarla fuori dal Caos Primordiale?!


Dopotutto entrambe le sue figlie erano legate direttamente a lui!


La Pietra del Vuoto Illusorio era riconosciuta pubblicamente come l'artefatto spaziale più potente nell'universo. Era così potente da poter teletrasportare qualcuno senza lasciare una sola traccia... Il solo difetto era che nemmeno chi la utilizzava sapeva dove sarebbe stato mandato.


Al Muro del Caos Primordiale, Yun Che aveva usato una Pietra del Vuoto Illusorio che Qianye Ying'er gli aveva lanciato per farlo scappare da morte certa.


Allora, quando la Stella Polo Blu era stata "distrutta", Yun Che era scappato insieme al corpo di Mu Xuanyin usando una Pietra del Vuoto Illusorio.


Negli annali del Regno degli Dei, il potere della Pietra del Vuoto Illusorio proveniva dalla Spina dell'Universo. Ne erano rimaste pochissime nell'universo e dato che non c'era modo di riprodurle visto che la Spina dell'Universo era stata esiliata dal Caos Primordiale insieme all'Imperatrice Diabolica Colpo Celeste Nemesi dei Diavoli, diventavano sempre meno.


Tuttavia la Spina dell'Universo non solo poteva attivare lo stesso effetto di una Pietra del Vuoto Illusorio, ma permetteva a chi la utilizzava di stabilire le coordinate dove voleva arrivare! E poteva farlo per quante volte voleva!


Questo tesoro avrebbe permesso al suo proprietario di scappare quando voleva, così non poteva capire perché l'Imperatrice Diabolica non l'aveva lasciato a lui.


Inoltre, durante l'Era degli Dei, la Spina dell'Universo era appartenuta al Dio Malvagio! L'Imperatrice Diabolica Colpo Celeste Nemesi dei Diavoli Jie Yuan lo aveva solo perché lo aveva ricevuto come dote. Tuttavia, questo era anche il motivo per cui la Perla del Veleno Celeste era finita nelle mani di Yun Che visto che Jie Yuan l'aveva regalata al Dio Malvagio per celebrare il loro matrimonio.


Fissò intentamente Shui Meiyin aspettando che continuasse a parlare. Anche se era sbigottito dalla sua decisione, sapeva molto bene che doveva esserci un motivo davvero speciale dietro le azioni dell'Imperatrice Diabolica.
                                


                                



