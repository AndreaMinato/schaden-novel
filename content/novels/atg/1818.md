---
weight: 18180
title: Capitolo 1818 – La Verità
pubDate: 2025-03-10T08:57:10.507Z
tags:
    - atg
---


Capitolo sponsorizzato, ringraziamo Federico!
6 capitoli in coda (Federico), 0/10
-Schadenfreude


Shui Meiyin iniziò lentamente a raccontare la sua storia: "Tuttavia c'era un problema, quando l'Imperatrice Diabolica ha usato la Spina dell'Universo per creare la fenditura cremisi nel Muro del Caos Primordiale, ha quasi esaurito tutto il suo potere. L'artefatto ha perso così tanta energia che riuscirebbe a fare quel salto che abbiamo fatto prima solo un po' di volte."


Questo non sorprese Yun Che. Il Regno degli Dei si era accorto della presenza della fessura cremisi da diversi anni e questo l'Imperatrice Diabolica Colpo Celeste Nemesi dei Diavoli ci aveva messo molto tempo per danneggiare il muro. In questi anni, la Spina dell'Universo sicuramente era stata scaricata e ricaricata più volte finché l'Imperatrice Diabolica non aveva superato il muro.


Così, quando finalmente era riuscita a tornare nel Caos Primordiale, la Spina dell'Universo doveva essere in pessime condizioni.


Inoltre, nell'attuale dimensione del Caos Primordiale, ci sarebbe voluto molto tempo prima che l'artefatto recuperasse le forze... per lo stesso motivo della Perla del Veleno Celeste e della Perla dell'Eternità.


"Non è tutto. Lo spirito dell'artefatto era sull'orlo della morte dopo i molti anni di costante attivazione e si è addormentato profondamente dopo che la Spina dell'Universo ha superato le mura del Caos Primordiale."


"L'imperatrice Diabolica ha detto che l'aura del Caos Primordiale attuale è troppo tenue e torbida, e forse lo spirito della Spina dell'Universo non si sveglierà mai più in un ambiente del genere. Ha anche detto che forse morirà nel sonno."


Yun Che: "..."


Le parole di Shui Meiyin gli fecero ricordare dello spirito del veleno precedente nella Perla del Veleno Celeste.


Anche se la Perla del Veleno Celeste era riuscita a recuperare il suo veleno nell'continente Nuvola Azzurra, il suo spirito era già morto. Così, il ritmo con cui l'artefatto aveva recuperato le sue abilità era stato... incredibilmente lento.


Solo quando He Ling era diventata il nuovo spirito che la Perla del Veleno Celeste aveva recuperato le forze. In effetti era riuscita a scatenare il Veleno Divino della Disperazione contro il regno del Monarca del Brahma dopo aver recuperato il suo spirito per pochi anni, un atto che aveva messo in ginocchio un potente regno sovrano.


Se lo spirito della Spina dell'Universo avesse continuato a dormire o fosse morto, allora il suo potere indubbiamente sarebbe rimasto per sempre dormiente.


Forse lo spirito di He Ling poteva fondersi anche con la Spina dell'Universo...


Tuttavia abbandonò subito l'idea.


No, non poteva! He Ling era in grado di controllare perfettamente la Perla del Veleno Celeste visto che era uno spirito del legno, ma occupare la Perla dell'Eternità aveva aumentato drasticamente il peso sulla sua anima. Nonostante questo, aveva cercato di fondersi con il Sigillo Primordiale della Vita e della Morte nonostante la danneggiasse.


Dato quanto era disposta a sacrificarsi per lui, questa Spina dell'Universo...


<em>'Aspetta un minuto! Lo spirito dell'ago stava ancora dormendo, non era morto! Mi sto fasciando la testa prima di rompermela.'</em>


"Tuttavia l'Imperatrice Diabolica non voleva che la Spina dell'Universo la accompagnasse nel suo eterno esilio. Così l'ha consegnata a me prima di partire."


"È per via della tua Divina Anima Immacolata?" Chiese Yun Che. Questo era un tratto unico, una benedizione dal cielo che solo Shui Meiyin possedeva.


"Sì." Shui Meiyin annuì. "La Spina dell'Universo è nata nel nucleo dell'universo primordiale. Così mi ha detto: solo la tua Divina Anima Immacolata nata dall'energia primordiale di questo universo potrà crescere e destare temporaneamente lo spirito dell'ago che dorme nella Spina dell'Universo."


"La Divina Anima Immacolata poi è stata usata come mezzo per connettere lo spirito ridestato per breve tempo e attivare i poteri dimensionali della Spina dell'Universo."


Yun Che si riempì di emozione: "Così mi stai dicendo che sei riuscito a scambiare di posto la Stella Polo Blu usando questo metodo?"


Aveva utilizzato la Divina Anima Immacolata per destare temporaneamente lo spirito dormiente per poi connettersi con esso. Dopodiché, aveva usato il suo potere per attivare a forza la Spina dell'Universo e fare questo enorme scambio spaziale.


Se distruggere completamente due pianeti era difficile come sollevare un macigno, allora scambiarne la posizione era arduo come alzare un'intera montagna.


Questa impresa sicuramente aveva esaurito la maggior parte del potere spirituale e profound di Shui Meiyin. Tuttavia era stato lo spirito già debole a dover sopportare questo peso.


Non c'era da meravigliarsi che Shui Meiyin avesse detto che era stato un miracolo unico... a meno che lo spirito dell'artefatto non avesse recuperato abbastanza le forze, forse non avrebbe più potuto ripetere un trucco del genere. In effetti, tentare di farlo di nuovo avrebbe distrutto completamente lo spirito dell'ago.


Date le attuali condizioni del Caos Primordiale, lo spirito dell'artefatto poteva morire da un momento all'altro. Anche se avesse potuto recuperare le forze riposando nell'Anima Divina di Shui Meiyin, chissà quanto tempo ci avrebbe messo.


Shui Meiyin continuò: "Scambiare di posto due pianeti era il limite della Spina dell'Universo in questo universo. È qualcosa che l'Imperatrice Diabolica mi ha detto dopo che me l'ha passata. Allora non avrei mai pensato che sarebbe arrivato il giorno in cui avrei dovuto farlo... e non mi sarei mai sognata che sarebbe stato così presto."


Il cuore di Yun Che si riempì di calore e gentilezza mentre fissava Shui Meiyin, ma non sapeva come esprimere le sue emozioni.


"Hai trovato un rimpiazzo per la Stella Polo Bluy molto presto?" Chiese Yun Che. A quanto pareva... quando Shui Meiyin aveva usato la Gemma dell'Immagine per registrare cos'era avvenuto allora, prima del tradimento degli imperatori divini...


Gli aveva detto che poteva prevedere fino ad un certo punto i pericoli grazie alla sua Divina Anima Immacolata.


"L'Imperatrice Diabolica mi ha detto una cosa allora e mi ricordo ogni sua parola come se fosse ieri." Shui Meiyin iniziò a parlare più lentamente mentre ripeteva le parole di Jie Yuan. "I veri diavoli non sono mai stati una razza che viveva nell'oscurità. Invece esistono nelle profondità dell'anima di ogni creatura vivente. Così non essere così ingenua da aspettarti che la tua gentilezza venga ripagata e non sottovalutare mai fino a che punto le persone possono abbassarsi."


"..." Anche Yun Che aveva capito pienamente queste parole.


Allora aveva trovato Chu Yuechan e sua figlia, riottenuto il suo potere, e la sua famiglia, i suoi amici e le sue amate erano tutti sani e salvi. Era riuscito anche a trovare Jasmine nel Regno degli Dei alla fine. Così aveva deciso di tornare nella Stella Polo Blu e scomparire per sempre dal Regno degli Dei. Inoltre, l'Imperatore Divino Eternità, la persona di cui si fidava e per cui provava assoluto rispetto gli aveva perfino giurato personalmente... che non sarebbe stato disturbato da nessuno del Regno degli Dei.


Sembrava che fosse andato tutto così splendidamente ed era profondamente grato per la protezione e la benevolenza che la vita gli aveva mostrato finora.


Alla fine era stata questa sua innocenza che lo aveva fatto precipitare nell'abisso più profondo.


"All'inizio ho pensato che la crudele miseria che l'Imperatrice Diabolica avesse sopportato durante i suoi anni d'esilio l'avessero convinta a vedere tutto dal punto di vista più tetro e cinico. Dopodiché ho visto il fratellone Yun Che diventare lentamente il messia che tutti riverivano e rispettavano, e mi sono riempita di gioia. Tuttavia ho provato una strana inquietudine..."


"Allora non pensavo che ti sarebbe accaduto qualcosa di male. Speravo disperatamente che sarebbe andato tutto bene, ma la mia inquietudine mi ha fatto pensare alla peggior fine possibile."


"Di conseguenza, ho usato con cautela la Gemma dell'Immagine per registrare in segreto le scene di come il fratellone Yun Che aveva salvato l'universo. Allo stesso tempo, ho iniziato a cercare un pianeta simile alla Stella Polo Blu... Perché nel peggior caso possibile, il tuo pianeta natale, che era il tuo più grande punto debole, sarebbe stato..."


Shui Meiyin smise di parlare, ma Yun Che capì cosa intendeva.


Yun Che ruppe il silenzio imbarazzante dicendo: "A proposito, perché sapevi dov'era la Stella Polo Blu? Non ricordo di averti mai portato qui."


Shui Meiyin chinò lievemente la testa delicata per poi guardare Yun Che e mostrargli un dolce sorriso: "Naturalmente perché l'Imperatrice Diabolica mi ha detto dov'era. So anche che era il pianeta che l'Imperatrice Diabolica e il Dio Malvagio hanno creato insieme in passato."


"..." Yun Che sospirò debolmente. Quando ripensò all'emozione che l'Imperatrice Diabolica gli aveva mostrato quando aveva rivisto la Stella Polo Blu, aveva difficoltà ad immaginare quale sarebbe stata la sua reazione se avesse scoperto tutto quello che era successo di recente.


Nell'Antica Era, il Dio Malvagio e Jie Yuan avevano creato la Stella Polo Blu insieme e all'inizio era situata a nord del Caos Primordiale, vicino a dov'era l'attuale Divina Regione Settentrionale.


Dopodiché era scoppiata la guerra tra i Veri Dei e i Veri Diavoli, e il Dio Malvagio aveva spostato la Stella Polo Blu ad est per proteggerla... Tuttavia, il pianeta aveva subìto un grave danno durante questo processo, facendo collassare la maggior parte della sua terra. Rimaneva solo il tre per cento dei suoi continenti, il resto si era trasformato in un oceano.


E ora era balzata nello spazio un'altra volta per spostarsi a sud.


Nessuno in questo mondo, e questo includeva tutte le creature viventi della Stella Polo Blu, si sarebbe mai sognato che questo piccolo pianeta, comune come la polvere nel Caos Primordiale, si fosse spostato nello spazio per tre volte.


"Dev'essere stato molto difficile trovare un pianeta simile, vero?" Chiese piano Yun Che.


"No." Shui Meiyin scosse la testa. "In effetti le caratteristiche speciali della Stella Polo Blu l'ha reso semplicissimo."


"Oh?" Yun Che la guardò con curiosità e confusione.


Shui Meyin continuò: "La maggior parte dei pianeti sono fatti da montagne e terra, e queste vaste distese di terra spesso sono popolate da complessi punti di riferimento geografici anche unici. Così, sarebbe stato estremamente difficile trovare un pianeta del genere in così breve tempo."


"Tuttavia la Stella Polo Blu è fatta per il novantasette per cento da acqua. Dall'esterno sembra color puro blu e anche la piccola quantità di terra che esiste è mascherata completamente dai vasti oceani. Di conseguenza, dovevo solo trovare un pianeta delle stesse dimensioni composto per lo più da acqua."


"Inoltre la Stella Polo Blu non è nel piano del Regno degli Dei ed è un pianeta dei regni inferiori che non può essere più ordinario. La sua aura è debole e torbida e ogni elemento è in armonia. Così non solo è più facile trovare un pianeta simile, la turbolenza di energia dell'universo rende molto difficile perfino per una persona familiare con quel mondo distinguerla dagli altri pianeti."


Shui Meiyin strizzò lievemente i suoi occhi luminosi come stelle: "Questi due fattori sono stati una protezione incredibile per la Stella Polo Blu."


"..." Yun Che fissò Shui Meiyin con fare stordito. Allora, quando la sua vita era stata un letto di rose e il suo futuro era brillante, non si sarebbe mai immaginato che lei si stesse prendendo cura di lui silenziosamente, sacrificando così tanto per lui.


"Allora quando hai fatto lo scambio tra la Stella Polo Blu e la Stella d'Acqua Celeste?" Il tono di Yun Che era diventato più gentile e i suoi occhi avevano iniziato a velarsi di lacrime.


Fissando il suo sguardo emozionato, Shui Meiyin sussurrò: "È stato subito dopo che l'Imperatrice Diabolica se n'è andata, quando sei stato ferito e tradito da chi ti eri fidato di fronte alle mura del Caos Primordiale e, dopo che ti sei agitato, hai scatenato la tua Energia Misteriosa dell'oscurità."


"Prima che accompagnassi l'Imperatrice Diabolica nel Muro del Caos Primordiale, la mia Divina Anima Immacolata ha provato un profondo terrore... per questo mio padre, mia sorella e io siamo rimasti nel regno Luce di Gemma invece di avventurarci nel Muro del Caos Primordiale allora."


"Presto sono arrivate notizie e sei stato dichiarato un diavolo che ogni regno sovrano avrebbe dovuto inseguire e uccidere."


"Era avvenuto il peggior caso possibile per cui mi ero preparata ed era successo con tale velocità. Una volta che ho ricevuto quelle notizie, ho lasciato il regno Luce di Gemma senza che lo venisse a sapere nessuno e ho usato la Spina dell'Universo per teletrasportarmi nella Divina Regione Orientale."


"Anche se ho usato la Divina Anima Immacolata per destare il fragile spirito dell'ago, non ero ancora convinta di poter creare un miracolo del genere. Tuttavia... il destino deve aver protetto silenziosamente il fratellone Yun Che, perché ci sono riuscita. La sola differenza che c'è stata dopo lo scambio erano lievi deviazioni di posizione, qualcosa che nessuno sarebbe riuscito ad individuare a meno che non sapesse già cos'era successo."


"No." Disse con un lieve sorriso Yun Che: "È stato il tuo cuore puro che ha cambiato qualcosa di così mutevole come il destino."


Lo sguardo di Shui Meiyin divenne un po' vacuo mentre continuava la storia: "Dopodiché sono tornata nel regno Luce di Gemma e qualcuno è arrivato e ti ha consegnato privo di sensi a mia sorella. Dopodiché..."


Yun Che sapeva meglio di chiunque altro cos'era successo dopo. Si era svegliato, aveva sentito che il regno dell'Eternità aveva saputo della posizione della Stella Polo Blu e che molti imperatori divini e realm king si stavano facendo strada lì. Non aveva badato ai pericoli che avrebbe corso e aveva usato il Palazzo Celeste della Luna Evanescente per precipitarsi verso la Stella Polo Blu... per poi assistere personalmente alla distruzione del suo "pianeta natale" da parte dell'Imperatrice degli Dei Lunari.


"Fratellone Yun Che." Disse Shui Meiyin dopo essere avanzata e aver afferrato debolmente la mano di Yun Che. I suoi occhi erano velati di lacrime mentre continuava: "Allora non sono riuscita a trattenerti dal precipitarti lì, né sono riuscita a dirti che non era la vera Stella Polo Blu."


"Capisco, capisco tutto." Disse Yun Che stringendole la mano.


"No." Shui Meiyin scosse la testa. "Ciò che sto cercando di dirti è che sapevo che avevi la Pietra Illusoria del Vuoto, così sapevo che saresti riuscito a scappare. Aspetto più importante... volevo... che tu assistessi personalmente alla distruzione della Stella Polo Blu..."


"Sapevo che farlo sarebbe stata la cosa più crudele al mondo, ma... ma..."


Yun Che scosse vigorosamente la testa mentre stringeva tra le braccia la ragazza tremante. Chiuse gli occhi e cercò di contenere il suo battito cardiaco selvaggio mentre la consolava con tono gentile: "No, non hai sbagliato, non hai fatto nulla di sbagliato. Hai salvato la Stella Polo Blu, hai salvato la mia casa, la mia famiglia e i miei amici... Hai salvato tutto quanto."


Se Shui Meiyin gli avesse detto in anticipo che quel pianeta non era la Stella Polo Blu, allora non sarebbe precipitato in un abisso di dolore e disperazione e, anche se fosse fuggito nella Divina Regione Settentrionale, la preoccupazione, la nostalgia e la paura che avrebbe provato gli avrebbe impedito di crescere così rapidamente.


Non sarebbe mai riuscito ad abbandonare... la sua famiglia, i suoi amici e le sue amate.


Il solo modo per cui sarebbe potuto diventare più forte sarebbe stato rimuovere ogni punto debole e legame, e precipitare in un abisso di disperazione. Ogni esitazione che provava doveva essere eliminata e lo stesso valeva per qualsiasi compassione e gentilezza nei confronti dei nemici. Il solo modo per cui sarebbe potuto rinascere davvero ed ascendere velocemente al picco dell'universo sarebbe stato essere mosso da un odio e da una sete di vendetta abissali.


Solo così non avrebbe più dovuto preoccuparsi di minacce esterne una volta che avesse recuperato ciò che aveva perduto.


Ciò che Shui Meiyin gli aveva dato... era una vera rinascita e un futuro privo d'ombra. In effetti si poteva perfino dire che l'avesse salvato.


"Meiyin." La strinse tra le braccia mentre la sua voce diventava gentile. Quando riaprì bocca, disse ogni parola con sentita sincerità: "Come potrà... mai... ripagarti per tutto questo..."


Era un debito di gratitudine così enorme che non avrebbe potuto compensarlo in una sola vita, nemmeno con dieci o cento vite.


"..." Shui Meiyin scosse la testa con vigore.


Sembrava che volesse dire qualcosa, ma le sfuggirono solo singhiozzi rochi che non riuscì a soffocare.


Forse stava piangendo perché si sentiva in colpa per aver fatto provare un dolore e una disperazione del genere a Yun Che, o forse perché era commossa dalle parole di Yun Che. Qualunque fosse il motivo della sua reazione, le sue spalle delicate continuarono a tremare mentre le lacrime cadevano come una pioggia primaverile e presto bagnarono l'abito di Yun Che...


Continuò a farlo a lungo.


.....
                                


                                



