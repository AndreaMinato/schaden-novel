---
weight: 1820
title: Capitolo 1820 - []
pubDate: 2025-03-10T08:57:10.507Z
tags:
    - atg
---


Capitolo sponsorizzato, ringraziamo Federico!
4 capitoli in coda (Federico), 0/10
-Schadenfreude


Yun Che accettò tutte e tre le sue proposte.


Dopodiché Shui Meiyin chiuse gli occhi e sembrò molto più tranquilla.


"Rispetterò ogni promessa." Giurò solennemente Yun Che.


Shui Meiyin si imbronciò in modo adorabile per poi ridere con fare un po' soffocato visto che aveva appena pianto. "Mm! Grazie fratellone Yun Che!"


"Non c'è bisogno di ringraziarmi." Yun Che fece un sorrisetto mentre le pizzicava la punta del suo bel naso bianco. "Se iniziamo a ringraziarci, non mi basterebbe nemmeno un milione di anni per finirla."


Shui Meiyin: "..."


Oggi indubbiamente era avvenuta un'altra rinascita per Yun Che.


Era passato un lungo periodo di tempo prima che i due riuscissero a ricomporsi. Non si attardarono più nel regno delle Sette Stelle, invece sfrecciarono nell'aria e tornarono da dov'erano venuti, nel regno del Mare Profondo delle Dieci Direzioni.


Anche se avrebbero potuto usare la Spina dell'Universo per arrivare lì in un istante, sarebbe stato uno spreco del suo potere, un potere che potrebbe rivelarsi preziosissimo in futuro. Non volevano nemmeno lasciare delle tracce di teletrasporto vicino al regno delle Sette Stelle.


"Ora che ci penso, il tempismo con cui hai usato la tua Pietra dell'Immagine è stato semplicemente sublime. Ha fatto collassare completamente gli eserciti che la Divina Regione Orientale che aveva iniziato a formare. È tutto caduto come una pila di tessere di domino dopo. Inoltre, anche se la tua decisione è stata combattuta, il tempismo con cui hai scelto di dirmi tutto non poteva essere più perfetto. Almeno è così che la vedo."


Yun Che strinse gentilmente la mano di Shui Meiyin mentre mostrava un lieve sorriso. Tuttavia il significato dietro questa espressione era diversa rispetto a questi ultimi anni.


"In realtà ero davvero preoccupata, ma ora che vedo il tuo sguardo, credo che riusciremo a realizzare il miglior futuro possibile." Disse con un sorriso contento Shui Meiyin.


"Giusto! Fammi indovinare ora." Disse all'improvviso Yun Che. "Hai preso in prestito il potere spaziale della Spina dell'Universo per esplorare in segreto la Divina Regione Settentrionale fin dall'inizio?"


Shui Meiyin mostrò uno sguardo sorpreso, ma non lo negò. Fece un sorrisetto e rispose: "Perché me lo chiedi?"


"Circa un anno e mezzo fa, stavamo cercando un pretesto per attaccare la Divina Regione Orientale. Allora, Chi Wuyao ha attirato Zhou Xuzi nel confine della Divina Regione Settentrionale e ho ucciso Zhou Qingchen di fronte a lui."


"Dopodiché la Regina Diabolica mi ha detto una cosa molto strana. Ha detto che ha percepito un'aura passare velocemente di fronte a noi durante los contro ed era assolutamente convinta di non essersi sbagliata."


"Tuttavia non è riuscita a trovare di nuovo quell'aura, non importava quanto avesse sondato l'aura con la sua percezione spirituale." Yun Che gettò un'occhiata verso Shui Meiyin. "La Regina Diabolica ha un'anima diabolica davvero unica, così forte da fare collassare lo spirito del più forte Dio Drago, ma non è riuscita a trovare l'aura che aveva percepito prima. È qualcosa che non ha accettato per molto tempo... in effetti, non credo che l'abbia accettato nemmeno ora."


"Ora che ci penso, molto probabilmente quell'aura proveniva da te. Dopo che hai scoperto cheti ha percepito, hai usato all'istante il potere della Spina dell'Universo per teletrasportarti. In tal caso, perfino la Regina Diabolica non sarebbe riuscita a trovarti."


"Ho ragione?"


Anche se lo stava ponendo come una domanda, Yun Che era assolutamente convinto di aver ragione. Questo era il solo modo per quell'aura poteva essere svanita senza lasciare nessuna traccia sotto la percezione spirituale di Chi Wuyao. Non c'erano altre possibilità.


"...Eheheh." Shui Meiyin ridacchiò. Distolse lo sguardo e fissò di fronte a sé. "Sono stata colta in fallo dal fratellone Yun Che, ero io! Solo che non potevo rivelarmi allora, così sono fuggita immediatamente nel momento in cui sono stata scoperta."


"Come pensavo." Disse con un sorriso Yun Che. "Fammi indovinare di nuovo. Long Bai... sei stata tu ad attirarlo via, vero?"


Long Bai se n'era andato dal Regno del Dio Drago pochi giorni prima che la Divina Regione Settentrionale lanciasse la sua invasione della Regione Orientale e non era ancora tornato.


Aveva già confermato che non aveva niente a che fare con Chi Wuyao o Qianye Ying'er... Avrebbero voluto farlo, ma non avevano i mezzi per riuscirci.


Di conseguenza, la sola persona che sapeva di quanto sarebbe avvenuta l'invasione della Divina Regione Settentrionale e avrebbe potuto usare un metodo speciale per attirare Long Bai nel Regno dell'Inizio Assoluto subito prima era Shui Meiyin. Dopotutto aveva appena confessato che avrebbe usato occasionalmente la Spina dell'Universo per spiare la situazione della Divina Regione Settentrionale.


Era riuscita a farlo senza venire catturata.


"Mmmm, il fratellone Yun Che ha di nuovo ragione." Confessò semplicemente Shui Meiyin. "Allora ho pensato che il Regno del Dio Drago fosse la minaccia più grande per i tuoi piani. Era la variabile più misteriosa che avrebbe potuto ribaltare la situazione nella Divina Regione Orientale. Inoltre, dato che Long Bai aveva un'autorità assoluta nel suo regno, la sua scomparsa avrebbe spinto il suo territorio a non prendere iniziative a meno che non invadessi direttamente la Divina Regione Occidentale."


"Tuttavia sembra che il fratellone Yun Che non abbia minimamente paura del regno del Dio Drago. Ho fatto... qualcosa di inutile?"


Yun Che sorrise e scosse la testa: "Prima di oggi, aspettavo con impazienza di scontrarmi con Long Bai. Ma ora... mi rendo conto che forse è meglio che tu l'abbia attirato via. Altrimenti sarei finito in una situazione completamente diversa. Solo pensarci mi fa rabbrividire."


Quando guardò il profilo di Shui Meiyin, il suo cuore si riempì di emozione e disse: "Meiyin, sono davvero fortunato... ad averti nella mia vita."


L'aveva incontrata quando lei aveva solo quindici anni. Era stato durante uno degli scontri dell'Assemblea Profound God. Quando aveva affrontato la sua spaventosa Divina Anima Immacolata, non aveva avuto altra scelta se non usare un metodo spregevole per ottenere la vittoria. Pensava che lo avrebbe odiato e disprezzato con ferocia per questo, ma invece si era infatuata di lui! Al punto che avrebbe ignorato i consigli della sua sorella maggiore e avrebbe fatto infuriare suo padre.


Questa infatuazione allora era stata un grande problema per lui allora.


Sorprendentemente questo amore non si era affievolito nemmeno un po' durante i tremila anni che lei aveva trascorso nel regno divino dell'Eternità.


E ora, aveva cambiato il suo destino e aveva salvato la sua anima... e tutto ciò che gli era caro.


Non osava immaginare come sarebbe andata... se non l'avesse mai incontrata, se non fosse stato abbastanza fortunato da aver ottenuto il suo amore.


"Allora che metodo hai usato per attirarlo nel regno dell'Inizio Assoluto per così tanto tempo? Al punto che non è disposto ad uscirne fuori fino ad oggi?" Chiese Yun Che. Era estremamente curioso di come avesse compiuto questa impresa.


"Questo..." Shui Meiyin mostrò uno sguardo esitante per poi dire: "Ho usato un metodo molto speciale un po' difficile da spiegare. Se il fratellone Yun Che lo vuole sapere davvero, può chiederlo personalmente a Long Bai dopo che l'avrà sconfitto valorosamente."


"Oh giusto, c'è qualcosa che devo dare al fratellone Yun Che."


Forse Shui Meiyin stava cercando di evitare questa domanda a cui non era disposta a rispondere, ma pareva essersi ricordata di qualcosa e sporse le mani verso Yun Che. Una debole luce brillò nei suoi palmi e poi una tavola di pietra nera fluttuante apparì di fronte a lei.


Era una tavola dalla forma quadrata ampia tre piedi e nera come la notte. Su di essa era incisa una fila di strane rune dall'aspetto misterioso.


Un'aura indescrivibilmente misteriosa sembrava irradiarsi dalla tavoletta e questo fece tremare violentemente l'anima di Yun Che.


<em>Questa sensazione...</em>


Sporse la mano per toccare la tavola, le sue dita toccarono quelle linee bizzarre.


<em>Questi tratti unici, questa sensazione strana e sorprendente...


Il Testo Divino dell'Inizio Assoluto?!


Che fosse...</em>


Yun Che alzò la testa di scatto per guardare Shui Meiyin. Il suo sguardo era pieno di shock mentre chiedeva: "L'Imperatrice Diabolica Colpo Celeste Nemesi dei Diavoli ti ha passato anche questo?"


"Sì, mi ha detto di passartela in un momento appropriato." Rispose Shui Meiyin.


Yun Che iniziò ad agitarsi.


Il Divino Testo dell'Inizio Assoluto. Ciò che l'Imperatrice Diabolica Colpo Celeste Nemesi dei Diavoli aveva passato a Shui Meiyin... era il frammento della Divina Arte Ancestrale che aveva posseduto!


La arte misteriosa che in quest'era era anche conosciuta come il Manuale della Sfida alle Leggi Naturali!


In passato, l'Imperatore Divino Heaven Punishing Mo E aveva preparato una trappola per Jie Yuan per via di questo frammento. Era stato l'evento che aveva bandito l'Imperatrice Diabolica.


Aveva sempre pensato che questo frammento l'avesse seguita nel vuoto oltre il Muro del Caos Primordiale, ma a quanto pare aveva passato anche questo a Shui Meiyin.
<em>Strano... Perché non me l'ha consegnato direttamente? Perché ha dovuto darmelo attraverso Shui Meiyin?</em>


Si insospettì.


Stese una mano per afferrare la tavola di pietra... una volta che l'avesse combinata con gli altri due frammenti, avrebbe posseduto l'intero manuale della Sfida alle Leggi Naturali, l'intera Divina Arte Ancestrale.


Nessuno era mai riuscito a completarla finora! Questo valeva anche per l'Era degli Dei!


Questo era un momento storico! Qualcosa che non era mai accaduto in tutta la storia del Caos Primordiale!


Reprimendo l'agitazione, riferì i suoi sospetti: "Quando te l'ha consegnato l'Imperatrice Diabolica, ha lasciato delle istruzioni speciali?"


Shui Meiyin esitò per un momento per poi rispondere: "Ha detto che avrebbe preferito che questo oggetto non fosse mai entrato in suo possesso."


Yun Che: "..."


Non aveva ottenuto la risposta che desiderava, ma le parole dell'Imperatrice Diabolica contenevano una tristezza e un rimpianto inimmaginabili.


La legge del nulla che Yun Che aveva padroneggiato proveniva dai due frammenti del Manuale della Sfida alle Leggi Naturali che possedeva già.


Era stata un'ispirazione unica e vaga perché Yun Che non aveva nemmeno capito come era riuscito ad ottenerla in primo luogo, né sapeva quanto aveva compreso davvero questa legge.


Ora che aveva l'intero manuale, forse avrebbe potuto approfondire i misteri della legge del nulla.


Tuttavia non poteva leggere il Divino Testo dell'Inizio Assoluto. La sola che potva farlo in questo mondo era Xiao Lingxi.


Sfortunatamente per lui, non poteva rivelarsi a lei in quel momento.


Yun Che mise da parte la tavoletta di pietra nera e non pensò più al Manuale della Sfida alle Leggi Naturali. Dopodiché si girò verso Shui Meiyin e disse: "Dopo che torneremo nel regno del Mare Profondo, puoi promettermi una cosa..."


.....


Quando tornarono nel regno del Mare Profondo delle Dieci Direzioni, Yun Che iniziò a pensare che il cielo blu oceano fosse bello come un dipinto e si godette il suo splendore.


Il mondo ora sembrava molto più colorato e vibrante per lui.


I tre antenati Yama si precipitarono da lui a tutta velocità nel momento in cui sentirono la sua aura. Si fermarono di fronte a lui con fare riverente e porsero i loro saluti: "Diamo il benvenuto al padrone nel regno."


Yun Che stava accarezzando piano la Gemma del Suono attorno al suo collo mostrando un sorriso caloroso e gentile. Le voci dei tre antenati Yama gli fecero alzare lo sguardo di riflesso, ma continuò a mostrare un sorriso.


I tre antenati Yama sentirono un violento brivido per le loro spine dorsali. Dopodiché praticamente si pisciarono addosso mentre si prostravano freneticamente.


"Padroneeeeee! Per favore non si arrabbi! Questo vecchio schiavo merita... merita di morire mille volte!" Ululò Yan Uno battendo la testa a terra. Il suo corpo curvo era praticamente incollato sul pavimento mentre tremava di terrore.


"Questo vecchio schiavo si pente! Imploro perdono al padrone." Yan Due stava tremando ancora di più.


"Questo vecchio schiavo è incompetente e stupido. Dato che ho destato le ire del padrone, mi merito di morire più di mille volte. La imploro di punire questo vecchio schiavo. Non deve arrabbiarsi così tanto da ferirsi." Gridò Yan tre battendo la testa a terra con il ritmo costante di un martello.


"..." Le labbra di Yun Che fremettero... Si rese conto subito che il suo lieve sorriso aveva spaventato a morte i tre vecchi.


"Alzatevi."


Dopo aver lasciato andare la Gemma del Suono con fare gentile, fece un cenno e disse: "Smettetela di disturbare la mia pace con queste sciocchezze! Andate a fare una pausa da qualche parte!"


Yun Che se ne andò immediatamente dopo aver detto questo. I tre antenati Yama si alzarono frettolosamente mentre lo fissavano allontanarsi strabuzzando gli occhi. Non riuscivano a capire cosa stava succedendo.


Dopo aver mandato delle trasmissioni del suono a Chi Wuyao, Qianye Ying'er, Caizhi e Yan Tianxiao, Yun Che andò nel centro della sala reale del Mare Profondo, chiuse gli occhi e sussurrò: "He Ling, preparati ad aprire il regno divino dell'Eternità."


La voce entusiasta di He Ling risuonò nella sua mente. "Maestro, finalmente... ci hai pensato!"


"Sì." Disse Yun Che sorridendo e annuendo.


"Prima stavo solo pensando a come usare il metodo più violento e crudele per fare a pezzi Long Bai. Aspettare ogni giorno era una tortura a causa del mio violento desiderio e non avrei esitato a pagare qualunque prezzo per esaudire quel desiderio."


"Ma ora la situazione è cambiata completamente."


Mentre parlava, continuò a sorridere lievemente anche mentre menzionava il nome "Long Bai".


Ripensò a tutte le persone che aveva incontrato e chiuse gli occhi dicendo: "Ora non mi importerebbe di aspettare trecento o anche tremila anni nel regno divino dell'Eternità, figuriamoci solo tre anni."


"Perché Long Bai e il regno del Dio Drago... non sono più nemici per cui rischierei la vita per sconfiggere!"


Crack!


Le giunture delle sue mani scricchiolarono mentre stringeva i pugni. Il suo tono era pieno di malvagità e violenza mentre continuava: "Userò il metodo più sicuro possibile... per schiacciarlo!"



