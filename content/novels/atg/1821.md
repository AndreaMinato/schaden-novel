---
weight: 18210
title: Capitolo 1821 – Regno Divino dell'Eternità
pubDate: 2025-03-10T08:57:10.507Z
tags:
    - atg
---


Capitolo sponsorizzato, ringraziamo Federico!
3 capitoli in coda (Federico), 0/10
-Schadenfreude


Non passò molto tempo prima che le forze principali della razza dei diavoli si radunassero nuovamente nella sala centrale.


La prima ad arrivare fu Qianye Ying'er. Dal suo aspetto, sembrava che stesse portando una tempesta.


Quando Qianye Ying'er era tornata dalla Divina Regione Orientale e aveva saputo che Yun Che e Shui Meiyin erano partiti verso sud senza i tre antenati Yama, era esplosa come un vulcano e li aveva picchiati. Avrebbe viaggiato a sud per catturare Yun Che e Shui Meiyin se Chi Wuyao non l'avesse fermata.


Era per questo che i tre antenati Yama si erano spaventati a morte e avevano implorato pietà quando Yun Che aveva sorriso prima... pensavano che fosse arrabbiato per il fatto che avevano irritato la sua donna.


Quando Yun Che sentì Qianye Ying'er avvicinarsi infuriata come un vulcano, si girò e le mostrò un caloroso sorriso. "Quando sei tornata?"


"Lo stai chiedendo a me?" Disse con rabbia Qianye Ying'er. "Non posso credere che tu abbia trovato il tempo libero di andare a fare un viaggio con quella ragazza in un momento... come questo..."


All'improvviso smise di parlare e alzò lentamente le sopracciglia. Dopo un po' disse:


"C'è... qualcosa di strano in te."


"Davvero?" Ancora sorridente, Yun Che rispose con fare evasivo per poi rispondere alle sue preoccupazioni: "Non c'è niente da temere. Anche senza i tre vecchi mostri, nessuno al mondo può impedirmi di scappare. La Regina Diabolica e Yan Tianxiao si stanno occupando della strategia generale, i regni stellari stanno sorvegliando i preparativi e Cang Shitian sta tenendo la Divina Regione Meridionale sotto controllo, posso permettermi di assentarmi ogni tanto."


"..." Qianye Ying'er strinse ancora di più gli occhi.


Questo perché Yun Che si stava prendendo la briga di spiegarglielo. Prima avrebbe solo sbuffato freddamente e l'avrebbe ignorata.


Prima che Qianye Ying'er potesse capire cosa stava succedendo, Yun Che le scostò una ciocca di capelli sulla fronte per poi dirle gentilmente: "In futuro non preoccuparti di questioni così poco importanti, va bene?"


"...?!" Qianye Ying'er rimase stordita per un secondo per poi fare mezzo passo indietro, come se fosse stata folgorata sul posto. Poi lo fissò e lo sondò con la sua percezione spirituale dalla testa ai piedi.


Conosceva abbastanza bene Yun Che da poter identificare ogni suo capello. Eppure aveva difficoltà a credere che fosse davvero lui.


Il subconscio di una persona era impossibile da mascherare. Qualunque cambiamento del subconscio avrebbe anche influenzato le sue emozioni e le sue azioni.


La distruzione della Stella Polo Blu aveva cambiato completamente Yun Che. Rendersi conto che era rimasta illesa lo aveva cambiato drasticamente. Questo era il motivo per cui sembrava completamente diverso a Qianye Ying'er che lo conosceva così bene.


Facendo una breve pausa dopo essersi reso conto che si era comportato in modo differente rispetto al solito, inspirò profondamente, radunò la sua Energia Misteriosa oscura e cercò di tornare al suo sé precedente cupo e minaccioso.


Tuttavia le sole immagini che poteva rievocare erano quelle dei suoi genitori, di sua figlia, di Lingxi, Caiyi, Yuechan, Cangyue, Ling'er e altro ancora... solo sapere che erano vivi lo riempiva di profondo affetto.


Poteva controllare la sua espressione alla fine, ma l'oscurità e l'odio che sembrava trasparire dal profondo della sua anima... non poteva più trovarli, non importava quanto ci provasse.


Fu in quel momento che la barriera che copriva la sala centrale si sbloccò, e Chi Wuyao, Caizhi e Shui Meiyin arrivarono ed entrarono insieme nella stanza. Dietro di loro, anche Yan Tianxiao stava scendendo dal cielo.


Qianye Ying'er non si lasciò distrarre e scoccò un'occhiata verso Shui Meiyin, che si limitò a ridacchiare e le fece una linguaccia.


"Mmh. Sembra che il nostro Sovrano dei Diavoli abbia qualcosa di urgente da annunciare." Disse Chi Wuyao mentre si avvicinava. Tuttavia, proprio come Qianye Ying'er, aveva notato subito che c'era qualcosa di strano in lui e lo fissò per molto tempo.


"Sua magnificenza, ho ordinato agli uomini di radunare i cristalli, giade divine e spade della massima qualità che desiderava. Sarà fatto entro massimo sei ore." Riferì Yan Tianxiao nel momento in cui arrivò.


Yun Che annuì in segno di riconoscimento e disse: "Molto bene."


"Perché l'improvvisa mobilitazione di queste risorse? E perché avresti bisogno di spade?" Chiese accigliata Qianye Ying'er.


Durante i preparativi per la guerra imminente, aveva usato tutte le risorse che aveva saccheggiato dai regni dell'Eternità, del Monarca del Brahma, Xuanyuan, del Viola Misterioso, del regno del Mare Meridionale e altri ancora per rafforzare vari artefatti profound, formazioni, armi e altro ancora.


"Ne avrò bisogno per coltivare." Rispose con semplicità Yun Che.


La sua risposta sbalordì tutti eccetto Shui Meiyin. Ciò che disse dopo li scioccò ancora di più.


"Inoltre l'assalto al Regno del Dio Drago sarà ritardato di dieci giorni." Disse lentamente Yun Che.


"Ah? Cos?" Yan Tianxiao alzò la testa e fissò confuso il Sovrano dei Diavoli.


Erano trascorsi otto giorni da quando Yun Che aveva dichiarato che avrebbe fatto un assalto totale contro il regno del Dio Drago.


Adesso tutti stavano facendo del loro meglio per prepararsi al giorno dell'operazione. Il loro spirito, potere, morale e perfino il loro sangue diabolico stavano bruciando come non mai. Tuttavia, se avessero tardato l'assalto, quell'energia di sicuro si sarebbe affievolita drasticamente, non importava per quale ragione fosse accaduto.


Anche se questa passione fosse stata riaccesa, sicuramente sarebbe stata più debole rispetto a prima.


"Perché?" Chiese Chi Wuyao con un tono seducente come al solito.


Yun Che non fu sorpreso dalla loro reazione. Spiegò: "La Perla dell'Eternità ora ha abbastanza potere per attivare il Regno Divino una volta."


"Perciò ho intenzione di cogliere questa occasione per coltivare per un po' prima di schiacciare il regno del Dio Drago." Poi spiegò più nel dettaglio: "Precedentemente la perla dell'Eternità aveva usato tutto il suo potere per attivare il Regno Divino per tremila anni. Anche se ha radunato un briciolo di potere da allora, è sufficiente solo per tenere attivo il Regno Divino per tre anni e la sua compressione temporale è molto più debole rispetto a prima."


"In breve, tre anni nel Regno Divino dell'Eternità sono circa undici giorni qui."


Qianye Ying'er: "..."


Chi Wuyao: "..."


Caizhi: "..."


Shui Meiyin: (#^.^#)


"Capisco!" Yan Tianxiao si entusiasmò velocemente. "Tre anni non sono nulla per la maggior parte delle persone, ma sua magnificenza è il successore dell'Imperatrice Diabolica in persona! Naturalmente potrà sfruttare questo tempo molto meglio di noi mortali! La sua potenza era già temuta dal mondo quando era ancora al Divine Sovereign Realm, sicuramente potrà schiacciare anche il cosiddetto Imperatore del Drago come una formica se potrà diventare un Divine Master durante questo periodo di tempo!"


Tuttavia, prima che finisse la frase, si rese conto che l'atmosfera era diversa dal previsto. Si accorse velocemente che c'era un'atmosfera mortalmente silenziosa per qualche motivo.


Qianye Ying'er e Chi Wuyao si scambiarono uno sguardo silenzioso.


Non molto tempo fa, Yun Che non aveva potuto aspettare un giorno di più per fare la sua mossa dopo essere diventato un Divine Sovereign di decimo livello nella Divina Regione Settentrionale. Ora sta tardando l'assalto al regno del Dio Drago per coltivare nel Regno Divino dell'Eternità per tre anni?!


Se non avessero avuto autocontrollo, avrebbero sussultato indicandolo e gridando: "Perché ca**o non potevi fare così quando ti abbiamo chiesto di rimanere solo un paio di anni in più nella Divina Regione Settentrionale? E perché ca**o hai cambiato idea ora?!"


"C'è qualcosa di strano in lui." Comunicò telepaticamente Qianye Ying'er a Chi Wuyao.


"..." La Regina Diabolica scoccò un'occhiata pensosa a Shui Meiyin per poi rispondere: "Dev'essere successo qualcosa tra lui e la piccola Meiyin mentre sono stati via."


"Almeno... probabilmente non è una cosa negativa."


"Quante persone possono entrare nel Regno Divino dell'Eternità?" Chiese all'improvviso Caizhi con uno strano sguardo.


"Due." Rispose Yun Che per poi guardare Shui Meiyin: "Porterò Meiyin con me durante questi 'tre anni'."


Caizhi si accigliò immediatamente: "Puoi aggiungere un'altra persona?"


"Emh..." Yun Che sentì un brivido alla nuca, ma non ebbe altra scelta se non dire la verità: "Sfortunatamente ogni nuova aggiunta dimezzerà la quantità di tempo per cui potrà reggere il Regno Divino dell'Eternità."


"..." Caizhi iniziò ad ansimare e si morse il labbro.


Yan Tianxiao fu sul punto di parlare quando sentì un brivido gelido nella schiena. Chinò immediatamente la testa e non osò nemmeno respirare.


"Umpf!" Disse con uno sbuffo sdegnoso Caizhi. "Perla dell'Eternità del cavolo. Che artefatto inutile!"


Si girò con rabbia e si preparò ad andarsene.


"Caizhi!"


Tuttavia Yun Che si sporse e la afferrò per la mano destra mentre lei radunava Energia Misteriosa. Cercò di districarsi, ma Yun Che la attirò a sé e la circondò con le braccia. Sussurrò con urgenza al suo orecchio: "Caizhi, non è che non ti voglio portare nel Regno Divino dell'Eternità, va bene? C'è un motivo molto speciale per cui ho scelto Meiyin."


"Cosa ha a che fare con me? Non devi spiegarmi nulla." Caizhi cercò di districarsi dalla sua presa, ma stavolta Yun Che si rifiutò di lasciarla andare.


Chi Wuyao non poté che ridacchiare un po' vedendo la scena. Decise di dare una mano a Yun Che e disse: "Se non sbaglio intendi coltivare la tua anima nel Regno Divino dell'Eternità, vero?"


"Esatto." Yun Che annuì senza esitare.


"Capisco." Chi Wuyao divenne pensosa per un momento. Stava iniziando a capire quale fosse l'asso nella manica speciale di Yun Che. "In tal caso, la piccola Meiyin è davvero la scelta migliore. Nemmeno la mia anima diabolica ti sarà più d'aiuto della sua Divina Anima Immacolata."


"Mn. Questo è ciò che mi ha detto anche il fratellone Yun Che." Aggiunse Shui Meiyin. "Non sono sicura di come possa aiutarlo, ma... non hai nulla di cui preoccuparti sorella Caizhi. Ti prometto che non ti deluderò e farò del mio meglio per aiutarlo."


Dopo che il suo dilemma era stato risolto, Caizhi iniziò ad imbarazzarsi. Arrossì un po' e si dimenò ancora per poi dire. "Basta, ho capito. Non stavo cercando di... fare nulla. Nessuno di voi deve spiegarsi... lasciami andare."


Tuttavia Yun Che continuò a stringerla per poi sussurrarle di nuovo all'orecchio: "La prossima volta che la Perla dell'Eternità recupererà abbastanza potere, potrai stare con me per quanto tempo vorrai, va bene?"


Caizhi si sentì ancora più debole dopo aver sentito queste parole. Abbassò la testa quanto poteva e disse pianissimo: "Seriamente, lasciami andare... siamo in pubblico..."


La vita di Caizhi era così sottile e morbida, gli diede la sensazione di tenere la nuvola più meravigliosa al mondo, non voleva lasciarla andare. Per lo stesso motivo, non osò usare troppa forza per timore di farle del male. Così dichiarò come se fosse naturalissimo: "Sono il Sovrano dei Diavoli e il futuro re del Regno degli Dei. Chi oserebbe questionarmi quando abbraccio mia moglie?"


Chi Wuyao: “...”


Shui Meiyin: (*^▽^*)


Yan Tianxiao: (￢ω￢)


"Ah!" Qianye Ying'er distolse lo sguardo. "Pu***niere."


"Oh cielo." Chi Wuyao la guardò con interesse: "Dove hai preso quella parola?"


"Che ne so." Sbuffò irritata Qianye Ying'er.


"Seriamente però." Mormorò Chi Wuyao stringendo gli occhi. "Cosa diavolo gli è accaduto oggi? Sembra quasi che sia tornato con un'anima completamente nuova."


Dieci ore dopo.


La Perla dell'Eternità fluttuava al centro della sala del Mare Profondo mentre brillava con pura luce bianca.


A causa di molte considerazioni, alla fine avevano scelto di attivare la Perla dell'Eternità nel cuore dell'intero regno, la sala centrale del Mare Profondo.


Erano stati creati sette diversi strati di protezioni dentro e fuori la sala. Inoltre, i tre antenati Yama l'avrebbero protetta giorno e notte finché non fossero tornati.


L'immagine di He Ling apparì dentro la Perla dell'Eternità. Premette le mani di fronte al petto e si concentrò per radunare il potere dell'artefatto.


"Maestro, alla Perla dell'Eternità rimane troppa poca energia, così dovrò incanalare in ogni momento la sua energia mentre il Regno Divino sarà attivo. Non potrò ascoltare, né trasmettere nessun messaggio dall'esterno."


"Capisco." Yun Che annuì. "Grazie per il tuo duro lavoro He Ling."


"Inoltre la mia padronanza della Perla dell'Eternità non è ancora completa, così è meglio se... no, dovete assicurarvi che nessuna forza esterna disturbi la Perla dell'Eternità nel frattempo. Altrimenti il Regno Divino collasserà. Non ho la piena sicurezza di impedire che accada e se ci fosse una distorsione spazio temporale, ci sarebbero conseguenze... impensabili."


"Capisco." Yun Che scorse con un'occhiata i tre antenati Yama per poi aggiungere: "Mi ripeteròl solo una volta: non permettete a nessuno di avvicinarsi alla barriera tranne alla Regina Diabolica, Qianying e Caizhi, capito?"


Yan Tianxiao chinò la testa intenzionalmente.


I tre antenati Yama fissarono Yan Tianxiao per poi rispondere frettolosamente: "Come ha ordinato padrone."


Avrebbero già inseguito Yan Tianxiao se Yun Che avesse dato l'ordine di iniziare adesso.


Yun Che afferrò per mano Shui Meiyin e guardò Chi Wuyao: "Lascerò tutto a te e a Qianying."


"Un'altra cosa. Sorveglia sempre Cang Shitian."


"Quando riapparirai ci darai una piacevole sorpresa, vero?" Disse Chi Wuyao con un lieve sorriso.


"Umpf. Non abbiamo bisogno che tu ce lo ricordi." Rispose freddamente Qianye Ying'er per poi lanciare un'occhiata di sottecchi verso Shui Meiyin. "Tre anni non sono troppo lunghi, né troppo brevi... se sei stanco, sentiti libero di usare tutte le tecniche erotiche che hai usato con me con la tua preziosa ragazza. Sono curiosa di sapere se la distruggerai o la trasformerai in una..."


"AHEM!" Yun Che interruppe Qianye Ying'er quando percepì un improvviso aumento di temperatura dalla mano di Shui Meiyin. "He Ling, attiva il Regno Divino!"


Le mani di He Ling formarono delle via dentro la Perla dell'Eternità.


Una luce bianca avvolse Yun Che e Shui Meiyin.


Un momento dopo, l'aura del regno del Mare Profondo delle Dieci Direzioni fu rimpiazzata dall''aura antica e fredda del Regno Divino dell'Eternità.
                                


                                



