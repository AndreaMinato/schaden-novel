---
weight: 1825
title: Capitolo 1825 – I Venerabili Draghi Avvizziti
pubDate: 2025-03-10T08:57:10.508Z
tags:
    - atg
---


edit: aggiunto il pezzo da "Quando pronunciò questo nome"... del 1823.
Capitolo regolare,
0 capitoli in coda, 0/10
-Schadenfreude
 
Anche se il regno del Dio Drago era il supremo sovrano dell'universo e il monarca diretto della Divina Regione Occidentale, raramente gli imperatori avevano dato ordini del genere. Inoltre raramente avrebbero forzato gli altri ad ubbidire.
 
Questo perché l'orgoglio e la forza della razza del Dio Drago faceva provare loro sdegno nei confronti di metodi del genere. Per loro non erano necessari.
 
Tuttavia l'ordine che Long Bai aveva appena dato era stato estremamente tirannico. Aveva perfino detto "non biasimatemi se sarò spietato"!
 
Gli otto Dei Drago stessi furono scioccati completamente da queste parole, così potevano immaginarsi cosa sarebbe successo quando i cinque regni sovrani avessero saputo del suo comando.
 
Tuttavia, una volta che si ripresero dallo shock, il sangue degli otto Dei Drago iniziò a ribollire.
 
Il Dio Drago Cinereo era morto miserabilmente e Cremisi della Distruzione era stato umiliato, così il loro sangue orgoglioso che era rimasto dormiente per innumerevoli anni era stato acceso dall'ira e dall'indignazione. Di conseguenza, la risoluzione spietata di Long Bai più che scioccarli li aveva riempiti di energia.
 
Long Bai voleva solo i Divine Master dei cinque regni sovrani. Questa sarebbe stata la più grande battaglia della storia del Regno degli Dei, così aveva bisogno solo di esperti di questo calibro.
 
Chiunque fosse stato più debole di un Divine Master sarebbe stato solo una formica durante lo scontro imminente.


"Sì!" Gridò il Dio Drago Turchese, ma subito dopo disse: "Anche tutti i regni stellari superiori sono pronti a combattere, dovremo..."
 
"Non c'è bisogno." Rispose con tono solenne Long Bai. "Questi regni stellari superiori hanno uno o due Divine Master ciascuno e hanno tutti i loro litigi, abitudini e idiosincrasie. Non sono nient'altro che una scia di sabbia. Inoltre la maggior parte di loro non potrà arrivare qui entro quarantotto ore, così è inutile mobilitarli."


"Inoltre." Long Bai si voltò, il suo sguardo cupo fece sentire a tutti un peso pari a quello di una montagna sulle spalle. "Convocate tutti i Sovrani e i Maestri dei Draghi in circolazione. È una questione della massima importanza, così devono tutti tornare indietro entro le prossime quarantotto ore!"
 
Il tono di Long Bai era calmo e serio, ma era sufficiente a scuotere l'intero dominio. Mentre i cuori e gli spiriti dei presenti tremarono, notarono anche che la determinazione di Long Bai nell'annientare la Divina Regione Settentrionale superava ogni loro immaginazione.
 
Zhou Xuzi ebbe difficoltà a contenere l'entusiasmo che stava fiorendo sul suo viso rinsecchito. Prima temeva che l'Imperatore del Drago avrebbe o sottovalutato completamente il nemico o che sarebbe stato abbastanza arrogante da non degnarsi di intervenire, aspettando invece che Yun Che venisse da lui.
 
Tuttavia si era preoccupato inutilmente. L'Imperatore del Drago era tornato e aveva convocato tutti gli Dei, i Sovrani e i Maestri del Drago nel suo regno. Aveva anche coscritto tutti i Divine Master dei cinque regni sovrani... La scala di questa mobilitazione e la sua decisione spietata convinse tutti i presenti che la fine dei diavoli era vicina.


"Se l'Imperatore del Drago sarà così vigile, la Divina Regione Settentrionale sarà spacciata!" Mormorò Zhou Xuzi mentre chiudeva gli occhi.


"Turchese, Immacolato, Bianco dell'Arcobaleno,  Blu dell'Abisso, Viola del Fiume, Azzurro del Cielo." Long Bai elencò i titoli degli Dei Drago uno per uno. "Assicuratevi personalmente che l'ordine che ho dato venga rispettato. Non sono permessi errori."
 
"Cremisi della Distruzione, seguimi."
 
.....
 
Divina Regione Meridionale, regno del Mare Profondo delle Dieci Direzioni.
 
Il dito che Chi Wuyao si stava premendo tra gli occhi fremette mentre la luce nel suo sguardo si trasformò in uno sconfinato vortice d'oscurità. Uno sguardo pieno di una solennità senza precedenti apparì sul suo viso.
 
Che sorta di situazione avrebbe fatto scegliere ad un'enorme organizzazione di  lanciare un assalto così risoluto?
 
Aveva pensato che solo i diavoli della Divina Regione Settentrionale fossero disposti a sacrificarsi così e questo era dovuto al loro milione di anni di odio e di risentimento.
 
Tuttavia, Long Bai, che era al pinnacolo dell'intero universo e controllava il venerato regno del Dio Drago aveva usato la sua autorità per dare un'ordine del genere...
 
Sicuramente non era dovuto al fatto che aveva iniziato a considerare una vera e propria minaccia la Divina Regione Settentrionale... era chiaro che ci fosse un altro motivo dietro le sue azioni.
 
Un motivo indotto da un odio estremo.
 
Chi Wuyao iniziò a sentire male alle tempie.
 
L'Imperatore del Drago amava la sua regina e la considerava un tesoro, l'intero Regno degli Dei lo sapeva. Tuttavia Chi Wuyao aveva capito già da molto tempo che l'infatuazione dell'Imperatore del Drago nei confronti di Shen Xi era anormale.
 
Fu in quel momento che Chi Wuyao si rese conto di essersi sbagliata. I sentimenti dell'Imperatore del Drago non potevano essere più definiti una semplice infatuazione, erano diventati una folle ossessione!
 
Praticamente dava più valore a lei che all'intero regno del Dio Drago!
 
La Divina Regione Settentrionale aveva anche un enorme vantaggio contro le altre tre regioni divine, cioè la loro risoluzione a combattere fino alla morte. Invece le organizzazioni principali delle altre tre regioni divine avevano dato la priorità alla loro sopravvivenza e nessuna di esse era stata disposta a rischiare le loro decine di migliaia di anni di potere per una battaglia all'ultimo sangue contro i diavoli del nord.
 
Questo enorme vantaggio era appena svanito ora che stavano per affrontare il più potente regno del Dio Drago.
 
L'Imperatore che sarebbe dovuto essere la persona più calcolatrice nell'universo, aveva scelto un metodo che perfino un comune Realm King avrebbe considerato estremo. Non solo aveva scelto di mobilitare l'esercito principale del suo territorio, ma stava anche coscrivendo i guerrieri degli altri regni sovrani.
 
Chi Wuyao aveva pagato un caro prezzo per sconfiggere Cremisi della Distruzione, ma aveva fatto quel sacrificio per spaventare i cinque regni sovrani facendoli pensare a dei mezzi per preservarsi... ora i suoi sforzi erano stati praticamente annullati dagli ordini dell'Imperatore del Drago.
 
"E pensare che il supremo sovrano del Regno degli Dei, Long Bai, si sarebbe rivelato il più grande lunatico." Chi Wuyao mormorò tra sé e sé: "Shen Xi... che sorta di persona è per fare impazzire il sovrano dell'universo?"
 
"Alla fine è colpa di Yun Che. Sigh..." Chi Wuyao sospirò con amarezza mentre questa preoccupazione irrisolvibile continuava ad assillarla.
 
"Ha anche continuato a ripetere e ad enfatizzare di tornare entro quarantotto ore..."
 
.....
 
Long Bai attraversò il dominio del Dio Drago, seguito da Long Fei. Raggiunsero una barriera molto speciale e la aprì, entrando in un palazzo sotterraneo che non era stato disturbato per molti anni.


Cremisi della Distruzione si fermò all'improvviso, le sue palpebre tremavano. "Imperatore del Drago, faremo davvero..."
 
Long Bai si limitò ad ignorarlo e continuò ad avanzare.


Cremisi della Distruzione non disse altro. Sospirò in silenzio mentre la sua espressione tornò composta e solenne.


Questo edificio sotterraneo che non aveva visto la luce del giorno per innumerevoli anni era sia enorme che desolata. Una luce fioca irradiata da qualche luogo sconosciuto ricopriva l'intero spazio di grigio. Tuttavia questo vuoto desolato conteneva un'aura opprimente così intensa da soffocare perfino un Divine Master.
 
L'andatura di entrambi i draghi iniziò a rallentare istintivamente.
 
Questo spazio vuoto e grigio era eccezionalmente lungo e non c'erano più altre barriere ad ostacolarli. Tuttavia l'aura terrificante rendeva difficile fare ogni passo.
 
I loro passi lenti e misurati continuarono a risuonare a lungo finché finalmente non raggiunsero la loro destinazione.
 
La luce grigia di fronte a loro rivelò cinque figure sedute l'una di fianco all'altra.


Non irradiavano nessuna aura e sembravano corpi rinsecchiti morti molti anni fa.
 
In questo silenzio spaventoso e solenne, Long Bai alzò lentamente una mano.
 
"Aspetti un momento per favore!"


Il Dio Drago Cremisi della Distruzione avanzò con ansia e afferrò il braccio di Long Bai. Disse: "Mio signore Imperatore del Drago, anche se la Divina Regione Settentrionale è forte... è eccessivo!"


Long Bai non disse nulla. Si limitò a guardarlo con calma.
 
"..." Cremisi della Distruzione strinse i denti in silenzio. Si ricompose e lasciò lentamente la presa.
 
Si ritirò di un passo e chinò la testa con vergogna: "Ho passato il limite. Imploro l'Imperatore del Drago di perdonarmi."
 
Long Bai continuò a rimanere in silenzio. L'energia draconica nella sua mano iniziò a tremare e i suoi occhi brillarono. Attivò la sua energia e la sua anima allo stesso tempo, e un'onda di luce bianca avvolse le cinque figure grigie e avvizzite.
 
<em>Roar!!</em>
 
Anche se questo ruggito era soffocato, riverberò con violenza in questo spazio fioco.
 
Mentre il ruggito risuonava nello spazio vuoto, i cinque cadaveri mummificati aprirono lentamente gli occhi che avevano tenuto chiusi per innumerevoli anni e iniziarono a raddrizzare le schiene.
 
Cinque paia di squardi spenti e lo spazio incredibilmente silenzioso... sembrava che perfino il granello di polvere più piccolo si fosse congelato sul posto.


"Chi ci ha ridestato?"
 
Una voce maestosa quanto il cielo risuonò in questo spazio sigillato. Chiaramente proveniva dalla figura gobba al centro, ma sembrava provenire dalla volta celeste stessa.
 
<em>Thud!</em>


Il Dio Drago Cremisi della Distruzione cadde in ginocchio mentre si inchinava profondamente verso la figura seduta a destra. "Il suo figlio indegno Long Fei... porge i suoi saluti all'onorabile padre."
 
La figura gobba rispose con tono profondo: "Il mio nome è Long Wu, non sono il tuo onorabile padre defunto. Non c'è bisogno di queste formalità Dio Drago Cremisi della Distruzione."
 
"..." Cremisi della Distruzione continuò a tenere premuta la fronte sul pavimento per molto tempo prima di rialzarsi. Tuttavia delle lacrime velarono il suo sguardo per un breve momento per poi scomparire.
 
Long Bai avanzò e annunciò con tono calmo: "Sono il settimo Realm King del regno del Dio Drago, Long Bai, e sono stati io a ridestare i cinque Venerabili Draghi Avvizziti dal loro sonno."
 
"Che calamità si è abbattuta su di noi?" Chiese il Venerabile Drago Avvizzito al centro.
 
Cinque paia di occhi si concentrarono su Long Bai.
 
I Venerabili Draghi Avvizziti era un titolo che non era registrato negli annali, né in note storiche, era qualcosa che non esisteva nemmeno nei ricordi dei regni sovrani.
 
Non si erano mai rivelati al mondo.
 
La durata della vita di un drago superava di gran lunga quelle delle altre razze e gli Dei Drago erano i più longevi. L'imperatore degli Dei Drago, Long Bai, poteva vivere fino a cinquecentomila anni, un numero dieci volte superiore al limite della razza umana.
 
Inoltre un Dio Drago che raggiungeva il picco del Divine Master Realm, che aveva raggiunto i limiti del suo potere divino e che aveva piena padronanza su ogni filo di energia del suo corpo e della sua anima poteva coltivare un'arte proibita estremamente misteriosa...
 
L'ibernazione divina del Drago Avvizzito!
 
Era qualcosa che un Dio Drago al picco del suo potere poteva usare solo una volta nella vita.
 
Qualsiasi Dio Drago che aveva coltivato quest'arte poteva entrare in uno stato particolare di divina ibernazione quando stava per morire di vecchiaia.
 
Una volta che entrava in questo stato, il suo corpo, il suo potere e la sua anima sarebbe caduto in un sonno profondo. Questo sonno profondo lo avrebbe fatto invecchiare molto lentamente, al punto che gli ultimi anni di un Dio Drago potevano estendersi di altri duecentomila anni.
 
La parte più assurda di questa Divina Ibernazione del Drago Avvizzito era che preservava completamente il potere e l'anima di un Dio Drago e doveva solo essere risvegliato per poter scatenare la sua potenza.
 
L'unica condizione era che però questi Dei Drago dormienti potevano essere svegliati solo una volta.
 
Qualsiasi Dio Drago destato da questa ibernazione sarebbe morto inevitabilmente dopo sette giorni. Non importava quale fosse l'età e le condizioni di chi entrava in questo stato, perfino un Dio Drago che la usava nel fiore degli anni sarebbe morto dopo sette giorni una volta che fosse stato risvegliato.
 
Così gli Dei Drago più potenti che stavano per morire di vecchiaia sceglievano di usare questo metodo invece. Per il resto dell'universo erano già diventati polvere centinaia di migliaia di anni fa, rimanendo solo nelle pagine della storia. Tuttavia invece erano diventati i Venerabili Draghi Avvizziti che avevano dedicato l'ultimo briciolo della loro vita e della loro volontà a diventare i guardiani segreti del regno del Dio Drago, i più potenti custodi del regno.


Se fosse avvenuta una calamità, allora sarebbero stati destati dal loro sonno. Se la pace si fosse prolungata naturalmente sarebbero tornati alla polvere dopo duecentomila anni... e un nuovo Venerabile Drago Avvizzito avrebbe preso immediatamente il posto di quello defunto.
 
Nella generazione di Long Bai, ce n'erano cinque in ibernazione. Inoltre l'ultimo a portare il titolo di "Long Wu" era il padre del Dio Drago Cremisi in persona, il precedente Imperatore del Drago!
 
Long Yi, Long Er, Long San, Long Si, Long Wu... questi nomi non potevano essere più ordinari, ma appartenevano ai cinque guardiani più potenti del regno che erano stati disposti ad entrare in un sonno profondo in questo posto buio e desolato.
 
<em>Nota traduzione: i loro nomi sono letteralmente Long Uno, Long Due, Long Tre, Long Quattro e Long Cinque.</em>
 
E oggi erano stati tutti destati da Long Bai.
 
Questa era la prima volta nella storia del regno che un Venerabile Drago Avvizzito era stato destato.
 
Long Bai rispose con calma: "I diavoli della regione settentrionale sono usciti dal loro alveare dell'oscurità."
 
"Sia la Divina Regione Orientale che Meridionale sono cadute e l'intero universo è in pericolo. In effetti la nostra razza ha perso uno dei nostri nove Dei Drago, scioccando gli altri regni."


"Anche se l'oscurità non ha ancora attraversato i nostri confini, questa calamità oscura non ha precedenti in quanto a scala e ad impatto. Così sono venuto qui per destare i venerabili."
 
Le parole di Long Bai stupirono tutti e cinque gli anziani.


"Come ha fatto l'insignificante Divina Regione Settentrionale a diventare una piaga del genere per le  nostre terre?" Chiese con tono fragoroso Long Yi.
 
Long Bai rispose: "Il loro capo ha ereditato i poteri del Dio Malvagio e probabilmente ha anche ottenuto l'eredità dell'Imperatrice Diabolica Colpo Celeste Nemesi dei Diavoli. Così i diavoli all'inizio inoffensivi si sono trasformati completamente in pochi anni grazie a lui."
 
O poteri del Dio Malvagio, l'eredità di un'Imperatrice Diabolica... Queste parole scossero i cuori secchi come legno pietrificato dei cinque venerabili.
 
"Fortunatamente quel Yun Che è giovane e imprudente, selvaggio e arrogante. Per cui è rimasto nella Divina Regione Settentrionale solo per quattro anni prima di condurre fuori uno sciame di diavoli. Ci ha dato la migliore opportunità. Se non potremo distruggere completamente lui e il suo esercito, potrà fuggire di nuovo nella Divina Regione Settentrionale e rintanarsi lì. Se accadrà, dovremo affrontare una minaccia senza precedenti."
 
Quattro brevi anni... la completa trasformazione della regione settentrionale... le sconfitte consecutive delle Divine Regioni Orientale e Meridionale... se non lo uccidiamo ora allora dovremo affrontare una minaccia senza precedenti...
 
Queste poche parole erano diventate un motivo più che sufficiente per ridestare i Venerabili Draghi Avvizziti.                        


                                



