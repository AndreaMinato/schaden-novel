---
weight: 18300
title: Capitolo 1830 – Crisi del Mare Profondo (quinta parte)
pubDate: 2025-03-10T08:57:10.509Z
tags:
    - atg
---


Capitolo regolare,
0 capitoli in coda, 0/10
-Schadenfreude


Visto come andava la situazione, anche l'atteggiamento di Cang Shitian era cambiato.


Prima doveva piegare le ginocchia di fronte ai diavoli per proteggersi e impedire che il suo regno facesse la fine del regno del Mare Meridionale.


Ora però aveva l'iniziativa... perché era lui a controllare la barriera del Mare Profondo.


Se avesse scelto di pugnalare alle spalle la razza dei diavoli e aprire la barriera per la Divina Regione Occidentale, la loro situazione già precaria sarebbe diventata disperata come non mai. Non solo, il merito che avrebbe guadagnato facendolo forse avrebbe cancellato i suoi crimini.


Era la scelta più saggia e semplice... così semplice che perfino un bambino di tre anni non poteva sbagliare.


Gli Dei del Mare e gli Emissari Divini se non altro già si aspettavano che avrebbe fatto così. Attendevano tutti l'ordine di Cang Shitian.


Tuttavia, non solo la Regina Diabolica non aveva alzato la guardia in sua presenza, ma non gli aveva chiesto di sottoporsi a qualcosa come il Marchio del Suicidio del Brahma. Figuriamoci prendere il controllo del regno con la forza, non lo aveva nemmeno avvisato, né gli aveva dato un'occhiata di avvertimento.


La sua mancanza di reazione aveva acceso l'interesse e la curiosità di Cang Shitian.


Dopotutto la Regina Diabolica che conosceva non era una brava persona.


Chi Wuyao rispose con tono indifferente: "Ho sentito che l'Imperatore Divino Shitian è stato il primo a giurare lealtà al Sovrano dei Diavoli dopo che il regno del Mare Meridionale è stato distrutto. In effetti hai perfino attaccato l'Imperatore Divino Meridionale e hai anticipato l'Imperatore Divino Xuanyuan e quello del Viola Misterioso."


"L'Imperatore Divino Xuanyuan e quello del Viola Misteriosa hanno una natura da seguaci, così la loro scelta di sottomettersi al Sovrano dei Diavoli non era inaspettata. La tua scelta e la tua risoluzione invece mi interessa profondamente. Per questo ho trascorso del tempo ad esaminarti di recente."


"Davvero? Che tipo di persona crede che sia allora, Regina Diabolica?" Chiese con un sogghigno Cang Shitian.


"Sei un uomo che si rifiuta di ubbidire alla norma." Rispose direttamente Chi Wuyao. "Quando hai implorato il Sovrano dei Diavoli di accettarti, gli hai dato una risposta molto curiosa. Ti sei lamentato che il mondo era troppo noioso."


Cang Shitian: "..."


"Non è la sola risposta che hai dato, ma è quella a cui ho scelto di credere, anche se era la meno credibile di tutte per qualcuno nella tua posizione. Perché ne sono convinta? Perché si addice all'infamia che ti sei fatto nel Regno degli Dei."


"Nell'ultimo mese hai fatto tutto ciò che era in tuo potere per ottenere le risorse del Regno del Mare Meridionale, Xuanyuan e del regno del Viola Misteriosa. Non hai badato a spese nel radunare informazioni sulla Divina Regione Occidentale e i resti del Mare Meridionale. Sei ricorso ad ogni trucco che avevi a disposizione per fare il tuo dovere alla perfezione."


"La maggior parte delle persone penserebbe che stai cercando di fare del tuo meglio per esprimere la tua lealtà... ma in realtà l'hai fatto perché ti è piaciuto, no? Tutto ciò che ti è stato ordinato finora è qualcosa che volevi sempre fare, ma non ne avevi la possibilità... fino ad ora."


"..." Le palpebre di Cang Shitian iniziarono a fremere incontrollabilmente.


Gli occhi di Chi Wuyao erano coperti da nebbia nera, così poteva solo intravedere barlumi del suo sguardo. Solo questo lo faceva rabbrividire.


Non potevano essersi parlati più di dieci volte dal loro primo incontro, eppure aveva la sensazione che lo avesse capito completamente.


Chi Wuyao lo aveva già superato quando lui si destò dal suo torpore. "Sei stato un imperatore divino per molto tempo, così tanto che poche cose al mondo possono stimolarti ormai. Per te, la tua incapacità di sfogare le tue frustrazioni non è diversa da una tortura."


"Per questo ti sei entusiasmato quando la Divina Regione Settentrionale ha iniziato la sua invasione e l'oscurità ha velato il cielo."


"Beh, hai una nuova opportunità. Sta a te fare questa scommessa rischiosa, tu che cerchi il brivido."


"Scommetterò io o lei?" Chiese Cang Shitian.


"Entrambi." Disse Chi Wuyao con un sorriso. "Ma se hai bisogno di una piccola spinta, posso dartela. Sei un uomo che salta nell'oscurità come un bambino entusiasta e sogni di assistere ad un grande cambiamento nel mondo. Non farai la scelta sicura diventando un noioso imperatore come Xuanyuan e Viola Misterioso, vero? Sarebbe un peccato."


"..." Cang Shitian strinse gli occhi ma non disse nulla.


Qianye Ying'er aveva fissato intentamente la schiena di Chi Wuyao durante questa conversazione. Pensava: se questa strega diventerà mai una nemica... morirà prima ad ogni costo!


"Oh giusto." Chi Wuyao si fermò e guardò di nuovo Shitian: "Puoi impostare la barriera del Mare Profondo a solo il trenta per cento del suo pieno potere?"


Cang Shitian rispose: "Naturalmente. Il potere divino del Mare Profondo è capace di innumerevoli mutamenti, figuriamoci un controllo elementare della sua energia."


"Molto bene. Quando attiverai la barriera dopo, assicurati che sia al trenta per cento del suo potere per favore." Disse Chi Wuyao.


"Ma perché?" Cang Shitian si accigliò. "Non ci vorrà una quantità insignificante di tempo per riattivarla a piena potenza. È praticamente un suicidio contro gli eserciti della Divina Regione Occidentale."


"Devi solo fare ciò che ti viene ordinato."


La voce della Regina Diabolica era bassa, ma la sua autorità era inquestionabile.


"Molto bene. Farò come ha ordinato Regina Diabolica." Cang Shitian smise di fare domande e accettò.


.....


Notizie di come i sei regni sovrani della Divina Regione Occidentale stavano avanzando minacciosamente verso il regno del Mare Profondo delle Dieci Direzioni fece scappare innumerevoli coltivatori del territorio come galline senza testa. Moltissime persone e arche profound si disperdevano ovunque.


<em>Rumble rumble rumble...</em>


Poco dopo, una barriera di colore blu apparì nel cielo per poi espandersi lentamente e avvolgere l'intero regno del Mare Profondo.


L'energia blu cristallino della barriera la faceva sembrare una bolla che poteva scoppiare al minimo contatto. Era difficile credere che fosse la protezione finale di un regno sovrano.


Il tempo passò velocemente e senza pietà. Due ore erano passate in un batter d'occhio.


Nella sala centrale, Chi Wuyao alla fine si girò e fronteggiò l'entrata.


Gli ultimi trenta minuti prima che accadesse l'inevitabile sarebbero dovuti essere il periodo più impegnativo, eppure li trascorse a fissare la Perla dell'Eternità.


Alla fine Yun Che non era apparso prima del tempo, non che credesse che sarebbe avvenuto un miracolo del genere.


Chi Wuyao iniziò a camminare verso l'entrata. Il suo sguardo si incupiva ad ogni passo che faceva finché i suoi occhi non sembrarono un paio di abissi divoranti.


<em>Yun Che, Mu Xuanyin e io ti abbiamo guardato crescere, ti abbiamo istruito, i nostri cuori fremono per te e abbiamo assistito a tutti i tuoi buoni e cattivi momenti...


Per te... è stata disposta a rinunciare al Regno della Canzone Glaciale che aveva protetto per tutta la vita.


Per te... sono disposta anche a terminare il futuro della Divina Regione Settentrionale.


Se potrai scappare, anche se nessun altro potrà farlo, allora...</em>


Se avesse avuto abbastanza motivi per farlo, anche la donna più logica avrebbe voluto comportarsi in modo irrazionale ogni tanto.


<em>Mi dispiace... non ho la minima sicurezza di poterlo fare... due giorni sono troppi, troppi... se solo potessi sentire le nostre voci... e potessi apparire anche un giorno prima...</em>


Il cielo del regno del Mare Profondo delle Dieci Direzioni era cupo quando uscì dalla sala centrale.


Ogni Divine Master era radunato di fronte all'entrata. Erano tutti presenti. Nessuno si era ritirato dalla battaglia.


Non vorticava energia nell'aria nonostante questo spiegamento terrificante. C'era solo un silenzio soffocante.


I coltivatori del nord guardarono Chi Wuyao. I coltivatori del Mare Profondo guardarono Cang Shitian.


"Andiamo."


Una semplice parola aprì il sipario di una grande battaglia che avrebbe sbalordito innumerevoli regni stellari.


Si spostarono verso la parte occidentale del territorio e fissarono lo spazio vuoto dove il nemico sarebbe apparso. Chi aveva paura ormai aveva abbandonato ogni dubbio... dopotutto erano stati loro a scegliere di gettarsi nella fossa.


Quando nemmeno la morte poteva incutere paura, tutto ciò che rimaneva era la volontà di combattere fino all'ultima goccia di sangue.


Non dovettero aspettare per troppo tempo. Una distorsione spaziale innaturale apparì all'improvviso dal nulla e un momento dopo apparì una città fluttuante impossibilmente enorme.


<em>BOOM!!!!</em>


La Città del Drago del Mondo sbatté come una meteora contro la barriera del Mare Profondo.


La protezione color blu cristallino tremò intensamente. Migliaia di chilometri di terra fuori dal regno furono spianati come argilla morbida.


Se non avessero evacuato le persone prima, questo impatto avrebbe ucciso innumerevoli persone.


La città fluttuante si fermò sopra la barriera. Allo stesso tempo, molte aure terrificanti passarono attraverso la barriera e avvolsero con forza l'intero regno. I loro battiti cardiaci iniziarono ad accelerare.


Nel Regno degli Dei, i Divine Master erano il pinnacolo di ogni creatura vivente. Chi raggiungeva questo stadio otteneva il diritto di sdegnare tutti gli altri. Perfino il sovrano di un regno stellare superiore poteva decidere il fato di un regno intermedio con uno schiocco di dita.


Il Divine Master realm era uno stadio che innumerevoli persone sognavano di ottenere, ma che non avrebbero mai potuto raggiungere nemmeno se avessero coltivato per tutta la vita.


Così... quanta pressione stavano emanando i sei regni sovrani pieni di Divine Master? E i regni sovrani più potenti al mondo per di più!


Nessun mortale si sarebbe potuto immaginare una scena del genere.


Il paese del Mare Profondo delle Dieci Direzioni era un regno sovrano, ma i suoi coltivatori stavano tremando per la pressione.


"Imperatore Divino, lei ha..." Implorò un Dio del Mare con il tono più debole possibile per poi essere zittito con scortesia dal suo padrone.


"Chiudi il becco." Ringhiò Cang Shitian. Quando alzò la testa e fissò la città fluttuante, i dubbi nel suo sguardo svanirono nel nulla. Al suo posto c'era una follia ardente che eruttava come un vulcano.


<em>Ah...


Che pressione terrificante! Ho la sensazione che mi faccia a pezzi l'anima!


Siamo spacciati... l'unico esito possibile è la distruzione del regno del Mare Profondo e la morte di tutti coloro che cercheranno di resistere!


Ma se potrò ribaltare questo risultato... se facessi la scommessa impossibile e vincessi...


Questa è follia... così tanta follia che non vedo l'ora di scommetterci la vita!</em>


Le sue palpebre stavano tremando, il suo scalpo era intorpidito e ogni poro del suo corpo stava fremendo di paura ed entusiasmo... Sapeva che stava per fare una scelta folle che nessuno sano di mente avrebbe fatto.


Quasi ebbe un orgasmo solo facendo questa decisione.


Questa è vita! Questa è una scelta, no, il divertimento che solo un vero imperatore divino potrebbe godersi!


Long Bai uscì lentamente dalla città fluttuante. Guardò dall'alto il regno sovrano.


Nell'universo c'erano sedici imperatori divini, ma solo lui era il vero monarca!


Ora quel sovrano li guardava dall'alto come un dio. Tutti sembravano formiche al suo cospetto.
                                
                                



