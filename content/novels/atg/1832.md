---
weight: 1832
title: Capitolo 1832 – Crisi del Mare Profondo (settima parte)
pubDate: 2025-03-10T08:57:10.509Z
tags:
    - atg
---


Capitolo regolare,
0 capitoli in coda, 0/10
-Schadenfreude


Il regno del Mare Profondo delle Dieci Direzioni era inferiore solo al regno del Mare Meridionale in quanto a potenza complessiva.


Ma quando si trattava di difese, la sua barriera era la più formidabile della regione.


Il potere divino del Mare Profondo non era Energia Misteriosa di tipo acqua. Invece era qualcosa che l'antico clan del Mare Profondo aveva creato ispirandosi all'osservazione dei movimenti delle maree. Era fluido e sempre in mutamento come l'acqua e la barriera, costruita con il potere del Mare Profondo più potente, era proprio uguale.


L'aspetto più incredibile di questa barriera era che avrebbe usato all'istante il potere divino del Mare Profondo per ridistribuire qualsiasi danno per tutta la sua superficie, così provare a trapassarla con un pugno era praticamente impossibile.


<em>Rumble!


Rumble!!


RUMBLE!!!</em>


Sembrava che un milione di fulmini stessero cadendo dal cielo mentre il terreno attorno alla regione del Mare Profondo si frantumava e crollava.


Luce blu continuava ad eruttare dalla barriera del Mare Profondo mentre continuava a piegarsi verso l'intero e cambiare forma per resistere alla pioggia di attacchi.


La forza della barriera di un regno sovrano non poteva essere sottovalutata. Anche se la barriera del Mare Profondo al momento fosse solo al trenta per cento della sua normale potenza, perfino il regno del Mare Meridionale ci avrebbe messo almeno uno o due giorni per romperla.


Tuttavia perfino la barriera più forte... non sarebbe riuscita a resistere molto a lungo sotto l'attacco di centinaia di Divine Master.


Nessuna protezione nella storia del Regno degli Dei aveva ricevuto un "trattamento così speciale" prima d'ora.


"Ahahahahahah!!"


Perfino le esplosioni tonanti e il rumore dello spazio che tremava non poteva annegare la risata selvaggia di Cang Shitian. "I sovrani e i Maestri dei Draghi sono noti in tutto l'universo, ma sono così deboli? State tutti attaccando questa barriera insieme, ma non potete nemmeno incrinarla."


"Miei signori Dei Draghi, credo che dovreste attaccare anche voi. Avete radunato un così grande esercito, non so che figura ci fareste se non potete nemmeno abbattere questa barriera del Mare Profondo entro mezza giornata."


L'atteggiamento di Cang Shitian era passato da esitazione e rispetto a dichiarazioni spudorate... fino ad insulti provocatori che avevano gettato ogni decoro al vento.


Sembrava che fosse cambiato all'improvviso e stesse scatenando il completo lunatico imprigionato dentro di lui.


I Dei del Mare radunati ormai erano storditi dallo shock.


In realtà le persone più familiare con Cang Shitian sapevano che il suo stato più normale era quando si comportava in modo anomalo.


Il portamento regale che mostrava ogni giorno in realtà era una soppressione della sua natura.


Cang Shitian non si stava comportando apposta come un pazzo. La sua provocazione nascondeva una trama profonda... Il suo comportamento lasciò interdetti gli Dei Drago al punto che nemmeno loro potevano intervenire, figuriamoci Long Bai e i Venerabili Draghi Avvizziti.


"Wow, è proprio un tipo di cane pazzo speciale, uh." Disse il Dio Drago Viola del Fiume sorridendo con sdegno.


Cang Shitian non si arrabbiò quando sentì questo insulto. I suoi occhi brillarono di gioia mentre sogghignava selvaggiamente: "Un cane pazzo? Ottimo titolo! È un nome praticamente fatto apposta per me!"


Si girò e ululò in modo strano per poi dire: "Ascoltate! D'ora in poi sono il cane pazzo del Sovrano dei Diavoli! Quando il Sovrano dei Diavoli coprirà il mondo con la sua oscurità, morderò a morte chiunque oserà sfidarlo!"


La sua voce fu ancora più tonante delle enormi esplosioni che scuotevano violentemente la barriera mentre faceva il suo proclamo ai diavoli del nord, ai coltivatori dell'est e al suo intero regno... La follia nella sua espressione e il fanatismo che accendeva il suo sguardo dava la sensazione che gli fosse stato appena concesso un qualche grande onore.


Stavolta perfino Yan Tianxiao e Fen Daoqi lo guardarono come se fosse completamente impazzito.


Era davvero... un imperatore divino della regione meridionale?!


"Naturalmente." Gettò un'occhiata di lato mentre si leccava lentamente le labbra come un cane feroce che stava tirando il guinzaglio. "Oggi il cane pazzo del Sovrano dei Diavoli userà i denti affilati di questo regno del Mare Profondo per strappare le teste di alcuni stupidi draghi!"


"Eheh, che peccato, presto morirai come un cane! Quanto è disdicevole!" Lo sguardo dell'Imperatore del Drago Chi brillava con disprezzo mentre provava vergogna per Cang Shitian. Fece un cenno e abbaiò un comando: "Attaccate!"


I Divine Master del regno dell'Imperatore Chi avanzarono, i loro attacchi bombardarono la barriera del Mare Profondo.


L'Imperatore del Drago Hui e quello delle Miriadi di Manifestazioni abbaiarono simili ordini, facendo unire alla mischia i loro Divine Master.


"Avanzate." L'Imperatore Qilin alzò una mano, mandando un segnale con lo sguardo all'Imperatrice del Drago Blu. Era ben consapevole che l'imperatrice non voleva nemmeno essere qui. Non le erano mai piaciuti i conflitti ed era ancora meno disposta ad attaccare Yun Che.


L'Imperatrice del Drago Blu fece un cenno di malavoglia. Eruttò luce blu e ruggiti di drago risuonarono nell'aria mentre anche i suoi eserciti si univano all'assalto.


Quando tutti i cinque regni sovrani dell'ovest passarono all'attacco, quasi il trenta per cento della terra del Mare Profondo affondò all'istante e nella barriera si formarono decine di ammaccature. Ci volle molto tempo prima che recuperasse la sua forma precedente e la luce divina che stava irradiando divenne confusa e caotica.


Chi Wuyao sospirò piano nel retro della formazione. "Cang Shitian è impazzito completamente. Sembra che gli andrebbe bene anche morire alla fine di questo scontro."


<em>RUMBLE!!


RUMBLE!!!</em>


Qianye Ying'er alzò la testa per poi dire: "Temo che questa barriera non durerà molto a lungo. Cosa farai adesso?"


Chi Wuyao si mise a fissarla all'improvviso.


Qianye Ying'er: "...?"


"Il metodo che ho uato per spingere la gente della Divina Regione Settentrionale a dare la vita per Yun Che è lo stesso metodo con cui ho spinto Cang Shitian a diventare un cane pazzo. Che metodi credi che sia?" Chiese Chi Wuyao.


"...Parla con fare diretto." Rispose Qianye Ying'er. Non aveva tempo da sprecare con frivolezze del genere in questa situazione disperata.


"Ho solo guidato e amplificato i desideri che avevano già." Chi Wuyao rispose: "In tal caso, secondo te qual è il più grande desiderio di Long Bai al momento?"


Qianye Ying'er non dovette nemmeno fermarsi a pensare mentre rispondeva: "Naturalmente è Yun Che."


"Esatto. Ma è più accurato dire che è il desiderio di schiacciare lentamente Yun Che." Disse con lentezza Chi Wuyao. "Nonostante fosse in assoluto vantaggio, Long Bai non ha esitato ad usare la città del Drago del Mondo e i Venerabili Draghi Avvizziti per rafforzarsi. Il suo vero obiettivo è sconfiggere completamente Yun Che nel modo più umiliante e tirannico, così da farlo disperare... Vuole vedere Yun Che in uno stato completamente impotente e per lui sarebbe meglio se alla fine si riducesse a strisciare e ad implorarlo."


"Questo è il solo modo per sfogare il grande odio e gelosia che prova nei confronti di Yun Che."


"Così possiamo usare questo punto debole per creare un'opportunità per noi."


"..." Qianye Ying'er ponderò sulle sue parole.


"Nel momento in cui la barriera si romperà, andrò ad affrontare Long Bai io stessa. Così dopo starà a te apprendere e capire quanto puoi su di lui."


Qianye Ying'er si girò verso di lei con uno sguardo perplesso. "Questo è sorprendente. Normalmente sei piena di segreti, ma stai cercando di fare la maestra in questo momento critico? Non è un po' troppo tardi?"


La risata di Chi Wuyao assomigliava al tintinnio di una campana d'argento: "Maestra? Intendi dire che speravi che ti insegnassi qualcosa per tutto questo tempo?"


"Esatto." Qianye Ying'er lo ammise senza la minima esitazione. "Potrebbe sembrarti ridicolo, ma quando ero la dea del Monarca del Brahma, un tempo credevo che le mie trame fossero perfette. non importava chi volessi intrappolare od ottenere, nulla poteva sfuggire dalla mia presa."


"Solo dopo ceh Qianye Fantian ha distrutto la mia anima del Brahma mi sono resa conto che ero solo una bambina sciocca e ridicola di fronte ad una vera volpe. Ho danzato nel palmo delle sue mani per tutta la vita, come una marionetta, eppure ero così arrogante e presuntuosa... Eheh."


"Le trame e i piani di cui un tempo ero orgogliosa non sarebbero stati nulla senza il supporto del regno del Monarca del Brahma."


"Tuttavia tu eri l'incantatrice oscura di cui perfino Qianye Fantian aveva paura! In termini di astuzia e intelligenza, non posso competere con te. Sinceramente, mi hai perfino dato uno strano senso di sicurezza ogni volta che eri presente, non importa che circostanze stessimo affrontando e credo che Yun Che provi la stessa cosa."


Qianye Ying'er, che in superficie aveva sempre mostrato animosità nei confronti di Chi Wuyao, stava mostrando un raro momento di onestà in queste dure circostanze.


Il sorriso di Chi Wuyao si allargò. Sospirò piano e disse: "Sentire parole del genere da una persona orgogliosa come te immagino che sia un qualche tipo d'onore in un certo modo. Ma non c'è bisogno che minimizzi le tue capacità, sei troppo giovane e la tua vita è stata troppo facile fino a cinque anni fa. Se avessi avuto i miei anni e la mia esperienza, sono sicura che mi avresti superato in ogni modo."


"Allora?" Qianye Ying'er rispose: "Perché all'improvviso stai cercando di insegnarmi a tramare meglio?"


Distogliendo lo sguardo da Qianye Ying'er, Chi Wuyao si girò per fissare la barriera blu che stava per collassare da un momento all'altro. Dopodiché disse con tono calmo, ma triste: "Spero che tu possa sopravvivere."


Qianye Ying'er: "??!"


"Se potremo davvero fare questo miracolo e resistere finché Yun Che non uscirà dalla Perla dell'Eternità, devi fare di tutto per fuggire insieme a lui... Senza voltarti."


"E se finirà nel modo peggiore possibile, se Yun Che e la Perla dell'Eternità cadessero nelle mani di Long Bai, sarà ancora più imperativo per te scappare... Visto l'odio che Long Bai prova nei confronti di Yun Che, molto probabilmente non ti ucciderà subito. Perciò diventerai il suo ultimo briciolo di speranza, perché so che farai di tutto per salvarlo."


"In effetti, avrei voluto che scappassi subito, ma so che non lo accetteresti."


Qianye Ying'er aggrottò le sopracciglia dicendo con tono profondo: "Vuoi così tanto che scappi... ma tu?"


Il petto di Chi Wuyao ansimava violentemente mentre la sua voce diventava malinconica e gentile: "Sono nata nella Divina Regione Settentrionale e sono cresciuta nell'oscurità. Sono stata anche benedetta dall'oscurità, ereditando l'anima diabolica di un Imperatore Diabolico primordiale."


"Il mio unico desiderio era aiutare i coltivatori del nord a ribaltare il loro destino. È anche il dovere che ho ereditato insieme all'anima del Nirvana. Eppure non li ho persuasi a ritirarsi oggi, ho persuaso i miei compagni del nord... il cuore della regione settentrionale a sacrificarsi."


"Se morissero tutti, la speranza della Divina Regione Settentrionale morirà con loro." Chi Wuyao chiuse gli occhi. "Solo questa colpa mi ha reso indegna di vivere, così posso solo accompagnarli nella morte."


"..." Qianye Ying'er fece un passo avanti all'improvviso. Le sue palpebre fremevano violentemente, era senza parole.


"Non preoccuparti, ti aiuterò sicuramente a scappare prima di morire..." Dopodiché fece una breve pausa per poi sussurrare di nuovo: "Sicuramente.


Qianye Ying'er fu sul punto di rispondere quando risuonò un forte fragore.


<em>Crack!!</em>


Stavolta la barriera fece un suono diverso rispetto alle esplosioni precedenti. Era il rumore di qualcosa che si rompeva, un suono terrificante.


Una fessura bianca era apparsa sulla superficie della barriera del Mare Profondo e si stava allargando velocemente. Sembrava che il cielo stesso stesse minacciando di strapparsi.


Questa fenditura faceva presagire il collasso della barriera del Mare Profondo.


Questa era la protezione più potente della Divina Regione Meridionale, ma al trenta per cento del suo potere, poteva solo resistere agli attacchi spaventosi di centinaia di Divine Master per soli quarantacinque minuti.


In quel momento, l'Imperatore delle Miriadi di Manifestazioni e quello del Drago Hui si scambiarono delle occhiate per poi attaccare allo stesso tempo. Il loro potere si precipitò verso la barriera traballante.


"Spaccati!" Ruggirono entrambi gli imperatori divini.


Chi Wuyao scattò in avanti gridando: " Yan Uno, Yan Tre!"


<em>Riiiip!!</em>


Due figure nere squarciarono lo spazio, apparendo vicino alla barriera. Due enormi ammassi di potere dei Diavoli Yama volò fuori dalla barriera per esplodere contro gli attacchi dei due imperatori divini.


<em>RUMBLE!!</em>


Mentre la foschia nera si espandeva lentamente, emanando la sua aura malvagia, la barriera del Mare Profondo già tormentata si piegò come un fazzoletto stropicciato. I due imperatori divini gemettero mentre il contraccolpo li scaraventava via. Quando si fermarono, sentirono le loro braccia intorpidite che iniziavano a pulsare di dolore.


Tutti si girarono a guardare scioccati le due figure spaventose nella barriera.


"Quelli sono due dei tre antenati Yama che un tempo si nascondevano nel Mare di Ossa dell'Oscurità Eterna dei Diavoli Yama." Spiegò con calma Long Bai. "La loro Energia Misteriosa dell'oscurità è al pinnacolo del loro livello."


"...Ah, ecco chi sono." Disse con tono profondo Long San.


"Quello a destra non è minimamente inferiore a noi." Disse Long Wu.


"Non è nient'altro che un diavolo miserabile. Uccidiamolo." Rispose Long Si.


In quel momento una voce così affascinante da penetrare nello spirito risuonò in lontananza: "Il regno del Dio Drago è proprio all'altezza della sua reputazione. Sapete anche dei più grandi segreti della nostra Divina Regione Settentrionale."


Chi Wuyao stava già volando in avanti mentre parlava. Si fermò di fronte a Yan Uno e a Yan Tre e guardò direttamente Long Bai.


"La Regina Diabolica!" Le pupille del Dio Drago Cremisi della Distruzione si dilatarono mentre le sue nocche schioccarono.


Tuttavia non poteva accettare il fatto che non solo provava odio nei suoi confronti... ma anche un filo di paura gelida, una paura che non riusciva a reprimere, non importava quanto ci provasse.


Sembrava che quell'anima diabolica non lo avesse mai lasciato davvero.


Quando fronteggiò la famosa Regina Diabolica del nord, Long Bai la guardò con noncuranza. La sua espressione rimase impassibile mentre diceva: "Il tuo cosiddetto Sovrano dei Diavoli Yun Che è determinato a continuare a fare il codardo?"


"Eheh..." Queste parole fecero ridacchiare Chi Wuyao. La sua voce seducente e soffice conteneva una traccia di derisione penetrante. "Sei ben consapevole che il nostro Sovrano dei Diavoli non è qui ed è per questo che hai scelto di attaccare con un esercito del genere. Eppure stai definendo il nostro Sovrano dei Diavoli un codardo?"


"In quanto imperatore del Caos Primordiale, mi sorprende che tu sia una persona così ipocrita e gretta. È davvero deludente."


"..." L'uomo la osservò mentre le sue parole tuonavano con un peso pari a quello di cento montagne: "Cos'hai... detto?"


Chi Wuyao rispose con orgoglio: "I nostri eserciti si sono radunati qui per molte lune. Sarebbe stato il momento perfetto per noi per distruggere il regno del Dio Drago quando eri ancora via."


"Tuttavia il Sovrano dei Diavoli ha detto che una vittoria del genere sarebbe stata priva d'onore e sarebbe stata solo un'onta per la dignità della nostra Divina Regione Settentrionale! Così il nostro scontro con il regno del Dio Drago sarebbe avvenuto solo dopo che saresti tornato. Il Sovrano dei Diavoli mi ha menzionato più volte come desiderava affrontarti direttamente."


"Così, anche se il Sovrano dei Diavoli ti odia profondamente, non abbiamo colto l'opportunità di attaccarvi mentre eri via. Questo nonostante la nostra razza dei diavoli abbia spazzato via la regione orientale e abbia schiacciato quella meridionale."


Long Bai: "..."


"..." Yan Tianxiao e Fen Daoqi spalancarono gli occhi.


"Tuttavia, tu, il grande Imperatore del Drago..." Le parole di Chi Wuyao erano piene di veleno e derisione. "Dopo che hai scoperto che il nostro Sovrano dei Diavoli non era nel regno del Mare Profondo, hai colto questa opportunità per attaccare. In effetti hai perfino usato la città del Drago del Mondo, un artefatto divino nascosto da un milione di anni, per discendere su di noi in un lampo. Ahimè, non mi sarei davvero aspettata che avresti avuto così tanta paura del Sovrano dei Diavoli. È davvero una sorpresa e anche una grande delusione."


"Tuttavia, dato che è così, non c'è davvero bisogno che il Sovrano dei Diavoli ti affronti. Perché la tua condotta da codardo e la tua ipocrisia ti hanno già squalificato!"
                                


                                



