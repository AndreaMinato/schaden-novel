---
weight: 1833
title: Capitolo 1833 - Crisi del Mare Profondo (ottava parte)
pubDate: 2025-03-10T08:57:10.510Z
tags:
    - atg
---


Capitolo regolare,
0 capitoli in coda, 0/10
-Schadenfreude


Le parole di Chi Wuyao non scossero minimamente gli Dei Drago, anzi trovarono il suo piano puerile e ridicolo.


Uno sbuffo sfuggì dalle narici del Dio Drago Bianco dell'Arcobaleno. Stava per rimbrottarla con derisione quando si raggelò e gli si mozzò il fiato.


Tutti ed otto gli Dei Drago si girarono immediatamente verso l'Imperatore del Drago.


L'uomo si era rabbuiato e il suo intero corpo stava irradiando una furia scioccante che stava cercando di reprimere con tutte le sue forze... Inoltre non era solo un momento di rabbia, era ostilità che si stava accumulando da tempo.


Era l'Imperatore del Drago, il solo sovrano nel Regno degli Dei, una figura senza pari nell'intero Caos Primordiale. Era il più forte sia in termini di forza misteriosa che in quanto a forza bruta, era il guerriero più riverito, aveva vissuto per centinaia di migliaia di anni e aveva una saggezza e un temperamento che corrispondevano alla sua età.


Sarebbe rimasto calmo e impassibile anche se tutte le montagne dell'universo fossero collassate, anche se il mondo intero fosse bruciato attorno a lui. Le derisioni non l'avrebbero scosso minimamente. Sarebbero state solo uno scherzo puerile nato dall'ignoranza.


L'Imperatore del Drago non sarebbe stato degno di affrontare Yun Che? Per chiunque altro, per quasi tutti i presenti, non c'era un insulto più forzato, stupido e patetico. Era così deplorevole che non avrebbe nemmeno fatto fremere un solo pelo delle sopracciglia dell'Imperatore del Drago.


Tuttavia...


<em>Crack!


Crack!</em>


Risuonò un rumore che fece rabbrividire tutti quanti e, sorprendentemente, era il rumore delle nocche dell'Imperatore del Drago che crepitavano.


"...??!!" Perfino i cinque Venerabili Draghi Avvizziti iniziarono ad accigliarsi.


Come poteva il supremo Imperatore del Drago venire irritato così facilmente da un insulto così patetico?


Il Dio Drago Bianco dell'Arcobaleno fissò stordito l'Imperatore del Drago per un po' di secondi prima di riprendersi. L'insulto pigro che stava per lanciare si era trasformato in un rimprovero furioso: "Ridicolo! Perché il nostro regno del Dio Drago si spaventerebbe per un mero Sovrano dei Diavoli?!"


"Oh?" Chi Wuyao gli lanciò un'occhiata di sottecchi: "Come previsto, non solo l'Imperatore, anche i suoi Dei Drago sono un branco di falsi ipocriti che non hanno il coraggio di ammetterlo. Chi si somiglia si piglia."


"Non avete nemmeno esitato ad usare la città del Mondo del Drago per precipitarvi qui, così da poterci attaccare quando il Sovrano dei Diavoli era via... Così perché insistete a fare una farsa del genere? Non vedete quanto è ovvio e ridicolo?"


"Eheheheh!" Il Dio Drago Bianco dell'Arcobaleno rise con sdegno: "Regina Diabolica, temo che ti sia dimenticata che il tuo cosiddetto Sovrano dei Diavoli, Yun Che, sarebbe morto in una terra desolata se la nostra Regina Drago non fosse stata così gentile da decidere di salvarlo! Così dove hai trovato il coraggio per dire..."


<em>CRACK!!</em>


Questo crepitio fu così fragoroso che tutti sospettarono che l'Imperatore del Drago si fosse rotto le dita stringendole troppo.


Il Dio Drago Bianco dell'Arcobaleno interruppe di colpo la sua risposta e si raggelò. Sentiva così freddo da stare tremando e non riuscì nemmeno a continuare il suo discorso.


Inoltre, questo intento gelido che era penetrato nella sua anima proveniva dall'Imperatore del Drago.


Il Dio Drago Turchese si fece avanti e diede un calcio ai polpacci del Dio Drago Bianco dell'Arcobaelno... Era il solo tra tutti gli Dei Drago che era riuscito ad intuire qualcosa durante questo periodo di tempo, ma l'Imperatore del Drago gli aveva detto di non parlarne a nessuno, così come avrebbe osato farlo?


Il Dio Drago Bianco dell'Arcobaleno si girò verso di lui mostrando un'espressione perplessa.


"Ahahahah!"


Risuonò la risata selvaggia di Cang Shitian e si addiceva proprio al suo titolo di "cane pazzo". Stavolta era stato particolarmente feroce e audace. "Ridicolo! Chi è il Sovrano dei Diavoli? È la persona che ha ottenuto l'eredità del Dio Malvagio prima di ricevere quella di un'Imperatrice Diabolica. È la persona che la Perla del Veleno Celeste ha riconosciuto come suo padrone... Stiamo parlando del riconoscimento di un Dio della Creazione, di un'Imperatrice Diabolica e di un tesoro celeste!"


"La sua forza misteriosa è solo al Divine Sovereign Realm, ma la sua potenza diabolica può già competere con quella di un imperatore divino! E ha appena più di trent'anni! Chi al mondo può competere con lui? Chi si degnerebbe di farlo? L'Imperatore del Drago? Ahahahahah! Di fronte al Sovrano dei Diavoli, lui non è nient'altro che un vecchio verme che è vissuto per trecentocinquantamila anni."


Tutti i membri del regno del Dio Drago iniziarono a mostrare rabbia, ma l'attuale stato emotivo del loro imperatore era così strano che nessuno di loro osò agire impulsivamente.


Cang Shitian continuò: "A proposito, tutti nel Regno degli Dei sanno delle due splendide donne famose in tutto l'universo. Le sue perle del nostro mondo, la Regina Drago e la Dea. La Dea è già diventata proprietà esclusiva del Sovrano dei Diavoli e la Regina Drago... Eheh, se il Sovrano dei Diavoli fosse nato centinaia di millenni fa, credi che avresti avuto qualche possibilità? Temo che sarebbe diventata la concubina del Sovrano dei Diavoli prima ancora che ti degnasse di una sola occhiata."


BAAAANG!!


Decine di chilometri di spazio si gonfiarono attorno all'Imperatore del Drago e furono sul punto di esplodere.


I Venerabili Draghi Avvizziti, gli Dei Drago e i Sovrani del Drago furono respinti dall'ondata di energia. Tutti loro si girarono immediatamente a guardarlo e si irrigidirono sul posto.


Il viso Long Bai aveva assunto una tinta nera grigiastra e le sue labbra, le sue narici, le sue sopracciglia... e ogni muscolo del suo volto stavano tremando violentemente.


Lo spazio attorno a lui si deformò violentemente e se avesse peso il controllo, lo avrebbe fatto collassare.


"Mio signore?" Disse il Dio Drago Immacolato accigliata. Normalmente sarebbero passati millenni prima che l'Imperatore del Caos Primordiale mostrasse anche la minima traccia di shock, non lo aveva mai visto in queste condizioni.


Tutti sapevano che la Regina Drago era il suo punto debole, un argomento che non poteva essere toccato, ma poche provocazioni non avrebbero dovuto essere così efficaci...


Quando vide l'espressione dell'Imperatore del Drago e la sua rabbia trattenuta a stento, Cang Shitian rimase sbalordito. Poi però spalancò gli occhi e le sue labbra fremettero per poi iniziare a ridere come un pazzo: "Eheh... eheheheh... ahahahah... ah... ahahahahahah!"


Prima si era limitato a ripetere le parole che Chi Wuyao gli aveva mandato tramite una trasmissione del suono. All'inizio pensava che menzionare la Regina Drago avrebbe potuto punzecchiare l'Imperatore del Drago... ma anche destargli la minima irritazione lo avrebbe lasciato soddisfatto.


Non si sarebbe mai immaginato che l'Imperatore del Drago si sarebbe infuriato così tanto!


Alzò entrambe le mani e piegò le dita formando degli artigli. Le sue palpebre e le sue narici stavano fremendo per l'entusiasmo mentre le sue risate raddoppiavano. Stava sghignazzando così tanto che sembrava sul punto di svenire.


Tuttavia non sapeva che ogni parola che aveva appena detto era la lama più velenosa per l'Imperatore del Drago e ognuna di queste punzecchiature lo avevano colpito nel suo punto debole!


La risata selvaggia di Cang Shitian era troppo irritante. Long Yi sospirò con delusione per poi dire: "Non perda la sua dignità Imperatore del Drago."


Anche il tono di Long Wu era pieno di delusione: "Un Imperatore del Drago rimane impassibile perfino di fronte a mille calamità. Sono solo le parole indegne di una persona gretta, perché deve reagire in questo modo?"


"Maledetto!" Il Dio Drago Azzurro del Cielo ululò di rabbia mentre sfrecciava in avanti, l'immagine di un artiglio apparì sopra la sua mano destra... Ma un palmo bianco comparve all'improvviso davanti a lui e lo afferrò per il braccio prima che potesse attaccare.


Sorprendentemente, era stato Long Bai a fermarlo.


Lo spazio smise di distorcersi attorno a lui mentre riprendeva la sua solita compostezza. Tuttavia il braccio che lo stava fermando stava tremando con una forza scioccante.


Il Dio Drago Azzurro del Cielo si ritirò frettolosamente. Non osò più fare mosse impulsive.


Mentre lasciava cadere il braccio, Long Bai tornò a guardare la Regina Diabolica. Luce divina che assomigliava ai raggi di un sole ardente brillava nei suoi occhi: "Dov'è Yun Che?"


Le sue parole erano calme e le sue emozioni erano imperscrutabili.


"Eheh, non c'è bisogno che l'Imperatore del Drago sia così apprensivo." Disse con tono languido Chi Wuyao. "Posso dirti con sincerità che il mio signore il Sovrano dei Diavoli è ancora molto lontano, anche se si sta precipitando qui con tutte le sue forze. È semplicemente troppo lontano, così avrà bisogno di almeno altre dieci-dodici ore per tornare."


"Per questo devo dire che il vostro piano per evitarlo ha avuto davvero successo. Avete guadagnato dieci-dodici ore di tempo!"


"Tuttavia, vorrei proprio vedere..." La voce di Chi Wuyao divenne gelida mentre foschia nera vorticò attorno a lei e l'intera area divenne oscura e fredda. "Cosa potrai fare in questo periodo di tempo!"


"Umpf."


Dopo aver rilasciato uno sbuffo sdegnato, Long Bai abbassò lo sguardo sulla Regione del Mare Profondo e la potenza irradiata dal suo sguardo minacciava di sconvolgere il cielo stesso. "Bene. Molto bene. Allora aspetteremo dodici ore!"


Quando disse queste parole, i coltivatori di entrambe le parti si irrigidirono sul posto.


"Mio signore Imperatore del Drago!" Esclamò Cremisi della Distruzione mentre si girava verso di lui: "Il cuore della Regina Diabolica è un abisso velenoso e le sue parole sono ingannevoli. Non si lasci..."


"Sta zitto."


Il rimprovero ammutolì il Dio Drago Cremisi della Distruzione. Anche se il tono di Long Bai era stato calmo e secco, lo aveva fatto rabbrividire. "Credi che una mera Regina Diabolica sia capace di incantarmi?"


Il Dio Drago Cremisi della Distruzione si tese come un arco incoccato mentre rispondeva con ansia: "No! Non intendevo questo."


"Imperatore del Drago..." Long Yi iniziò a parlare, ma fu interrotto anche lui da Long Bai.


"Non c'è bisogno di dire altro." Disse Long Bai con tono cupo. "Non vale la pena macchiare la nostra reputazione di dei drago per questi miserabili diavoli! Dato che pensano che abbia paura del loro cosiddetto Sovrano dei Diavoli, allora aspetteremo che strisci fuori dal suo buco!"


"L'Imperatore del Drago ha ragione!" L'Imperatore delle Miriadi di Manifestazioni fu il più veloce a reagire ed espresse il suo accordo. "Sono solo dei diavoli miserabili. Anche se aspettassimo centoventi ore invece che dodici, cosa potrebbero fare?"


"Esatto." Disse l'Imperatore del Drago Chi. "Usiamo queste dodici ore per distruggere l'ultimo briciolo di orgoglio e dignità che hanno. Come possiamo lasciare che un branco di sporchi diavoli insultino il regno del Dio Drago?"


Ora che i due imperatori divini avevano accettato, nessun altro osò dire nulla di fronte all'aura spaventosa dell'Imperatore del Drago.


"Oh?" Chi Wuyao scoccò un'occhiata pigra verso Long Bai: "Imperatore del Drago, non c'è bisogno di sforzarti tanto per questo briciolo di patetica dignità. E se il mio signore il Sovrano dei Diavoli scuoiasse come un serpente al suo ritorno? Non sarà ancora più vergognoso? Quando accadrà sarà fin troppo tardi per rimpiangere questa decisione."


Long Bai non la degnò nemmeno di un'occhiata. Si limitò a girarsi e abbaiò con freddezza: "Nessuno dovrà attaccare entro le prossime dodici ore. Chiunque disubbidisca al mio ordine sarà condannato a morte!"


L'ordine assoluto dell'Imperatore del Drago incuteva sull'esercito come un'enorme montagna.


Questo comando illogico e spaventoso zittì le truppe della Divina Regione Occidentale. Nessuno osò nemmeno fare un passo avanti, figuriamoci attaccare.


"Cosa sta succedendo?" Sussurrò il Dio Drago Verde Giada. "Che l'anima dell'Imperatore del Drago sia stata invasa dalla Regina Diabolica?"


"Non è possibile." Rispose il Dio Drago Immacolato. "Tuttavia si sta davvero comportando in modo irrazionale... e il suo temperamento è piuttosto strano."


"Questi diavoli miserabili useranno queste dodici ore per scappare."


"Non lo faranno." Rispose con sicurezza il Dio Drago Immacolato: "Se avessero voluto scappare, si sarebbero già dispersi prima che noi arrivassimo."


"Non pensarci troppo." Disse il Dio Drago Turchese. "C'è sicuramente un motivo dietro le azioni dell'Imperatore del Drago. Noi dovremmo semplicemente ubbidire."


Long Bai diede la schiena al regno del Mare Profondo, il suo sguardo freddo era rivolto verso il cielo. Tuttavia le sue mani rimasero tese e non sembrarono rilassarsi nemmeno un momento.


Aveva paura di Yun Che?!


Non poteva competere con lui?!


Ridicolo... davvero ridicolo!!


Avrebbe dimostrato a Yun Che, al mondo... e sopratutto a Shen Xi che Yun Che era ben lontano dal poter competere con lui! Poteva solo lottare, piangere, disperarsi e morire di fronte a lui!


<em>Esatto, devo fargli assaporare il dolore e la disperazione più crudeli.


Distruggerò il suo corpo, la sua dignità, le sue "ali oscure" e le sue speranze!</em>


Come poteva però farlo soffrire se non fosse stato nemmeno presente?!


"Bene." La foschia attorno a Chi Wuyao smise di vorticare mentre diceva con tono freddo: "Spero che non rimpiangerai questa decisione quando il mio signore il Sovrano dei Diavoli tornerà tra dodici ore."


Dopo aver detto questo, si girò e se ne andò.


"Regina Diabolica." Yan Tianxiao e Fen Daoqi la raggiunsero, i loro sguardi brillavano di speranza. Tutti i coltivatori del nord la stavano guardando emozionati.


"Rimanete dove siete e aspettate in silenzio il ritorno del Sovrano dei Diavoli!" Ordinò Chi Wuyao con voce così alta che perfino i praticanti del mistero della Regione Occidentale potevano sentirla chiaramente: "Entro le prossime dodici ore, nessuno può muoversi senza il mio esplicito comando!"


"Sì!" Gridarono all'unisono tutti i coltivatori del nord.


Dodici ore... Quelle poche semplici parole della Regina Diabolica avevano creato un miracolo! Erano riusciti a guadagnare altre dodici ore... ed era stato facile come rubare le caramelle ad un bambino!


Sapevano fin troppo bene cosa significavano queste dodici ore per la Regione Settentrionale e il Sovrano dei Diavoli ancora dentro il Regno Divino dell'Eternità.


"Rimanete qui anche voi." Disse a Yan Tianxiao e Fen Daoqi per poi sussurrare: "Non dite nulla di inutile stavolta. Vogliamo evitare qualsiasi mossa che possa agitare il nemico... Lasciamo che queste dodici ore passino tranquillamente."


Yan Tianxiao e Fen Daoqi annuirono.


Cang Shitian stava per parlare quando la voce di Chi Wuyao risuonò nelle sue orecchie: "Sei stato all'altezza delle mie aspettative Cang Shitian."


"Se la Regina Diabolica ha qualche altra istruzione, si senta libera di dirmela." Le lusinghe di Cang Shitian erano ovvie mentre si inchinava: "Dato che mi sono già definito il cane pazzo del Sovrano dei Diavoli, allora naturalmente sarò anche il cane pazzo della Regina Diabolica."


Arrivato a questo punto, si era schierato nettamente dalla parte di Chi Wuyao.


La Regina Diabolica fissò il cielo. La fessura nella barriera del Mare Profondo che si estendeva come una ferita era scioccante.


Cang Shitian osservò la sua espressione e sembrò capire qualcosa. Sogghignò e disse: "La Regina Diabolica è semplicemente brillante! Ha impostato la barriera al trenta per cento della sua forza per destare i sospetti del nemico e ora che ci ha fatto guadagnare altre dodici ore, possiamo farla tornare al cento per cento della sua forza di nascosto. Dopodiché potremo..."


"No." Disse Chi Wuyao. "Tienila così. Ciò che dobbiamo fare è tenere pronto il settanta per cento, così da poterlo... rilasciare in un istante."


"?" Cang Shitian mostrò un'espressione perplessa.


"..." Chi Wuyao sussurrò con calma qualcosa.
                                


                                

