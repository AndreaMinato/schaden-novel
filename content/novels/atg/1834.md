---
weight: 1834
title: Capitolo 1834 – Crisi del Mare Profondo (nona parte)
pubDate: 2025-03-10T08:57:10.510Z
tags:
    - atg
---


Capitolo regolare,
0 capitoli in coda, 0/10
-Schadenfreude


Cang Shitian andò ad eseguire i suoi ordini e lasciò indietro un branco di sfortunati Dei del Mare ed Emissari Divini.


Tutti loro si scambiarono delle occhiate e uno degli Dei del Mare mormorò: "Cosa facciamo?"


Il Dio del Mare in Piena giaceva in una pozza del suo stesso sangue proprio di fronte a loro. Era sopravvissuto a stento e metà del suo corpo era seppellita nel terreno.


Il suo potere del Dio del Mare era già stato estratto forzatamente e al momento era così indebolito che non aveva nemmeno la forza di alzarsi.


Data la follia di Cang Shitian, nessuno avrebbe osato salvarlo senza l'ordine esplicito dell'imperatore divino. Altrimenti sarebbero andati incontro allo stesso fato.


"Cos'altro possiamo fare?" Rispose con un sospiro impotente un altro Dio del Mare. Dopodiché strinse i denti e sibilò: "Abbiamo altra scelta?"


Naturalmente no.


L'andatura di Chi Wuyao era lenta e misurata e il suo bel viso era calmo e composto. Tuttavia il suo sguardo vagò verso la sala reale... Voleva proprio dare un'occhiata alla Perla dell'Eternità in cui si trovava Yun Che, ma non poteva.


Anche se era coperta da sette barriere isolanti, il nemico alle loro porte era l'Imperatore del Drago, i suoi potenti esperti e gli imperatori divini dell'ovest. Nel momento in cui la loro attenzione fosse stata attirata da quella sala, molto probabilmente avrebbero individuato la Perla dell'Eternità.


I capelli dorati di Qianye Ying'er danzavano nell'aria mentre arrivava a fianco di Chi Wuyao. Quando la guardò, vide una cupa malinconia, uno sguardo fin troppo raro.


"Hai altre tattiche dopo questa?" Chiese.


"Ne abbiamo ancora una poco significativa." Rispose Chi Wuyao: "Ma probabilmente non farà alcuna differenza. Alla fine tutto dipende da quel miracolo."


Dopodiché le due rimasero in silenzio per molto tempo.


Precedentemente volevano attenuare il fuoco dell'ira nel cuore di Yun Che, così che non perseguisse la vendetta ad ogni costo e non rischiasse continuamente la vita. Tuttavia ora stavano sperando con fervore che lasciasse il Regno Divino dell'Eternità in anticipo per via della sua classica impazienza e impulsività.


Una brezza gentile e fragrante soffiò contro di loro mentre Caizhi atterrava di fronte a loro. Dopodiché alzò la testa per guardare Chi Wuyao e chiedere con tono molto sincero: "Come ci sei riuscita?"


Chi Wuyao sorrise lievemente: "Le circostanze sono molto complicate e sarà difficile spiegare tutto nel poco tempo che abbiamo. Inoltre sei ancora piccola, così sarebbe meglio se non approfondissimo troppo la questione."


Chi Wuyao si rese conto subito di aver fatto un errore. Dopo una breve pausa disse: "Con piccola mi riferivo alla tua età."


"...Se non vuoi dirmelo, allora fa niente!" Caizhi si girò e si preparò ad andarsene.


Qianye Ying'er disse all'improvviso con tono freddo: "Il tuo amato marito ha dormito con la Regina Drago e l'ha fatto nel regno del Dio Drago, per un intero anno. È semplice."


"...?!!" Caizhi spalancò gli occhi e rimase in un silenzio stordito.


"Umpf!" Qianye Ying'er sbuffò con sdegno: "Come previsto, più una donna sembra pura, più molto probabilmente sarà una zoc***a."


Le sue parole erano piene di veleno a stento contenuto. Poteva ancora sorvolare sulle responsabilità di Yun Che della situazione disperata in cui si trovavano al momento, ma non aveva remore nel biasimare quella "Regina Drago"!


Caizhi si girò a fissarla freddamente: "Non è comunque niente in confronto alla cosiddetta dea che è stata violata più di seimila volte."


"..." Qianye Ying'er strinse gli occhi dorati dicendo: "Oh? Sembra che tu sia migliorata."


"Potreste darci un taglio, specialmente in un momento come questo?" Disse Chi Wuyao mentre si premeva le dita contro le tempie. Spiegò a Caizhi: "Long Bai non ha coscritto tutti i Divine Master dell'ovest, risvegliato i Venerabili Draghi Avvizziti e attivato la città del Mondo del Drago per eliminare i diavoli del nord in una sola volta. Il suo obiettivo principale è sfogare l'odio e la gelosia nei confronti di Yun Che."


"Così abbiamo destato quell'odio profondo e quella gelosia al punto quasi da fargli perdere il controllo e gli abbiamo detto che Yun Che sarebbe tornato in circa dieci-dodici ore. Di conseguenza aspetterà ubbidientemente fino ad allora... Dopotutto se non può farci a pezzi di fronte a Yun Che, la gioia che deriverà dallo sfogare il suo odio sarebbe molto ridotta."


Il petto di Caizhi ansimò violentemente per un po', poi si irrigidì e chiese: "Perché non hai aggiunto altre ore?"


"Andare oltre il limite del plausibile è peggio che avere meno tempo." Rispose Qianye Ying'er.


"Non mi ricordo di averti fatto una domanda!" Rimproverò freddamente Caizhi.


"(ˉ▽￣～)... Tsk!" Qianye Ying'er si imbronciò.


Chi Wuyao rispose con calma: "Dodici ore è metà giornata. È un numero bilanciato che inconsciamente sembrerà ragionevole per chiunque lo senta. Anche se non è un periodo di tempo breve, lo si può accettare più velocemente. Se fossimo troppo avidi, potremmo suscitare la risposta opposta a quello che speravamo di ottenere."


"???" Caizhi non capì affatto la spiegazione.


"Caizhi." Disse con tono gentile Chi Wuyao. "Tra dodici ore inizierà una battaglia feroce. Allora dovremo contare sui Draghi dell'Inizio Assoluto."


"Non c'è bisogno che me lo ricordi." Disse Caizhi. Anche se avrebbe praticamente condotto alla morte i Draghi dell'Inizio Assoluto, la situazione disperata in cui si trovavano non lasciava loro scelta.


"Tuttavia ho una richiesta che dovete accettare entrambe."


"Oh?" Disse Chi Wuyao guardandola.


"Dovete lasciare Zhou Xuzi... a me!"


Il suo tono cupo e il suo sguardo freddo conteneva una determinazione implacabile e un odio profondo.


"Va bene." Disse Chi Wuyao annuendo piano.


.....


<em>ROAAAAAAAR!!</em>


Il ruggito di un drago fece tremare l'aria mentre svaniva una luce viola. Sembrava quasi che l'enorme Regno Divino dell'Eternità avesse appena sopportato un'enorme calamità. Ogni pollice di spazio al suo interno stava tremando violentemente e questo stato continuò ininterrotto per molto tempo.


"Ce l'hai fatta! Fratellone Yun Che ce l'hai fatta!"


La voce contenta di una giovane risuonò nell'aria come musica celestiale mentre Shui Meiyin si lanciava tra le braccia di Yun Che. Si aggrappò a lui circondandogli la vita con le sue lunghe gambe bianche lucide e le sue braccia color giada gli abbracciarono il collo. Era così felice che non voleva lasciarlo andare.


"Fiuu!"


Dopo un lungo sospiro, Yun Che aprì gli occhi. Non badò al sudore che ricopriva il suo corpo e mostrava il sorriso più brillante che aveva fatto da quando era entrato nel Regno Divino dell'Eternità.


Ce l'aveva fatta! Finalmente!


Se avesse provato a farlo prima di entrare nel Regno Divino dell'Eternità, avrebbe dovuto pagare con la vita. Ma oggi finalmente poteva usarlo per la prima volta senza superare i limiti della sua anima.


Aveva impiegato solo due anni per riuscirci.


Era un'ottima notizia, in tal caso...


Avvolse la vita sottile di Shui Meiyin con le braccia mentre chiudeva gli occhi con soddisfazione: "È tutto grazie a te. Se non ci fossi stata tu, non ci sarei riuscito nemmeno dopo cento anni."


"Che dici! È il fratellone Yun Che ad essere incredibile. E, e... sono sempre appartenuta a te." La voce di Shui Meiyin divenne dolce e setosa, e nuvole rosse tinsero il suo viso e il suo collo.


"Ah!"


Emise un gridolino di shock quando Yun Che la premette a terra all'improvviso.


Yun Che mostrò un sorrisetto lascivo mentre la fissava come un lupo affamato: "Allora come dovrei ringraziare la mia piccola Meiyin?"


Shui Meiyin gli fece la linguaccia e rispose con tono civettuolo: "Sai, sei ancora più cattivo in momenti come questi rispetto a quando fai il grosso Sovrano dei Diavoli dell'oscurità!"


"Sono sempre stato cattivo!" L'espressione e lo sguardo di Yun Che erano sempre più lascivi. "Inoltre sono molto più cattivo di quanto tu abbia mai immaginato... e lo stai per scoprire adesso."


Mentre iniziava a premerla sotto di sé, i suoi movimenti violenti fecero scontrare le Gemme del Suono tricolori delle dimensioni di un pugno contro la clavicola a luna crescente di Shui Meiyin per poi rimbalzare sulla mandibola di Yun Che.


"Papino! Devi controllare i tuoi impulsi animali!”


La voce da bambina di Yun Wuxin risuonò nelle sue orecchie, facendo irrigidire Yun Che sul posto.


Shui Meiyin si premette una mano sulla bocca mentre le sfuggiva un "pffffft".


Yun Che prese la Gemma del Suono e la fissò stordito per un po'.


"Cosa succede fratellone Yun Che?" Chiese timidamente Shui Meiyin.


"Eh..." Yun Che non sapeva perché, ma sentì dell'imbarazzo mentre rispondeva: "Mi sono ricordato all'improvviso di qualcosa... di molto importante."


"Qualcosa di molto importante?"


"Ecco... che..." Yun Che arrossì mentre le sue labbra fremeva. Dopodiché riuscì a dire: "Quando ci siamo incontrati nel regno dell'Eternità per la prima volta, avevi quindici anni. In realtà... hai solo quattro anni più di Wuxin."


Shui Meiyin: "..."


"Così..." Yun Che deglutì con forza per poi continuare: "Quando tutto sarà finito e ti porterò a vedere Wuxin, non devi farglielo mai sapere! Dille che hai già più di tremila anni!"


Shui Meiyin batté gli occhi un po' di volte mentre fissava l'espressione sincera, preoccupata e imbarazzata di Yun Che. Le sfuggì un risolino per poi iniziare a ridere. Solo dopo un po' riuscì a ricomporsi e disse: "Va bene, ho capito."


Yun Che si era alzato prima ancora di rendersene conto. Rimase nuovamente stordito mentre fissava la Gemma del Suono.


"La mamma mi ha anche detto che in futuro dovrai stare attento a non toccare questa Gemma del Suono per sbaglio quando fai delle cose strane con le altre ziette."


Le parole che aveva detto Yun Wuxin quando aveva "presentato" questa Gemma del Suono di colore rosso risuonarono nella sua mente, facendogli mostrare un sorriso.


Mormorò all'improvviso: "Mi sento come se Wuxin stesse gridando il mio nome adesso, come se volesse che lasciassi prima questo posto così che possa tornare prima da lei."


Shui Meiyin si alzò e si appoggiò contro la sua spalla: "Il Regno Divino dell'Eternità dovrebbe rimanere aperto per altri quattro cinque mesi. Ma se ti manca così tanto, allora dovremmo andarcene prima. Possiamo anche alleviare il peso sulla sorellona He Ling così."


"Sì!" Yun Che annuì per poi lasciare gentilmente la Gemma del Suono. "Coltiveremo per altre tre settimane prima di andarcene. Dovrei riuscire a controllare perfettamente questa abilità allora. Così potremo andarcene via prima da qui."


.....


Per i coltivatori della Divina Regione Settentrionale, furono le dodici ore più brevi delle loro vite.


Passarono praticamente in un batter d'occhio.


Non era avvenuto un miracolo e lo sguardo di Chi Wuyao sembrava profondo come un abisso oscuro.


"Questo regno del Mare Profondo delle Dieci Direzioni sta per diventare un oceano di sangue." Mormorò Qianye Ying'er.


"Non dimenticarti di ciò che abbiamo discusso prima." Disse Chi Wuyao mentre le lanciava un'occhiata piena di significato e iniziava a camminare in avanti.


"..." Qianye Ying'er non rispose.


L'atmosfera stava iniziando a diventare inquieta fuori dalla barriera del Mare Profondo.


"Mio signore Imperatore del Drago, le dodici ore sono già passate." Disse il Dio Drago Turchese.


"..." Quelle dodici ore desolate finalmente erano passate e Long Bai, che era rimasto fermo come una statua, iniziò a girarsi lentamente, esaminando i territori alla sua destra.


"Dov'è Yun Che?"




Disse solo queste brevi parole, ma sembrava che delle nuvole cupe stessero coprendo il regno del Mare Profondo delle Dieci Direzioni, minacciose.


"Il Regno degli Dei è vasto e il Sovrano dei Diavoli era in un posto molto lontano. Dieci-dodici ore erano solo una mia stima. È normale che ci sia qualche discrepanza."


Chi Wuyao e la sua voce sembravano sia vicine che lontane allo stesso tempo. Anche se stava fronteggiando il potente Imperatore del Drago, il suo tono era ancora calmo e tranquillo: "Dato che l'Imperatore del Drago ha aspettato dodici ore, che importa attendere un altro po'?"


"Imperatore del Drago, c'è qualcosa di strano in questa situazione!"


Il Dio Drago Immacolato disse all'improvviso: "Se Yun Che si stesse davvero precipitando qui a tutta velocità, sicuramente rilascerebbe una grande quantità di aura ed energia. Tuttavia ho usato le nostre spie per monitorare la Divina Regione Meridionale nelle ultime ore e ho anche contattato i ricognitori nella parte meridionale della Divina Regione Orientale per sondare velocemente le loro aree. Nonostante abbiamo esaminato diverse regioni stellari, nessuno di loro ha trovato traccia dell'aura di Yun Che."


"È improbabile che non stiano aspettando nemmeno Yun Che! Questo è lo scenario più plausibile! Hanno usato degli strani metodi per scoprire dei nostri movimenti, inclusa l'esistenza della città del Mondo del Drago e dei Venerabili Draghi Avvizziti. Dopodiché si sono resi conto di essere spacciati, così hanno deciso di sacrificarsi per dare a Yun Che abbastanza tempo per scappare nella Divina Regione Settentrionale. Così hanno deciso di usare questo metodo per guadagnare tempo!"


Anche se il Dio Drago Immacolato non sapeva davvero cosa stesse succedendo, aveva già intuito molti dettagli.


Long Bai aveva recuperato da tempo la compostezza dopo la sua dimostrazione di furia iniziale. Tuttavia, dato che aveva detto personalmente che avrebbe aspettato dodici ore, la sua dignità non gli avrebbe permesso di rimangiarsi la promessa fatta, e questo anche se aveva la sensazione che ci fosse qualcosa di strano.


Tuttavia le dodici ore erano passate e la sua vasta percezione spirituale non aveva individuato nemmeno un filo dell'aura di Yun Che. Così le parole del Dio Drago Immacolato riaccesero all'istante il fuoco della sua furia.




"Ti sei presa gioco di me?" L'Imperatore del Drago si mise subito a fissare Chi Wuyao.


Chiunque altro sarebbe stato scosso da uno sguardo del genere.


"Eheh..." Chi Wuyao scoppiò a ridere e la sua risata era sia seducente che strana. Dopodiché il suo tono divenne particolarmente dolce e languido mentre diceva: "Il nostro Sovrano dei Diavoli probabilmente è tornato sano e salvo nella Divina Regione Settentrionale ormai e non potrai catturarlo nemmeno usando la città del Mondo del Drago."


"..." Long Bai aggrottò subito le sopracciglia.


"Il grande nome dell'Imperatore del drago è risuonato come un tuono per millenni. A quanto pare però non sei altro che un idiota. Ho solo fatto un discorsetto e ti sei messo ad aspettare in silenzio dodici ore! Anche gli animali che ho allevato nella mia pozza non sono ubbidienti come te!"


L'espressione di Long Bai rimase impassibile... ma le parole che Chi Wuyao stava per dire lo avrebbero fatto esplodere.


"Ah, sei un tale scemo, non c'è da meravigliarsi... che la Regina Drago ti abbia fatto le corna."


BUZZZZZ!!


Tutti ebbero la sensazione che un milione di saette fossero esplose nelle loro teste allo stesso tempo.


Il viso di Long Bai divenne verde nerastro mentre strabuzzava gli occhi!


BOOOOM!!!


Lo spazio collassò attorno a lui mentre l'energia draconica impetuosa eruttava dal suo corpo insieme alla sua ira. Gli Dei Drago, I Sovrani del Drago e perfino i Venerabili Draghi Avvizziti furono respinti violentemente dal contraccolpo dell'eruzione.


Inoltre Long Bai... il monarca degli Dei Drago, il comandante della Divina Regione Occidentale, iniziò ad attaccare! Mentre tutti lo guardavano con incredulità, la sua energia esplose contro la barriera.


Risuonò un'esplosione tonante mentre il suo artiglio impattava contro la barriera del Mare Profondo già danneggiata.


Bang... CRACK!!!


Un colpo. Un solo colpo fece collassare la barriera. Quell'attacco conteneva la forza più terrificante dell'universo e il cielo blu che copriva la Regione del Mare Profondo fu ridotta in frammenti in un istante.


Un enorme artiglio bianco pallido apparì sopra il braccio destro di Long Bai mentre puntava verso Chi Wuyao con un rancore e forza impareggiabili.


Nessuno si era ancora ripreso dallo shock suscitato dalle parole di Chi Wuyao, così era impossibile che gli altri fossero pronti a respingere l'attacco improvviso dell'Imperatore del Drago. Tuttavia Chi Wuyao si era già preparata e volò silenziosamente in avanti.


BOOOOM!!!


L'Imperatore del Drago aveva attaccato e perfino il movimento delle sue dita sembrava poter creare una calamità celeste.


Innumerevoli buchi si formarono nel terreno della regione del Mare Profondo e una moltitudine di diavoli fu scaraventata via lontano. Mentre la distruzione imperversava attorno a lei, le immagini residue di Chi Wuyao furono distrutte all'istante e il suo vero corpo si condensò nel cielo sopra. Gridò: "Attivatela!"


<em>Ding!</em>


I frammenti della barriera stavano fluttuando nell'aria con fare caotico, ma iniziarono a brillare con un'intensa luce blu che iniziò a diffondersi rapidamente.


Quando gli Dei Drago storditi videro il bagliore, all'inizio rimasero scioccati, ma dopo le loro espressioni cambiarono rapidamente mentre caricavano rapidamente in avanti gridando: "Imperatore!"


Tuttavia...


Nessuno aveva visto nemmeno l'ombra di Cang Shitian nelle ultime dodici ore. Questo perché era rimasto nel nucleo della regione del Mare Profondo a controllare il potere della barriera. Proprio come aveva ordinato Chi Wuyao, l'aveva mantenuto in uno stato in cui poteva essere attivata da un momento all'altro.


<em>Bang!</em>


La barriera del Mare Profondo si riformò, sigillando con fermezza la regione sotto.


Gli otto Dei Drago che si erano precipitati avanti impattarono violentemente contro la barriera appena riattivata.


I coltivatori storditi e confusi della Divina Regione Occidentale erano fuori dalla protezione.


Mentre Long Bai... era rimasto dentro.


Il comandante e il capo della Divina Regione Occidentale era stato isolato dalle sue truppe.


La voce gelida di Chi Wuyao risuonò da sopra di lui.


"Attaccate!!"


Risuonarono delle grida strazianti nell'aria mentre la luce nell'area si offuscò. In quell'istante, Yan Uno, Yan Tre, Yan Tianxiao, Jie Xin e Jie Ling attaccarono simultaneamente Long Bai.


Dietro di loro, i poteri di Qianye Ying'er, Qianye Bingzhu, Qianye Wugu e Gu Zhu si scatenarono mentre si univano anche loro all'attacco.
                                


                                



