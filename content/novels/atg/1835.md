---
weight: 18350
title: Capitolo 1835 – La Vera Forma dell'Imperatore del Drago
pubDate: 2025-03-10T08:57:10.510Z
tags:
    - atg
---


Capitolo regolare,
0 capitoli in coda, 0/10
-Schadenfreude


Yan Uno e Yan Tre avevano ricevuto ordini da Chi Wuyao molto prima che accadesse tutto questo. Furono anche i più veloci a raggiungere e attaccare Long Bai. Il paio di artigli neri che terrorizzavano le regioni meridionale ed orientale volarono verso l'Imperatore del Drago verso il suo fianco destro e sinistro.


Il suono e la sensazione della barriera del Mare Profondo che si chiudeva destò Long Bai dalla sua furia. Allo stesso tempo, si rese conto di essere stato di nuovo ingannato da Chi Wuyao.


Un lieve bagliore bianco apparì dal suo corpo.


<em>Boom!</em>


Gli artigli di Yan Uno e Yan Tre colpirono spietatamente Long Bai. Il rumore delle ossa che si rompevano fu così chiaro che alcuni pensarono che provenisse dai loro stessi corpi.


La roccia profound su cui stava Long Bai si frantumò e lo spazio dietro di lui collassò. Tuttavia non si mosse da un pollice da dov'era e fissò i suoi nemici con terrificante autorità ed indifferenza.


Le dita di Yan Uno erano piegate. Il braccio destro di Yan Tre era dislocato. Un contraccolpo che superava di gran lunga la loro immaginazione li aveva scagliati via da Long Bai.


Subito dopo il potere di Jie Xin, Jie Ling, Qianye Ying'er, Gu Zhu e i due Antenati del Brahma raggiunse Long Bai.


L'Imperatore del Drago alzò il suo braccio destro che brillava di bianco. Ci volle solo un istante per lui per completare questo movimento semplice, ma per qualche motivo sembrò innaturalmente lento a chiunque lo vedeva. Poi scagliò un colpo di palmo in avanti con noncuranza.


Long Bai probabilmente era la sola persona al mondo che possedeva la forza per respingere due Antenati del Yama usando solo forza bruta. Anche così, avrebbe avuto bisogno di un momento per radunare le forze dopo aver attaccato.


Tuttavia l'energia rilasciata dal suo braccio destro rivelò un'aura draconica che mozzò il fiato di tutti.


<em>ROAR!</em>


L'immagine semi trasparente di un drago bianco si precipitò in avanti. Il mondo tremò sotto il suo ruggito sconvolgente.


Quattro Divine Master di decimo livello, Jie Xin, Jie Ling, Qianye Ying'er e Gu Zhu, furono bloccati così. Non potevano nemmeno avvicinarsi un pollice di distanza di più a Long Bai.


Invece Qianye Wugu e Qianye Bingzhu se la cavarono meglio e si fermarono solo per un momento. Una volta che recuperarono la loro libertà di movimenti, caricarono di nuovo e puntarono i loro palmi che brillavano con luce dorata verso la testa di Long Bai.


In alto nel cielo, Yan Tianxiao evocò una lancia nera come la pece che passò da 3 a 300 metri in un istante. Quando raggiunse Long Bai, era arrivata a 3 chilometri di lunghezza.


<em>RUMBLE!!</em>


Il mondo emise un lampo dorato e nero per un momento. La lancia Yama si frantumò e un'esplosione simile ad una supernova fece precipitare i due antenati del Brahma. Perfino Long Bai fu scaraventato via finché non impattò contro la barriera del Mare Profondo.


L'atmosfera era diventata incredibilmente opprimente.


La battaglia era iniziata e in appena un istante si era interrotta.


Anche la gioia dei coltivatori del nord dell'avere "imprigionato" l'Imperatore del Drago era durata solo un istante. Tutto ciò che sentivano ora era uno shock sconvolgente.


Questo perché la forza combinata di alcuni dei guerrieri più forti dell'intera Divina Regione Settentrionale: gli antenati Yama, Yan Tianxiao, i due antenati del Brahma e quattro Divine Master di decimo livello, avevano solo respinto indietro Long Bai.


Nel frattempo, Long Bai sentì la barriera del Mare Profondo dietro di sé e sbuffò silenziosamente.


Questa protezione aveva la funzione di difendere dall'attacco di un invasore o, nel peggiore dei casi, fare guadagnare abbastanza tempo affinché i suoi cittadini scappassero. Perciò di solito impediva di entrare, ma non di uscire.


La barriera del Mare Profondo delle note storiche non era diversa, ovviamente funzionava allo stesso modo.


Tuttavia, durante la sua seconda attivazione, adesso bloccava sia l'entrata che l'uscita.


Dodici ore fa, quando erano apparse le prime fessure nella barriera del Mare Profondo, aveva avuto la sensazione che qualcosa non tornasse. Nonostante non avesse mai visto personalmente la vera barriera del Mare Profondo, le note dicevano che era la barriera più potente nell'intera Divina Regione meridionale. Mentre era impressionante il fatto che potesse bloccare tutti quegli attacchi di centinaia di Divine Master, non sembrava che fosse stata all'altezza della sua reputazione.


Tuttavia non ci aveva riflettuto troppo perché Chi Wuyao lo aveva distratto.


Ovviamente ora aveva capito perché la barriera del Mare Profondo si era "rotta" così facilmente prima.


Un punto debole perfetto, seguito da una perfetta trasmutazione di attributi... sembrava che la dichiarazione presuntuosa che il potere divino del Mare Profondo fosse incredibilmente flessibile fosse vera dopotutto.


Long Bai alzò lo sguardo e fissò Chi Wuyao, l'unica che era rimasta in disparte durante lo scontro.


Ora che era tornato in possesso delle sue facoltà, si rese conto di essere stato preso in giro da lei ad ogni passo.


<em>RUMBLE!</em>


Gli otto Dei Drago attaccarono la barriera del Mare Profondo allo stesso tempo, ma questa protezione chiaramente era molto più forte rispetto a prima. Perfino la loro forza combinata riuscì solo a farla incavare un po'.


"Attaccate tutti!" Gridò il Dio Drago Cremisi della Distruzione.


I Sovrani, i Maestri e i Divine Master dei cinque regni sovrani risposero affermativamente e attaccarono all'unisono. L'energia dei Divine Master iniziarono a picchiare contro la barriera come una tempesta galattica.


<em>Crack!</em>


Dentro la barriera, Yan Tre si sistemò il braccio mentre lanciava un'occhiataccia verso Long Bai. Non gli era sembrato di aver colpito qualcuno prima, ad essere più precisi, non aveva pensato che esistesse un fisico così duro fino ad ora!


Yan Uno se l'era cavata meglio di Yan Tre, ma le sue mani erano intorpidite. Il suo sguardo brillava con la stessa luce terrificante di Yan Tre.


Perfino Qianye Wugu e Qianye Bingzhu, i due Divine Master, che conoscevano Long Bai meglio di chiunque altro nella fazione del nord, erano scossi.


Nessuno dubitava del fatto che l'Imperatore del Drago fosse forte.


Il problema era che nessuno sapeva quali fossero davvero i suoi limiti.


Erano passati innumerevoli anni da quando aveva combattuto contro qualcuno seriamente.


Questo perché era diventato il guerriero più potente centocinquantamila anni fa.


Naturalmente la forza mostruosa di Long Bai non era nata dal nulla e Shen Xi era il motivo principale della sua ascesa.


La sua ossessione per il potere proveniva direttamente dalla sua ossessione nei confronti di Shen Xi. Per quanto riguardava il suo fisico, aveva il privilegio di aver ottenuto la Divina Acqua della Vita; una sostanza miracolosa che poteva trasformare un debole mortale in un coltivatore al Divine Origin con una sola goccia, per centinaia di migliaia di anni.


In effetti, si poteva dire che fosse stata Shen Xi a rendere così potente Long Bai, non Long Bai stesso.


Sfortunatamente...


"Non dategli un momento di tregua!" Ordinò Chi Wuyao. "Abbiamo un solo tentativo! Non risparmiate le vostre energie perché è solo una persona! Attaccatelo con tutte le vostre forze!"


Pochi anni fa, quando Jasmine era diventata l'Infante Malvagio, aveva ucciso da sola l'Imperatore degli Dei Lunari, gli Dei Stellari e Lunari, i Re del Brahma e i guardiani per poi scappare sana e salva. Era stata imbattibile nonostante fosse stata nelle sue condizioni più deboli.


In termini di potere, l'Imperatore del Drago era il coltivatore più vicino a quel livello!


In termini di fisico... forse era ancora più resistente della Jasmine di allora!


Perciò non aveva idea se la sua trappola, qualcosa che avrebbe ucciso qualunque altro coltivatore nell'intero Caos Primordiale, fosse sufficiente ad uccidere Long Bai prima che la barriera si frantumasse. Le loro possibilità di vincere erano impossibili da calcolare. Ma doveva fare questa scommessa, altrimenti li aspettava solo l'annientamento!


La voce della Regina Diabolica spazzò via lo shock dei coltivatori del nord e lo rimpiazzò con violenta determinazione. Se avessero potuto uccidere subito l'imperatore del Drago, le forze nemiche sarebbero sicuramente precipitate nel caos! Era il barlume di un miracolo per cui la Regina Diabolica aveva tramato con tutte le sue forze per ottenere, così non potevano lasciarsi sfuggire questa possibilità!


"MUORI!!"


Il primo ad attaccare fu comunque Yan Uno. Era l'Antenato Yama più potente della Divina Regione Settentrionale e ovviamente era orgoglioso. La vergogna dell'essere stato scaraventato via in un solo scambio lo bruciava come un marchio.


Dietro di lui, anche le Streghe, i Divoratori della Luna e i Diavoli Yama scatenarono il loro potere.


Un po' in lontananza, l'imperatore Divino Cang Shitian rise come un pazzo: "Cosa ne pensi del mio trucco di magia, Divina Regione Occidentale?! Ho trasformato il vostro Imperatore del Drago in una tartaruga del Mare Profondo! Wahahahahah!!"


<em>BOOMCRACK!</em>


Caizhi alzò la spada diabolica del lupo celeste e lanciò un'ondata di energia spaziale dalla punta. Un momento dopo, le centinaia di Draghi dell'Inizio Assoluto discesero dal cielo e l'Imperatore del Drago dell'Inizio Assoluto apparì sotto i piedi di Caizhi. La sua aura scioccò perfino i draghi della regione occidentale.


Non sarebbe stato esagerato dire che la Divina Regione Settentrionale stesse usando tutte le sue forze per uccidere Long Bai.


La loro determinazione folle inquietò profondamente gli Dei Drago e li spinse ad attaccare la barriera del Mare Profondo con fare ancora più frenetico, ma i cinque Venerabili Draghi Avvizziti non erano ancora intervenuti.


I capelli di Long Bai erano sparpagliati disordinatamente dietro la sua schiena e il suo sguardo era velato.


Non importava quanto fosse potente, non avrebbe potuto sopportare tutta la potenza della regione settentrionale da solo.


Perciò l'Imperatore del Drago fece la scelta più logica e corretta.


<em>ROAR!!


BOOM!!!!!</em>


Un ruggito draconico che fece quasi perdere i sensi a tutti tuonò nel cielo blu della Divina Regione Meridionale e il mondo... tremò.


Il mondo all'improvviso si era incupito senza motivo. I Draghi dell'Inizio Assoluto si irrigidirono e caddero quasi per cento metri prima di riprendere a volare. Anche gli Dei Drago, i draghi Chi, Hui e quelli blu che stavano attaccando la protezione persero il controllo del loro potere e tremarono incontrollabilmente.


Il suo corpo era lungo oltre trentamila metri, le sue scaglie erano di puro bianco e i suoi occhi sembravano un paio di soli ardenti. La sua aura già impareggiabile diventò ancora più potente rispetto a prima.


<em>Rumble... rumble...</em>


Il drago bianco discese lentamente dal cielo.


Si scatenarono senza preavviso tempeste innaturali e disastrose. Lo spazio tremò al punto che innumerevoli saette stavano iniziando ad imperversare nel mondo.


Yan Uno e Yan Tre si irrigidirono a mezz'aria. I diavoli Yama e i Divoratori della Luna che stavano per lanciarsi sull'Imperatore del Drago arretrarono così velocemente che sembrava fossero stati spazzati via da un tifone.


Perfino Qianye Wugu e Qianye Bingzhu, i due vecchi che erano vissuti così a lungo da venire sorpresi raramente fissarono storditi l'Imperatore del Drago.


La sua vera forma...


Era la forma che non avevano mai visto in tutta la loro vita!


Erano a stento i soli che potevano fare una dichiarazione del genere. Perfino gli Dei Drago non avevano visto la sua vera forma per chissà quanti anni.


Era impossibile descrivere accuratamente che sensazione dava eccetto per il fatto che faceva tremare il cielo e la terra, e sbalordì per un momento perfino Yan Uno e Yan Tre, due mostri che erano vissuti nell'Abisso del Mare di Ossa per ottocentomila anni. Entrambi i diavoli si dimenticarono temporaneamente cosa dovevano fare.


<em>ROAR!</em>


Nel momento in cui l'Imperatore del Drago ruggì, più della metà dei coltivatori presenti ebbero la sensazione che i loro corpi sarebbero stati ridotti in polvere. In effetti, innumerevoli pianeti della Divina Regione Meridionale erano stati spostati dalle loro orbite originarie.


Mentre tutti erano rimasti sbalorditi o stavano quasi per svenire, l'Imperatore del Drago sfuggì all'assedio e volò indietro.


<em>ROAR!!!</em>


Seguì un altro ruggito, ma stavolta proveniva dall'Imperatore del Drago dell'Inizio Assoluto in persona. Volò dritto verso Long Bai.


<em>BANG!</em>


I due giganti si scontrarono e crearono una serie di rumori strazianti di ossa che si rompevano. Un istante dopo, l'Imperatore del Drago dell'Inizio Assoluto iniziò a precipitare verso terra come un fulmine, mentre il nemico sporgeva gli artigli verso il basso. L'ombra che proiettava avvolse tutto l'esercito del regno della Luna Ardente.


"VOLATE VIA!"


Ruggì Fen Daoqi, ma lui stesso non riusciva a muoversi perché era intrappolato al centro del potere dell'Imperatore del Drago. Ebbe la sensazione che un milione di montagne lo stessero intrappolando sul posto. Le sue pupille si dilatarono, incanalò tutto il suo potere e sporse le braccia verso l'alto per cercare di resistere all'attacco anche se sapeva che la sua lotta era inutile.


"Stai al sicuro... signor Daoqi!!"


All'improvviso un coltivatore lo raggiunse e gli diede un colpo di palmo, scaraventandolo via al sicuro. Sfortunatamente però lui rimase proprio nella traiettoria dell'artiglio dell'Imperatore del Drago.


Boom!


Ji Daopian sprofondò nel terreno, le sue braccia si ruppero come ramoscelli di fronte a quella forza inarrestabile. I Divoratori della Luna che erano volati a stento fuori dal raggio d'azione del colpo furono comunque scaraventati via, alcuni a diversi chilometri e altri a decine. Quando si ricomposero e si guardarono indietro, videro qualcosa che fece arrossire i loro occhi per la rabbia.


SQUELCH!!


L'artiglio spinse con più forza... e Ji Daopian esplose in una pioggia di sangue.


Così Ji Daopian, uno dei Divoratori della Luna del regno della Luna Ardente, un Divine Master di ottavo livello, era stato schiacciato a morte dall'Imperatore del Drago. Era riuscito a stento ad opporre resistenza.
                                                                



