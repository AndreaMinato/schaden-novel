---
weight: 1837
title: Capitolo 1837 – Duro Colpo (seconda parte)
pubDate: 2025-03-10T08:57:10.510Z
tags:
    - atg
---


Capitolo regolare,
0 capitoli in coda, 0/10
-Schadenfreude


Yan Wu strinse i denti e lasciò che il potere di Yan Tianxiao la respingesse verso Long Bai. Fece un cenno ed evocò decine di migliaia di lance in un istante.


Rompere un osso ad un Dio Drago era un'impresa molto più difficile che ferirlo. Grazie a Yan Tianxiao, Long Bai ringhiò di dolore e perse temporaneamente l'equilibrio.


"Roar!!"


Il Lupo Celeste ululò mentre Caizhi cambiava obiettivo. Riuscì a menare un fendente impossibilmente pesante contro gli artigli spezzati di Long Bai.


<em>Crack!!</em>


Il potere del lupo celeste si basava sulla forza proprio come il potere del dio drago. Yun Che poteva non osare abbracciare con troppa forza Caizhi per timore di ferire il suo corpo debole e delicato, ma la ragazza aveva un potere sufficiente a distruggere stelle e lune.


Per questo riuscì a rompere l'artiglio di Long Bai a metà e il crepitio emise un tuono assordante. Ogni Dio Drago sbiancò sentendo quel suono.


<em>Roar!!</em>


Il potere esplosivo girò il corpo di Long Bai. Percependo un'opportunità, Yan Wu cambiò posizione, radunò la sua aura, condensò le diecimila lance dei diavoli Yama in un'enorme ombra alta tre chilometri e calò sul centro della sua glabella.


Era passato troppo tempo da quando Long Bai aveva provato dolore e questa sofferenza infranse la sua facciata calma e rovinò la sua aura. Inoltre non riuscì a difendersi perché aveva perso l'equilibrio, così Yan Wu era riuscita a colpirlo alla perfezione.


<em>Pssh BOOM!!</em>


L'attacco a tutta forza e scavò un buco ampio tre metri nella fronte di Long Bai. Enormi gocce di sangue si dispersero nell'aria e per terra.


Quasi allo stesso tempo, un Cang Shitian danzante trovò finalmente un'occasione per lanciare un attacco efficace. l'Energia Misteriosa blu che aveva trattenuto per tutto questo tempo per colpire alla perfezione gli occhi aperti e arrabbiati di Long Bai. Di nuovo l'Imperatore del Drago non riuscì a schivare perché il raggio seguiva una traiettoria imprevedibile ed era molto più veloce degli attacchi precedenti.


"Puu! Che uomo incredibilmente spregevole!" Esclamarono all'unisono Yan Uno e Yan Tre mentre si rialzavano a fatica.


"Davvero spudorato." Perfino Yan Tianxiao si stava portando una mano al viso mentre cercava di tamponare l'emorragia con l'altra. Infilzare negli occhi un nemico era una tecnica che perfino la gente comune più gretta avrebbe trovato spregevole e questo tipo era un maledetto imperatore divino.


"Hiss... roar!!"


Detto questo, fu molto efficace.


Gli occhi erano una delle parti più deboli di qualsiasi creatura vivente e i draghi non facevano eccezione. Perfino l'Imperatore del Drago non poté che perdere il controllo per un po' di tempo dopo essere stato colpito direttamente negli occhi. Furioso e addolorato, non riuscì a mantenere lo stesso livello di pressione di prima e inevitabilmente divenne ancora più vulnerabile.


<em>Riip!!</em>


Un raggio dorato eruttò da dietro Long Bai e stavolta trafisse la sua barriera protettiva turbolenta come della carta. Strisciò per la coda del drago e si strinse ad essa come un pitone letale per poi esplodere.


Risuonò il rumore terrificante della carne compressa al punto da esplodere. Iniziò a piovere sangue mentre l'Oracolo Divino sprofondava ancora di più nella carne dell'Imperatore del Drago.


Anche se Long Bai era coperto di ferite, era riuscito a mantenere la calma perché erano danni per lo più superficiali.


Ora però stava vacillando di fronte alla piena potenza della Divina Regione Settentrionale.


Era arrabbiato, davvero infuriato.


Chiunque nel Regno degli Dei sapeva che non si doveva assolutamente fare arrabbiare un drago!


<em>ROAR!!!!!</em>


La furia e il potere dietro questo ruggito erano il doppio più intense rispetto a prima e fece perdere istantaneamente le forze a Yan Uno, Yan Tre, Qianye Wugu e Qianye Bingzhu che si stavano avvicinando.


Non solo l'Oracolo Divino fu respinto dalla coda di Long Bai, l'impatto trasmesso attraverso l'arma fu abbastanza potente da fare sanguinare la mano di Qianye Ying'er e di farle perdere la presa.


Le persone più vicine a Long Bai, Cang Shitian, Caizhi e Yan Wu svennero perfino per un istante mentre venivano spazzati via come foglie morte in un uragano.


<em>BOOM!</em>


Questa non era la notizia più terribile. Risuonò un'esplosione assordante dalla barriera del Mare Profondo.


Erano i cinque Venerabili Draghi Avvizziti che si stavano unendo alla mischia.


I cinque draghi avevano sparato la loro energia da diversi chilometri di distanza e stavano tutti mirando verso lo stesso punto. Quando le loro forze conversero, l'esplosione risultante fu così potente che lasciò un incavo enorme e molte piccole fessure nella barriera.


<em>BOOMM!!!</em>


La seconda volta che attaccarono, le fessure bianche si ampliarono immediatamente e si estesero come ragnatele.


"C... cosa?!" Gli Dei del Mare si strabuzzarono gli occhi.


Quando si parlava di distruggere una barriera, la qualità dell'attacco era molto più importante della quantità.


Ad esempio, quel giorno in cui l'Imperatrice Diabolica Colpo Celeste Nemesi dei Diavoli aveva lasciato il Caos Primordiale, Jasmine era riuscita a distruggere la fenditura cremisi nel muro molto più velocemente di tutti gli imperatori divini insieme.


Questo significava che il livello del potere dei cinque Venerabili Draghi Avvizziti era superiore a quello della barriera.


Non solo, condividevano lo stesso stile e potere. Le loro energie combinate avevano un effetto sinergico che era assolutamente letale per la barriera del Mare Profondo.


Dall'altra parte della protezione, Long Bai non cercò di colpire i suoi assalitori nonostante li avesse storditi con il potere immaginabile della furia di drago. Invece volò dritto verso Chi Wuyao.


Perché sapeva che lei era il nucleo dell'intero assalto!


Se non avesse cancellato gli effetti della sua anima del drago, non sarebbe stato così in difficoltà.


"Attenta Regina Diabolica!" Gridò Yan Tianxiao.


Chi Wuyao al momento aveva chiuso gli occhi e le ombre sulla sua testa stavano barcollando. Si stava preparando ad espellere con la forza il potere intimorente di Long Bai.


Tuttavia, visto che era concentrata a controllare l'anima diabolica del Nirvana, non riuscì a reagire velocemente all'attacco improvviso di Long Bai. Usò il suo fiocco nero, ma non riuscì a sfoderare nemmeno la metà della sua forza. Di conseguenza, il colpo rimbalzò e ricevette direttamente una raffica di energia draconica.


<em>Pwack!</em>


Più della metà della foschia nera che circondava Chi Wuyao crollò. La quantità di sangue che schizzò dalle sue labbra era assolutamente terrificante.


La sua aura divenne caotica.


Ovviamente, disperdere più volte l'intimidazione dell'anima del drago non era facile.


"Regina Diabolica!"


"Regina Diabolica!!!"


Grida di shock e terrore risuonarono da ogni angolo del regno del Mare Profondo. Se fosse accaduto qualcosa alla Regina Diabolica mentre il Sovrano era via... non osarono nemmeno immaginare quali conseguenze ci sarebbero state.


"Ugh... ahhhhhhhhh!"


Spalancando gli occhi al punto di sanguinare, Yan Tianxiao resistette alle ferite e all'intimidazione del ruggito di Long Bai, e caricò.


Ugualmente scioccati dalle ferite di Chi Wuyao, anche Yan Uno, Yan Tre e i due antenati del Brahma caricarono contro l'Imperatore del Drago.


Long Bai si girò per fronteggiarli. I suoi occhi erano feriti, ma brillavano ancora con una luce che avrebbe terrorizzato ogni creatura vivente al mondo. Il confine tra il suo corpo e la sua anima si confuse per un momento, e un altro ruggito iniziò ad opprimere i loro spiriti.


Stavolta la Regina Diabolica non poteva aiutarli. I diavoli del nord di sicuro sarebbero crollati.


Fu in quel momento che le pupille di Chi Wuyao brillarono in modo inquietante.


Aveva ricevuto apposta il colpo per prepararsi a questo momento.


Nel secondo in cui Long Bai rilasciò la sua anima, Chi Wuyao catturò il suo profilo nelle sue pupille. L'anima diabolica del Nirvana all'apparenza indebolita rilasciò immediatamente il suo potere nascosto, sfrecciò verso lo spirito di Long Bai e lo morse.


"ROAAAAAAAHHHHHHHHHHH!"


Cremisi della Distruzione non era riuscito a sopportare questo tipo di dolore e naturalmente fu lo stesso per Long Bai!


C'era una differenza tra di loro però. Cremisi della Distruzione non era riuscito a liberarsi perché aveva permesso all'anima diabolica del Nirvana di invadere il suo dominio spirituale. Comunque il dolore sarebbe stato sufficiente a tenere occupato l'Imperatore del Drago per un po' di tempo.


Long Bai ritirò frettolosamente la sua anima, ma la sofferenza inflitta da Chi Wuyao non sarebbe scomparsa immediatamente. Così non aveva potuto radunare nuovamente la sua determinazione e l'energia che aveva liberato si degradò in un istante. Questo stato di debolezza sarebbe durato solo un paio di secondi, ma sarebbe stata un'enorme occasione per i suoi nemici.


"Ora bloccatelo!!"


Le nove streghe che erano rimaste in attesa del suo ordine si mossero.


Jie Xin, Jie Ling, Ye Li, Yao Die, Qing Ying, Lan Ting, Hua Jin, Yu Wu e Chanyi. Le nove donne iniziarono a brillare come farfalle volate fuori da un sogno, marchi neri inquietanti si incisero sullo spazio attorno a loro.


I segni neri si intrecciarono attorno al corpo di Long Bai. Presto un'enorme formazione sigillante cominciò a spuntare attorno a lui.


<em>UOOOHHH!</em>


Quando la formazione oscura prese forma, l'ombra di un diavolo apparì dentro la formazione e rilasciò un ruggito che sembrava provenire da un antico abisso.


Era la formazione sigillante delle nove tribolazioni. Era un'antica formazione lasciata dall'Imperatrice Diabolica Colpo Celeste Nemesi dei Diavoli a Yun Che, poi insegnata alle nove streghe.


Dato che le nove streghe erano state "create" da Chi Wuyao, le loro menti erano collegate e il loro potere proveniva dalla stessa origine. La maggior parte delle persone di questo mondo avrebbero avuto difficoltà a padroneggiare un'antica formazione lasciata dall'Imperatrice Diabolica Colpo Celeste Nemesi dei Diavoli in persona, ma grazie alla Calamità dell'Oscurità Eterna di Yun Che e alla connessione speciale tra streghe, erano riuscite ad apprenderla in soli quattro mesi.


Le Nove Tribolazioni non sigillavano il corpo, ma l'energia.


L'energia draconica di Long Bai era un po' caotica a causa dei danni che aveva ricevuto finora, ma l'antica formazione la fece indebolire drasticamente. Dopo che il dolore scomparì e che riprese lucidità, l'Imperatore del Drago scoprì con stupore che stava perdendo controllo del suo potere.


Sembrava che la sua energia divina fosse stata immobilizzata da innumerevoli fili.


Alla fine, perfino l'energia bianca rimasta attorno al suo corpo per tutto questo tempo si era dissipata completamente.


"Qianye! Gu Zhu! Cang Shitian... bloccatelo con tutte le vostre forze!"


"Yan Tre, Imperatore Yama, Yan Wu, date tutto il vostro potere a Yan Uno!"


L'ordine li spinse ad agire.


I sei Divine Master di decimo livello: Qianye Wugu, Qianye Bingzhu, Gu Zhu, Qianye Ying’er, Caizhi e Cang Shitian, spararono la loro energia contro il corpo non protetto di Long Bai.


<em>BOOM CRACK!!</em>


Senza lo strato di energia bianca, il terrificante fisico di Long Bai era forte solo quatno un normale Dio Drago. Le sei colonne portanti di energia piegarono immediatamente il suo corpo enorme come un ramoscello rotto e il rumore seguente sembrava un tuono... doveva essersi rotto almeno mille ossa allo stesso tempo.


Boom!!!


Long Bai cadde a terra così forte che rimbalzò.


Nel frattempo, Yan Tianxiao, Yan Tre e Yan Wu stavano premendo i palmi contro il corpo di Yan Uno. Riversarono ogni briciolo di energia diabolica Yama delle loro Vene Misteriose.


Tutti e quattro condividevano la stessa origine e lo stesso sangue. Naturalmente il trasferimento di energia andò alla perfezione.


La foschia nera attorno a Yan Uno divenne spessa come una notte infinita e il suo braccio avvizzito era pieno quasi al punto da scoppiare. Quando Long Bai rimbalzò, Yan Uno aveva radunato il suo potere per almeno un respiro e mezzo di tempo.


Yan Uno fissò la pancia dell'Imperatore del Drago, i suoi occhi vecchi si strinsero, brillando con un tipo di malvagità che avrebbe potuto terrorizzare perfino gli spiriti dell'inferno. Mosse il suo braccio destro gonfio e sparò un'energia nera come la pece a forma di artiglio che squarciò lo spazio e le leggi stesse.


"Jie ah... muori!!"


<em>Bang!</em>


Fu un rumore tenue, ma fece spalancare gli occhi a tutti, mozzando il fiato.


Le scaglie bianche attorno alla pancia dell'Imperatore del Drago resistettero solo per un istante per poi cadere come tessuto. L'artiglio diabolica penetrò trentamila metri del suo corpo, fuoriuscendo dal suo dorso...


...e pose fine alla leggenda dell'invincibilità dell'Imperatore del Drago.


Per un istante il cielo si tinse di rosso per via del suo sangue.


I coltivatori del nord si irrigidirono per un secondo... per poi esaltarsi e gridare come pazzi.


Sfortunatamente l'esultanza durò solo un secondo prima che un'esplosione la spegnesse completamente.


I cinque Venerabili Draghi Avvizziti erano così potenti che la barriera del Mare Profondo al settanta per cento della sua forza non era resistita nemmeno quindici minuti.
                                


                                



