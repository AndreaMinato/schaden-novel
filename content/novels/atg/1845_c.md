---
weight: 18453
title: Capitolo 1845 – Anima e Sangue Eternamente Oscuri (terza parte)
pubDate: 2025-03-10T08:57:10.511Z
tags:
    - atg
---


Capitolo regolare,
7 capitoli in coda (Federico), 0/10
-Schadenfreude


L'area di fronte al palazzo reale precipitò in un mare terribile di sangue e conflagrazioni. Nel frattempo gli Imperatore dei Draghi Chi, Hui e quello delle Miriadi di Manifestazioni non riuscirono a districarsi dai loro combattimenti per avvicinarsi all'entrata. Oracolo Divino stava irradiando una terrificante luce nera che li stava cacciando via così lontano che stavano raggiungendo il confine della regione del Mare Profondo.


Il periodo in cui Qianye Ying'er era riuscita a mantenere quello stato potenziato aveva superato ogni immaginazione dei tre imperatori divini, ma ormai era arrivata al limite.


Un istante dopo, la luce nera che proveniva da Oracolo Divino si affievolì e i capelli neri danzanti di Qianye Ying'er ricaddero sulle sue spalle.


Il suo corpo si irrigidì a mezz'aria mentre la sua energia oscura fuoriusciva dalla sua pelle come un torrente. La luce nera nei suoi occhi si dissipò lentamente e iniziò a precipitare impotente dal cielo dopo aver perso i sensi.


I tre imperatori divini erano feriti e avevano difficoltà ad espellere l'Energia Misteriosa dell'oscurità nei loro corpi che dilaniava il loro midollo. Quando videro l'energia di Qianye Ying'er che si disperdeva e come stava iniziando a cadere, tirarono tutti un sospiro di sollievo.


L'Imperatore Divino delle Miriadi di Manifestazioni strinse i denti con rabbia e fu sul punto di attaccarla quando l'Imperatore dei Draghi Chi lo afferrò per il braccio e gridò: "L'Imperatore ci ha ordinato di concentrarci sulle barriere prima! Yun Che dev'essere lì dentro!"


"Andiamo!" Ringhiò l'Imperatore dei Draghi Hui mentre si precipitava verso la sala reale del Mare Profondo, lasciando un uragano lungo la sua strada.


Era evidente quanto sarebbe diventato ancora più arduo difendere la sala reale se questi tre imperatori divini si fossero uniti alla mischia.


"Wan Wu, Wan Lie... Uccidetela!"


Dopo aver abbaiato questo ordine, l'Imperatore Divino delle Miriadi di Manifestazioni si precipitò verso la sala reale insieme al capo dei draghi Chi. Allo stesso tempo, due dei suoi Divine Master volarono da un'area vicina e si lanciarono verso Qianye Ying'er, pieni di intento omicida.


Fu in quel momento che Qianye Ying'er riprese lucidità. La luce nera dissipata si riaccese con rinnovata intensità e sembrava profonda e cupa come un abisso.


I tre imperatori sentirono un brivido alla schiena. Le loro reazioni furono fulminee, ma quando si girarono... si resero conto di trovarsi in un mondo completamente oscuro. Non era rimasto nemmeno un puntino luminoso.


Uno spazio ampio centocinquanta chilometri era stato avvolto dall'oscurità più totale.


"Cosa... sta succedendo?!" Esclamarono scioccati i tre imperatori divini. Divennero ancora più sbalorditi quando si resero conto di non poter percepire l'uno l'esistenza dell'altro, nemmeno le voci.


Rilasciarono velocemente la loro Energia Misteriosa, ma finì solo per scioccarli ancora di più. Era incredibilmente difficile per loro liberare energia e perfino alzare una mano sembrava esaurire le loro forze. In effetti avevano la sensazione che i loro corpi fossero sprofondati in un'oscurità densa e viscosa.


Qianye Ying'er alzò il braccio in mezzo all'oscurità e Oracolo Divino tornò a brillare con un'intensa luce nera.


Questa era la sua Oscurità Eterna potenziata dalla goccia del sangue dell'Imperatrice Diabolica! Questo dominio non solo consumava ogni luce, ma anche ogni percezione... A causa della soppressione del sangue dell'Imperatrice Diabolica, perfino questi tre imperatori divini dell'ovest non potevano resistere.


<em>Riip!</em>


L'Oracolo Divino tracciò una linea oscura mentre penetrava attraverso i corpi di due Divine Master delle Miriadi di Manifestazioni. Dopodiché si precipitò verso i tre potenti imperatori divini. Nel momento in cui entrò in contatto con l'imperatore delle Miriadi di Manifestazioni, lo legò stretto. Continuò ad estendersi finché non serpeggiò verso gli altri due imperatori dei Draghi Chi ed Hui. Una volta che li catturò, strinse la presa con forza.


Mentre erano intrappolati in questa palude oscura, le loro percezioni spirituali si erano offuscate. Sentirono anche che il flusso della loro energia era eccezionalmente lento e fiacco.


Tuttavia erano comunque imperatori divini, in particolare quelli dei Draghi Chi ed Hui, così come potevano arrendersi senza nemmeno opporre resistenza? Mentre lottavano disperatamente, Oracolo Divino tagliò la loro Energia Misteriosa e la loro carne... e si fermò solo quando raggiunse le loro ossa.


Gocce di sangue iniziarono a cadere lentamente dagli angoli della bocca di Qianye Ying'er, che stava impallidendo sempre di più.


La dissipazione della sua energia di prima non era stata un'illusione.


La goccia di sangue dell'Imperatrice Diabolica si era fusa perfettamente con il suo corpo. Così aveva ritirato automaticamente il suo potere per proteggere Qianye Ying'er una volta raggiunto il suo limite... Ma Qianye Ying'er l'aveva riattivato forzatamente.


Prima aveva sopportato il peso di questo potere con il suo corpo, ora stava bruciando la sua forza vitale.


Percepiva chiaramente la sua vitalità scivolare via e il sangue che gocciolava tra i suoi denti divenne un rivolo costante, ma continuò a spremere ogni ultimo briciolo di potere dal suo sangue.


Desiderava disperatamente di poter tranciare in due i corpi dei tre imperatori divini... ma sapeva che era solo un'illusione a questo punto. Se non altro avrebbe usato questo Oracolo Divino per intrappolarmi qui. Non avrebbe permesso loro di fare un solo passo verso la sala reale del Mare Profondo... anche se avesse dovuto bruciare tutta la sua forza vitale per riuscirci.


<em>BANG!!</em>


La terza barriera attorno alla sala reale del Mare Profondo si spaccò.


Long Bai la fissava da lontano. Non aveva ancora fatto la sua mossa, perché era pieno d'estasi. Tuttavia provava un po' di rimpianto al tempo stesso.


Questa miserabile difesa, questa disperazione. Se solo Yun Che avesse potuto vederlo con i suoi occhi. Un peccato... davvero un peccato!


<em>Regina Drago... presto ti dimostrerò che ti sei sbagliata! Davvero sbagliata!


Come può essere degno di te... non è nemmeno degno di guardarti negli occhi!</em>


Tutti i coltivatori della Divina Regione Settentrionale che stavano proteggendo la sala reale erano feriti e le loro schiene erano praticamente premute contro la barriera che stavano proteggendo.


Yan uno, Yan Due e Yan Tre stavano fronteggiando due dei potenti Venerabili Draghi Avvizziti insieme agli Dei Drago Turchese, Verde Giada e Azzurro del Cielo. Anche se questa battaglia era estremamente stancante per loro, era la parte più sicura della formazione dei diavoli.


Tuttavia, non importava quanto fosse precaria la situazione in cui erano, non importava quanti punti deboli ci fossero nella loro formazione, nemmeno uno degli antenati Yama potevano andare a rafforzare quelle aree. I Venerabili Draghi Avvizziti e gli Dei Drago non l'avrebbero permesso. Dovevano usare tutte le loro forze per difendere disperatamente la barriera.


A sud, quasi metà dei cento Draghi dell'Inizio Assoluto erano caduti, portando però con sé un buon numero di Maestri dei Draghi nella tomba con loro. Ossa rotte e carne giacevano in pozze di sangue, formando una scena cruenta simile ad un purgatorio.


Anche la maggior parte dei Realm King del nord e i loro rispettivi anziani erano morti. I sopravvissuti potevano riconoscere all'istante l'aura oscura dei membri del loro clan. Sfortunatamente proveniva più spesso dai cadaveri che giacevano in pozze del loro sangue, in corpi decapitati che venivano calpestati dal nemico, o da diversi arti che volavano nell'aria...


Dato che si trovavano di fronte alla morte, avevano deciso tutti di diventare demoni infernali mentre usavano il loro potere e le loro vite per uccidere ogni nemico che si avvicinava.


Boom!


Un fiore composto da acqua fiorì nell'aria mentre Rivolo di Giada danzava nelle mani di Shui Yingyue. Aveva usato la Luce di Gemma Celeste per creare una splendida tenda liquida che deviò il potere di due Maestri dei Draghi contro loro stessi.


Mentre enormi detonazioni risuonavano nell'aria, i due draghi ruggirono miserabilmente e ruzzolarono per terra. Tuttavia non riuscì a difendersi dall'attacco di un terzo Maestro dei Draghi. Fu colpita duramente e scaraventata verso il basso, il sangue iniziò a macchiare il suo abito blu.


"Ke... keh keh..."


Si premette una mano al petto e fissò la terra color sangue. Poi, il suo sguardo si riempì di una rinnovata determinazione completamente incompatibile con la sua espressione calma.


In quanto Realm King del regno Luce di Gemma, aveva avuto bisogno di soli tremila anni per diventare una Divine Master di livello intermedio. Era senza dubbio una delle donne più brillanti della sua generazione, ma in questa battaglia sembrava una formica di fronte a dei titani.


"Meiyin... non devi morire..." Sussurrò mentre si rialzava. Sfrecciò di nuovo verso l'alto mentre il suo corpo emanava luce color blu cielo e illuminava la battaglia più terribile che fosse mai avvenuta nel Regno degli Dei.


Boom!


Boom!


BOOOOOM!


Un'ondata dopo l'altra di potere esplose contro la superficie della barriera. Se non fosse stata una protezione creata da tutti i più potenti Divine Master del nord, sarebbe già crollata dopo una sola raffica di attacchi.


Era più facile assediare un castello che difenderlo. Inoltre il "castello" in questione era una protezione che poteva essere attaccata da ogni lato. Anche se la Divina Regione Settentrionale avesse avuto il doppio dei Divine Master sul campo, non avrebbe avuto abbastanza persone da bloccare tutti quegli attacchi.


Di conseguenza, ogni singola esplosione contro la barriera faceva tremare i cuori di ogni coltivatore della Divina Regione Settentrionale.


Il viso e le braccia di Yan Tianxiao erano coperti di sangue e le sue dita sembravano artigli spettrali mentre squarciavano i corpi dei nemici e li scaraventava via. Intanto innumerevoli nuove ferite sembravano apparire sul suo corpo dopo ogni scambio di attacchi.


Le condizioni del buco sanguinoso che Long Bai aveva creato nel suo petto sembravano ulteriormente peggiorate. Ogni volta che rilasciava il suo potere, schizzava sangue fresco, eppure non sembrava nemmeno averlo notato.


Buzzzz!!!


Strinse i denti così forte che i suoi canini si ruppero mentre tratteneva disperatamente due Divine Master dei draghi Chi di decimo livello. Tuttavia dietro di lui risuonò una detonazione che lo fece disperare.


I corpi di due Diavoli Yama impattarono pesantemente contro la superficie della barriera ridotta a brandelli, e il resto del colpo distrusse la quarta barriera.


"AAAAAAAAAH!!!"


Yan Tianxiao spalancò gli occhi e luce nera esplose dal suo corpo, sparando via i due potenti draghi Chi. Poi si girò e ruggì furiosamente quando vide il potere di un diavolo Yama crollare mentre stava cercando di fronteggiare tre Sovrani dei Draghi. Il Dio Drago Bianco dell'Arcobaleno apparì di fronte al guerriero e menò un'artigliata verso il suo petto. Il colpo strappò il cuore che batteva ancora del diavolo Yama... e lo distrusse.


Il suo campo visivo si offuscò... I dieci diavoli Yama, una squadra che un tempo regnava con orgoglio nella Divina Regione Settentrionale, si erano ridotti a quattro.


Fu in quel momento che il campo di battaglia si riaccese all'improvviso.


Un raggio scintillò nel mondo della Notte Eterna.


Quando la luce iniziò ad invadere lo spazio, l'intero mondo dell'oscurità iniziò a collassare rapidamente.


I tre potenti imperatori divini recuperarono la loro percezione spirituale e sentirono l'enorme pressione sui loro corpi diminuire drasticamente. Si scambiarono delle occhiate veloci e rilasciarono la loro energia allo stesso tempo.


BOOOOOM!!


Il mondo oscuro tremante scoppiò come una bolla di sapone mentre respingevano facilmente Oracolo Divino. Il bagliore oscuro irradiato dalla sua superficie scomparì velocemente, ritornando al suo appariscente colore dorato.


Qianye Ying'er, che era a pochi chilometri di distanza dai tre imperatori divini, iniziò a cadere lentamente dal cielo. Il suo viso era sbiancato completamente e non irradiava più luce, né un'aura. Perfino i suoi lunghi capelli che erano diventati neri come la pece erano tornati al loro colore originario.


Wan Wu e Wan Lie... I due Divine Master delle Miriadi di Manifestazioni a cui era stato ordinato di uccidere Qianye Ying'er erano stati già ridotti a cadaveri carbonizzati.


I corpi dei tre imperatori divini erano cosparsi di ferite nere che li riempiva di dolore bruciante ad ogni secondo, in particolare le lesioni che avevano alla vita. La carne dei loro tronchi era stata strappata e rivelavano perfino le ossa bruciate. Era davvero uno spettacolo disgustoso.


Bang!


Qianye Ying'er cadde a terra, ma stavolta non perse i sensi. Raspò il terreno duro mentre le sue braccia tremavano. Pareva che stesse disperatamente cercando di rialzarsi... La sua aura era fragile e debole come una foglia.


"Quel demone!!" L'Imperatore delle Miriadi di Manifestazioni strinse i pugni mentre mostrava un'espressione sinistra.


Dopo che scorse la donna con lo sguardo, l'Imperatore dei Draghi Chi sbuffò freddamente: "Così ha bruciato la sua forza vitale per farlo. Non c'è da meravigliarsi... Umpf!"


"Sta per esaurire tutta la sua energia vitale, così morirà presto. Non dovremo nemmeno alzare un dito." Disse l'Imperatore dei Draghi Hui. Disse con compassione: "La dea del Monarca del Brahma, la sola donna che poteva essere menzionata insieme alla Regina Drago... Tsk, davvero un peccato."


"Imperatrice Divina!!" Esclamarono i Re del Brahma all'improvviso, iniziando a precipitarsi disperatamente verso Qianye Ying'er, indipendentemente dalle loro circostanze.


"Andiamo!" I tre imperatori divini non volevano perdere tempo a lottare contro i Re del Brahma, così si precipitarono direttamente verso la sala reale del Mare Profondo. Prima ancora di arrivare, le loro aure iniziarono a mettere sotto pressione gli eserciti già in difficoltà della Diina Regione Settentrionale, un peso che li fece disperare ancora di più.


Anche se stava quasi per perdere i sensi, Qianye Ying'er poteva ancora percepire le aure dei sei Re del Brahma che si stavano avvicinando. Lottò per alzare la testa e disse con tono debole, ma severo: "Non... dovete venire qui! Difendete... la barriera!"


I Re del Brahma si fermarono all'istante e il terzo re del Brahma esclamò con tono tremante: "Ma Imperatrice Divina, lei..."


"Ucciderò... chiunque osi avvicinarsi!" Qianye Ying'er mostrò un'espressione piena di dolore, ma riuscì a ringhiare un ultimo ordine: "Sparite!"


Il terzo Re del Brahma strinse i denti, si girò e ruggì: "Ubbidiamo all'ordine dell'Imperatrice! Torniamo a difendere la barriera."


Senz'altra scelta, i sei Re del Brahma trascinarono i loro corpi malridotti nella terribile battaglia di fronte alla sala reale del Mare Profondo.


Dopo aver ruggito "sparite", la testa di Qianye Ying'er sprofondò a terra. Non era rimasto il minimo briciolo di forza nel suo corpo.


Mentre stava per svenire, sapeva che quando il suo mondo sarebbe diventato completamente bianco, sarebbe stato il momento in cui sarebbe morta.


Yun... Che...


L'unica cosa ancora chiara e distinta nel suo mondo sempre più sfocato era il suo nome.


All'inizio pensavo... che anche se fossi morta... l'avrei fatto almeno tra le tue braccia... al tuo fianco...


Anche se... fossi stato tu ad uccidermi...


Tuttavia...


Me lo merito... Una persona così sporca e colpevole come me... Come potrei meritare... una buona fine...


Come potrei meritare... di vedere i miei desideri esaudirsi...
                                


                                



