---
weight: 1846
title: Capitolo 1846 – Polvere Yama
pubDate: 2025-03-10T08:57:10.512Z
tags:
    - atg
---


Capitolo sponsorizzato, ringraziamo Federico!
6 capitoli in coda (Federico), 0/10
-Schadenfreude


In lontananza Qianye Wugu, che aveva percepito l'aura vitale di Qianye Ying'er indebolirsi e scomparire, si girò all'improvviso, la luce irradiata dal suo corpo si stava infiacchendo.


Come poteva Long Er perdersi un'occasione del genere? Il suo artiglio pallido che portava una forza di mille montagne impattò contro la luce del Brahma e sul corpo di Qianye Wugu.


<em>Rumble!</em>


Il potere di un drago avvizzito fu come l'esplosione di un milione di fulmini. Una nuvola di sangue sfuggì dalla bocca di Qianye Wugu mentre veniva scagliato a terra come un pezzo di legno marcio.


Proprio come aveva immaginato Qianye Wugu, il suo nemico non lo inseguì. Si limitò a guardarlo con freddezza e calma per poi precipitarsi verso la barriera che circondava la sala reale del Mare Profondo.


La terra esplodeva ovunque mentre Qianye Wugu si levò al cielo. Atterrò accanto a Qianye Ying'er e formò una densa luce dorata sopra il suo palmo macchiato di sangue per poi spingerla gentilmente nella sua schiena.


Qianye Ying'er fu trascinata fuori da quel mondo bianco mentre una robusta energia vitale si riversava in lei come una sorgente. I suoi cinque sensi si ravvivarono mentre l'energia scorreva in tutto il suo corpo.


Qianye Ying'er aprì lentamente gli occhi e si girò a guardare il vecchio accanto a lei.


Mentre le tornava la vista, vide che era Qianye Wugu. La maggior parte del suo abito grigio era macchiato di sangue e poteva sentire chiaramente... che l'energia vitale proveniva da lui.


Anche se Qianye Ying'er non possedeva più un'anima del Brahma, era comunque una diretta discendente di Qianye Wugu. Dato che condividevano lo stesso sangue e la stessa stirpe... poteva usare un po' degli anni che gli rimanevano per salvarle la vita


Anche se condividevano lo stesso sangue e la stessa stirpe, usare questo metodo di trasferimento era altamente inefficiente. Cento anni della sua vita avrebbero potuto concederle solo uno o un paio di anni.


"Cosa... cosa stai facendo... Fermo!"


Ormai era pienamente sveglia, ma era ancora incredibilmente debole. Qianye Ying'er poté solo gridare e cercare di spingerlo debolmente.


Qianye Wugu non disse nulla, si limitò a riversare la sua forza vitale in lei senza fermarsi.


"Usa il tuo potere per difendere la barriera! Non sprecarlo con me!" Qianye Ying'er cercò di lottare disperatamente. Il suo tono divenne incredibilmente duro e feroce: "Questo è un ordine... Stupido vecchio! Questo è un ordine!"


Lo sguardo di Qianye Wugu non cambiò mentre rispondeva con calma: "Sei l'Imperatrice Divina, naturalmente devo ubbidire ai suoi ordini."


"Tuttavia..." Disse con un lieve sorriso. "Sono anche il tuo bisnonno. Non c'è ragione al mondo che possa impedire ad un vecchio di salvare la sua discendente."


"Tu..." Qianye Ying'er strinse le dita formando un pugno. Il suo cuore e il suo spirito tremavano, ma non poté dire altro.


La situazione attorno alla barriera aveva iniziato a cambiare drasticamente.


L'intervento di Long Er aveva aumentato drasticamente la pressione sui tre antenati Yama.


Nel frattempo gli Imperatori dei Draghi Chi, Hui e delle Miriadi di Manifestazioni si erano uniti alla mischia, facendo crollare completamente la linea difensiva dell'esercito Yama e della Luna Ardente che era già fragile.


I Diavoli Yama, i Divoratori della Luna, i Fantasmi Yama e gli emissari della Luna Ardenti rimasti furono scaraventati a terra a causa dell'onda d'urto provocata dall'atterraggio dei tre imperatori divini. In un istante i tre erano atterrati di fronte alla barriera che stava collassando e il loro potere tuonò contro la barriera come dei fulmini celesti.


Nel frattempo il Dio Drago Bianco dell'Arcobaleno guidò la carica e un enorme gruppo di Sovrani dei Draghi, Draghi Chi, Hui e Qilin avanzò mentre cento raggi di energia si scontravano con la barriera.


BANG!!


La quinta protezione si infranse ed era stata quella che era rimasta in piedi per meno tempo.


Ognuna delle cinque protezioni si era frantumata più velocemente della precedente... Mentre le truppe dell'esercito del nord si rimpiccioliva, le ultime due barriere sarebbero state infrange ancora più rapidamente.


Yan Uno si girò e ruggì con tono infuriato: "Inutili mocciosi... Aaaaaaah!"


Sfortunatamente lui, Yan Due e Yan Tre al momento erano impegnati ad affrontare tre Venerabili Draghi Avvizziti e tre Dei Drago. La pressione che emanavano superava ogni loro immaginazione, così Yan Uno poté solo sfogare la rabbia imprecando.


Il braccio sinistro di Yan Wu si era già rotto e non le rimaneva nemmeno il trenta per cento della sua Energia Misteriosa. Tuttavia si rialzò a fatica e si lanciò da sola verso i tre imperatori divini. La lancia Yama nelle sue mani era macchiata del suo stesso sangue mentre attivava tutta la sua forza.


BOOOOM!


La sua figura apparì di fronte ai tre imperatori divini mentre la luce nera detonava, scaraventandoli indietro di decine di metri.


Quando il suo potere oscuro entrò in contatto con le ferite causate da Qianye Ying'er, causò loro un dolore incredibile. Tuttavia questa sofferenza destò anche la loro ira.


Gli attacchi eruttarono dalle sue mani, ma il loro obiettivo non era la barriera di fronte a loro, era Yan Wu.


Anche se Yan Wu era una Divine Master di decimo livello, non era ancora abbastanza potente da contendere con un imperatore divino, figuriamoci con un braccio rotto.


Bang!


La sua lancia Yama fu spazzata via dall'Imperatore del Drago Chi.


Boom!


La luce Yama irradiata dal suo corpo venne fatta a pezzi dal pugno dell'Imperatore dei Draghi Hui.


Pchhht!


Una luce sanguigna serpeggiò nell'aria mentre la spada dell'Imperatore delle Miriadi di Manifestazioni volava attraverso il suo petto, lasciando un buco sanguinoso.


Lo sguardo di Yan Wu divenne concentrato mentre la violenta luce nera eruttava e la lancia diabolica Yama tornò volando nella sua mano destra... Tuttavia, prima che potesse attaccare, una vasta energia draconica precipitò dall'alto, colpendole il petto.


Era stato il Dio Drago Bianco dell'Arcobaleno ad averla attaccata. Il petto di Yan Wu si incavò e sputò una nuvola di sangue mentre veniva scaraventata via.


"Wu!!" Yan Tianxiao si girò e ruggì con furia. Sbaragliò i Sovrani dei Draghi e i Draghi Chi, poi accelerò verso Yan Wu con tale velocità da lasciare immagini residue dietro di sé.


"Umpf, muori!" L'Imperatore dei Draghi Chi attaccò.


Boom!!


L'immagine del Drago Chi che aveva appena sparato non colpì Yan Wu, impattò violentemente contro Yan Tianxiao, che era apparso all'improvviso di fronte a lei.


Stese le braccia e ricevette il colpo senza spostarsi di un pollice. Una barriera invisibile si espanse dal suo corpo e bloccò tutta l'energia che avrebbe potuto ferire Yan Wu.


"eheh, vedo che stai ancora cercando di lottare. Quanto è misero." Disse ridacchiando il Dio Drago Bianco dell'Arcobaleno. Sporse un braccio verso Yan Tianxiao. Luce bianca coprì il suo artiglio, che usò per colpire il diavolo dritto al petto.


Yan Tianxiao aveva appena ricevuto l'attacco dell'Imperatore dei Draghi Chi, così la sua energia era finita nel caos. Inoltre il Dio Drago Bianco dell'Arcobaleno aveva mirato, intenzionalmente o meno, proprio nel punto dove lo aveva colpito Long Bai... La mano del Dio Drago Bianco dell'Arcobaleno spuntò dalla schiena di Yan Tianxiao, schizzando un'enorme quantità di sangue.


Anche l'Imperatore delle Miriadi di Manifestazioni e dei Draghi Hui scelsero questo momento per attaccare insieme. Una spada trapassò il suo stomaco mentre un colpo di palmo distrusse i suoi organi interni.


"..." Il sangue schizzò da ogni orifizio del volto di Yan Tianxiao, ma la sua espressione rimase impassibile.


Fen Daoqi, che era bloccato a sua volta in uno scontro disperato, esclamò scioccato: "Imperatore Yama!"


"Mio... signore!" Ululò addolorato un diavolo Yama che era caduto a terra.


Yan Wu cadde in ginocchio e vomitò un po' di boccate di sangue prima di potersi rialzare. Solo allora si rese conto in che condizioni miserabili fosse Yan Tianxiao.


"Onorabile padre!" Strillò mentre barcollava verso di lui. Riprese l'equilibrio e scattò in avanti più velocemente che poteva.


Tuttavia una grossa mano le lanciò contro un'ondata di energia oscura per bloccarla.


Yan Wu fissò il braccio di suo padre con sguardo perplesso... poi incontrò uno sguardo caloroso, ma stanco.


Yan Tianxiao guardò per l'ultima volta sua figlia, per poi... girarsi verso i nemici di fronte a lui.


Le sue iridi erano svanite, trasformando i suoi occhi in abissi sconfinati.


Il suo cuore iniziò a martellarle nel petto mentre Yan Wu si rendeva conto delle sue intenzioni. Sporse una mano, le sue dita tremanti cercavano disperatamente di raggiungere suo padre e le sfuggì un singhiozzo addolorato: "Onorabile padre... no... no... no... Non..."


"NO!!!!"


"AAAAAAAAAAH!!!"


Yan Tianxiao emise un urlo così acuto che gli squarciò la gola mentre un'ombra fuoriusciva lentamente dalla sua schiena.


L'ombra diabolica era alta circa tre metri e aveva un'aura sbalorditiva. Sfortunatamente non era comunque una mossa che poteva minacciare un Dio Drago o un imperatore divino.


"Vedo che non ti arrendi nemmeno quando sai di aver perso." Disse il Dio Drago Bianco dell'Arcobaleno con un sogghigno. La mano con cui aveva trapassato il corpo del nemico si riempì di potere mentre ringhiava: "Muori..."


Tuttavia la sua espressione cambiò drasticamente prima ancora che finisse di parlare.


Quando si piegò a guardare il suo braccio, si rese conto che una strana luce nera stava cercando di intrappolarlo... Il potere eruttò dal suo braccio, ma non riuscì a ritrarlo.


Lo stesso bagliore nero si era avvolto furtivamente attorno all'Imperatore delle Miriadi di Manifestazioni, a quello dei Draghi Chi ed Hui.


Era il vincolo più forte che Yan Tianxiao poteva creare, ma non sarebbe durato per molto tempo.


"Uurgh... Aaaaah... AAAAAAAHHHHHH!!"


L'urlo di Yan Tianxiao continuò e l'ombra dei diavoli Yama dietro di lui iniziò ad espandersi. In un batter d'occhio arrivò a decine... centinaia... migliaia... di chilometri!


L'aura Yama che stava irradiando raggiunse un livello scioccante. Dopodiché si fuse con il vincolo che Yan Tianxiao aveva usato e premette come una montagna nera su ogni creatura vivente avvolta dall'ombra.


Ogni combattente volse lo sguardo verso di lui con shock. Perfino i tre antenati Yama rimasero ammutoliti per un istante.


"Questo moccioso..." Mormorò senza fiato Yan Uno.


"AAAAAAAAAAAHHHHHH!!!"


Yan Tianxiao era stato inghiottito dall'ombra Yama gigantesca e non era chiaro se il ruggito provenisse da lui o dal diavolo Yama che sembrava essere uscito da un abisso.


Quando ruggì, l'ombra iniziò a muoversi. L'enorme figura oscura cominciò a precipitarsi in avanti... e trascinò il Dio Drago Bianco dell'Arcobaleno e i tre imperatori divini con sé, inghiottendo un Sovrano dei Draghi, un Divine Master dell'ovest dopo l'altro durante la sua carica.


RUUUUUMBLE!!


La terra ondeggiò come il mare mentre le espressioni del Dio Drago Bianco Immacolato e dei tre imperatori divini cambiarono drasticamente. Fecero del loro meglio per liberarsi dalla prigione oscura mentre facevano esplodere il loro potere contro Yan Tianxiao... Tuttavia l'enorme ombra stava crescendo sempre di più e stava trascinando con sé undici Sovrani dei Draghi e più del novanta per cento dei Divine Master dell'ovest verso ovest.


L'enorme potere dal quale non potevano liberarsi dava loro la sensazione di essere appiccicati all'ombra del diavolo Yama. Questo insieme alle urla disperate che emetteva avrebbe segnato per sempre i loro animi.


Cinque... Dieci... Quindici... Venticinque... trentacinque chilometri...


Risuonarono urla scioccate e allarmate mentre un'enorme parte degli eserciti della Divina Regione Occidentale fu trascinata sempre più lontano dal campo di battaglia. La pressione sui coltivatori del nord diminuì drasticamente mentre i Diavoli e i Fantasmi Yama stavano riformando velocemente la linea difensiva... Tuttavia stavano tutti piangendo lacrime di sangue mentre guardavano la schiena dell'enorme ombra Yama.


Yan Wu lottò per rialzarsi e gettò un ultimo lungo sguardo verso la schiena distante di suo padre... Le lacrime annebbiarono il suo sguardo mentre rimaneva in silenzio sul posto. Tuttavia non era disposta a distogliere gli occhi da lui nemmeno per un secondo.


"Carica... Carica!!"


I diavoli e i fantasmi Yama ruggirono mentre si gettavano di nuovo nella mischia. I loro corpi erano pieni di un potere incredibilmente sinistro e di intento omicida mentre usavano l'ultima goccia del loro potere Yama. Odio sconfinato riempiva i loro sguardi mentre strisciavano verso il Divine Master nemico più vicino.


Lo scontro già sanguinoso diventò ancora più violento e spietato.


RUMMMMMMBLE!


L'ombra Yama continuò ad avanzare come un'onda anomala inesorabile, una montagna traballante, mentre trascinava con sé i coltivatori dell'ovest.


Cinquanta... settantacinque... cento chilometri...


RUUUUMBLE...


Dopodiché l'ombra del Diavolo Yama divenne sfocata e trasparente, stava iniziando a rallentare.


Smise di vacillare... i suoi passi rallentarono... e cominciò a barcollare in avanti.


Bang!


Bang!


Bang!


Un passo... due passi... tre passi...


Stava rallentando sempre di più il passo, ma continuava ad avanzare con incredibile determinazione... finché le sue gambe si rifiutarono di alzarsi.


L'ombra torreggiante del Diavolo Yama alla fine scomparve.


E rimase solo il corpo ferito di Yan Tianxiao.


Rimase silenziosamente sul posto, le sue braccia congelate sporte in avanti. Non mosse nemmeno un muscolo e la sua espressione non mostrava odio, solo determinazione.


In quegli occhi non brillava nemmeno un puntino luminoso, né il suo corpo irradiava energia.


In effetti non scorreva nemmeno una goccia di sangue dalla sua ferita.


Rimase lì in silenzio, guardando il mondo come una statua segnata dalle intemperie.


Bang!!


Risuonò una detonazione soffocata nell'aria mentre il Dio Drago Bianco dell'Arcobaleno si districava violentemente dalle sue catene oscure. Stese una mano, ma prima che potesse rilasciare la sua forza draconica... una raffica di vento soffiò verso il silenzioso Yan Tianxiao.


La "statua" iniziò a crepitare mentre la polvere grigia danzava nell'aria. Era così che l'Imperatore Yama di questa generazione accoglieva la morte. Il suo corpo si sgretolò nel vento e non lasciò nemmeno una traccia di sé.
                                


                                



