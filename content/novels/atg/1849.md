---
weight: 18490
title: Capitolo 1849 – Giusto
pubDate: 2025-03-10T08:57:10.512Z
tags:
    - atg
---


Capitolo sponsorizzato, ringraziamo Federico!
4 capitoli in coda (Federico), 0/10
-Schadenfreude


"Eheheheh." Long Bai si limitò a ridacchiare sentendo le minacce di Yun Che. "Ho sentito che eri al picco del Divine Sovereign un po' di mesi fa quando avete invaso la Divina Regione Orientale. Hai ferito gravemente l'onorabile Tai Yu da solo e hai sconfitto l'Imperatrice degli Dei Lunari insieme alla tua donna Qianye."


"Questo mi ha fatto pensare che la tua coltivazione sarebbe migliorata una volta che fossi uscito dalla Perla dell'Eternità, ma..." Long Bai lo guardò dall'alto in basso con un'espressione un po' delusa: "Sembra che tu sia rimasto allo stesso livello nonostante tu abbia il potere del Dio Malvagio e dell'Imperatrice Diabolica Colpo Celeste Nemesi dei Diavoli. Quanto è prevedibile, ma deludente."


"Perfino i miei artigli provano sdegno all'idea di affrontare un Divine Sovereign."


Yun Che rispose con la stessa espressione di prima: "Vuoi affrontarmi da solo?"


"Sarà uno scontro noioso e ridicolo, ma..." Long Bai alzò un braccio e una pressione sbalorditiva calò dall'alto anche se non aveva attivato affatto la sua aura draconica: "Devi morire per mano mia!"


"Ptuu!" Yan Tre sputò del sangue per poi avanzare con rabbia: "Dovrai passare sul mio cadavere prima..."


"Sparisci." Disse con indifferenza Yun Che.


Yan Tre ritrasse immediatamente il collo e indietreggiò.


"Molto bene." Yun Che strinse lentamente i pugni. La sua espressione era ancora calma e composta, ma solo lui sapeva quanto la rabbia scaldasse il suo cuore e come la sua anima era infestata da milioni di diavoli urlanti, come avrebbe potuto perdere il controllo da un momento all'altro.


"È vero. Ci sono alcune questioni molto noiose e ridicole in questo mondo che devono essere fatte indipendentemente dalle emozioni personali."


Yun Che avanzò lentamente verso Long Bai nonostante le espressioni spaventate e preoccupate dei coltivatori del nord: "Se desideri combattere da solo contro di me così tanto, allora io, il Sovrano dei Diavoli della regione settentrionale Yun Che, ti farò questo favore!"


"Ti farà questo favore...? Ahahahahah..." Gli Dei Drago, i Sovrani dei Draghi e gli Imperatori Divini dell'ovest risero come pazzi.


Poteva essere il sovrano del nord per cui i diavoli avevano protetto fino alla morte, ma questo non aveva cambiato il fatto che fosse solo un Divine Sovereign di decimo livello. Come potevano non ridere di questa dichiarazione assurda?


In effetti stavano iniziando a chiedersi se Yun Che avesse perso la testa a causa della disperazione e della pressione che stava affrontando.


"Umpf." Long Bai sospirò lentamente. "Immagino che ti meriti un favore per ciò che hai fatto per il Caos Primordiale in passato. Goditelo finché dura. I tuoi animaletti potranno respirare finché potrai resistere."


Fece un passo avanti e scatenò tutta la sua potenza draconica, facendo tremare violentemente tutti i coltivatori di entrambe le parti. I più deboli dovettero fare un passo indietro e quelli feriti gravemente caddero a terra sanguinando internamente.


Long Bai disse lentamente: "Questo è il mio scontro con Yun Che. Nessuno dovrà interferire, qualunque cosa accada."


I praticanti del mistero del nord e dell'ovest rimasero sbalorditi. Il Dio Drago Azzurro del Cielo esclamò: "Ma, mio signore, un cane sconfitto come lui non merita..."


Il Dio Drago Verde Giada lo afferrò per il braccio prima che potesse concludere la frase e disse: "Silenzio."


"Chiunque osi ignorare il mio ordine... la... pagherà!"


L'avvertimento di Long Bai era allarmante e intimidatorio. Le sue parole sembravano ridicole, ma il suo tono non sembrava affatto scherzoso!


Il Dio Drago Azzurro del Cielo chiuse la bocca e iniziò a sudare freddo.


A questo punto, anche la persona più stupida si era resa conto che Long Bai non stava attaccando Yun Che solo perché era il Sovrano dei Diavoli. Ovviamente c'era una profonda ostilità tra i due.


Quando ripensarono alle provocazioni della Regina Diabolica...


Pensarono ad una possibilità, ma repressero questa idea subito.. Non osarono nemmeno fare trapelare anche solo una traccia di un'idea del genere...


I pochi che sapevano la verità come Chi Wuyao, Qianye Ying'er e Yun Che stesso non erano sorpresi che Long Bai volesse duellare con lui.


Dopotutto era il solo modo in cui questo drago impazzito di gelosia potesse sfogare l'odio che aveva accumulato negli ultimi due anni. Solo distruggendo Yun Che in ogni modo possibile avrebbe potuto riconquistare un briciolo del suo patetico orgoglio.


Bastava pensare a com'era rimasto impassibile quando la Divina Regione Occidentale aveva massacrato quella Settentrionale un momento fa per capire che era vero. Tutto ciò che aveva provato durante il conflitto era impazienza e irritazione.


Finalmente... finalmente... FINALMENTE....


La sua espressione era calma e la sua aura draconica era silenziosa. Tuttavia le sue dita all'apparenza rilassate erano così tese da rischiare di rompersi.


"Tutti voi, spostatevi dietro." Allo stesso tempo, Yun Che diede un ordine simile. "Chiunque interferirà con la mia battaglia contro Long Bai sarà punito gravemente!"


Questa dichiarazione sbalordì ogni praticante del mistero del nord a parte i tre Antenati Yama che non questionavano mai i suoi ordini. Sembravano tutti esitanti perché il loro più grande desiderio e il motivo per cui avevano combattuto fino a questo punto era per portarlo via da qui sano e salvo, ad ogni costo.


Così come potevano lasciare che affrontasse il terribile Long Bai da solo?


Chi Wuyao scoccò una lunga occhiata verso Yun Che, ma non cercò di persuaderlo, né di confermare le sue intenzioni. Alzò un braccio ed evocò una brezza di energia oscura dicendo: "Fate come ha detto il Sovrano dei Diavoli. Non possiamo opporci agli ordini di sua magnificenza e questo è il suo campo di battaglia. Non abbiamo il diritto di interferire."


Qianye Ying'er barcollò verso Chi Wuyao per poi cadere sopra di lei. In qualche modo, aveva trovato la forza per afferrare il suo braccio con forza e disse: "Cosa... stai facendo..."


"Credi in lui." Disse Chi Wuyao.


"Non importa se credi in lui o no..." Qianye Ying'er mostrò amarezza e strinse così tanto i denti da rischiare di romperseli: "Tu e Mu Xuanyin... avete assolutamente la forza... per portarlo via da qui! Potete azzerare... ogni rischio!"


"Se non per lui, allora pensa a tutti coloro... che si sono sacrificati finora. Lascerai... che muoiano... per niente?!"


"..." Chi Wuyao aprì bocca. Non si era resa conto di aver stretto i pugni. Questa donna normalmente così decisa stava esitando.


Non aveva mai visto Yun Che così sicuro di sé in tutta la sua vita. Ma non sapeva se la sua sicurezza fosse guidata dalla razionalità o dalla più totale follia, né poteva ignorare il fatto che era rimasto al decimo livello del Divine Sovereign realm.


"Non lascerà..."


Una debole voce risuonò nelle sue orecchie. Era il mormorio di Shui Meiyin che copriva sua sorella con la sua aura: "Il fratellone Yun Che... non lascerà che i loro sacrifici diventino inutili... non lo farà mai..."


Portò Shui Yingyue e volò via.


La sua risposta rinsaldò la determinazione di Chi Wuyao, che disse sollevando i coltivatori gravemente feriti con la sua aura: "Muoviamoci! Ubbidiamo all'ordine del Sovrano dei Diavoli!"


Entrambe le parti si ritirarono dal centro del regno del Mare Profondo. Presto rimasero solo Yun Che e Long Bai.


"Avanti." Disse Long Bai mettendosi le braccia dietro la schiena.


Non vedeva l'ora di fare a pezzi Yun Che sul posto, ma ora il suo orgoglio, la sua arroganza, la sua virilità, la sua posizione e la sua reputazione gli impedivano di fare la prima mossa.


La spada Colpo Celeste Nemesi dei Diavoli apparì con un bagliore nero. Yun Che la strinse e disse: "Tira fuori la tua arma."


"Non ho bisogno di misere armi." Disse con indifferenza Long Bai.


"Davvero?" Yun Che mise da parte la sua arma, poi spostò lo sguardo sul plesso solare di Long Bai e disse: "Oh? Sei rimasto ferito?"


Lo sguardo di Yun Che si rabbuiò e alzò il braccio destro emanando un'ondata di Energia Misteriosa. Una luce infuocata sbalorditiva apparì attorno al suo pugno destro e si diede un colpo al petto di fronte a tutti.


PCKBOOM!!!


Il colpo fu così devastante che penetrò attraverso i suoi organi interni. Grandi quantità di sangue iniziarono a scorrere dal suo plesso solare, dalla sua schiena e dalla sua bocca.


"Sua... sua magnificenza?!"


"Yun Che!!"


Risuonarono grida confuse da dietro di lui. Figuriamoci i coltivatori del nord, perfino quelli della regione occidentale non potevano capire che diavolo stesse facendo. Non si sarebbero mai immaginati che si sarebbe mutilato invece di attaccare l'avversario.


Non era nemmeno un danno superficiale, era un colpo che aveva attraversato il plesso solare!


La ferita sconvolgente ricevuta da Bai ricopriva un'area minore ed era passato abbastanza tempo da permettergli di guarirla per metà.


Invece la lesione che si era inflitto Yun Che era ovviamente più grave. Anche se non lo fosse stata comunque, era molto più recente. Sicuramente avrebbe influenzato la sua vitalità e la sua Energia Misteriosa.


"È... è impazzito?" Chiese l'Imperatore Divino delle Miriadi di Manifestazioni.


"Ahah, di sicuro." L'Imperatore dei Draghi Hui sbuffò con sdegno. "O forse è il suo modo per riottenere un po' di orgoglio dato che sa che sta per perdere in modo orribile? Eheh. Sembra che il cosiddetto Sovrano dei Diavoli sia solo un moccioso di trent'anni. Quanto può essere immaturo e miserabile?"


I cinque Venerabili Draghi Avvizziti però erano accigliati.


Questo perché l'Energia Misteriosa di Yun Che era forte quanto quella di un Divine Master di decimo livello!


Anche se ne avevano sentito parlare da Long Bai e dagli Dei Drago, dovevano vederlo personalmente per crederci. Così erano rimasti scioccati dallo spettacolo a cui avevano appena assistito.


"..." Long Bai non disse nulla. La sua sola reazione fu arricciare le labbra e sogghignare.


Non ci voleva molta immaginazione per sapere quanto fosse doloroso ricevere un attacco al cuore. Tuttavia l'espressione di Yun Che rimase perfettamente neutrale, come se non sentisse nulla. Gonfiò il petto macchiato di sangue e fissò l'avversario: "Ora è quasi alla pari... iniziamo."


<em>Boom!</em>


Così Yun Che radunò tutta la sua Energia Misteriosa nel suo pugno destro e si precipitò verso Long Bai come un tornado.


Il Dio Drago non usò un'arma perché il suo fisico e la sua forza erano superiore quasi ad ogni altra forma di vita nel Caos Primordiale. Ad essere più precisi, i suoi artigli erano già le armi più efficaci che poteva utilizzare, uno strumento gli sarebbe stato solo d'intralcio.


Yun Che invece si era ferito gravemente e aveva rinunciato alla sua arma.


Inoltre aveva deciso di dare un pugno a Long Bai direttamente invece di usare i suoi poteri più grandi, l'oscurità e il fuoco.


Si stava proprio scavando la fossa da solo.


Tutti e sette gli Dei Drago guardarono con disprezzo il Sovrano dei Diavoli.


Mentre l'Energia Misteriosa di Yun Che era anormale come affermavano le dicerie, l'idea di colpire l'Imperatore del Drago usando la forza bruta era... potevano già immaginarsi cosa stava per accadere.


Long Bai non reagì ancora all'attacco. Non aveva nemmeno spostato le mani da dietro la schiena.


Lasciò che il pugno di Yun Che atterrasse sul suo viso.


BOOM!


Il colpo di Yun Che frantumò lo spazio sopra la fronte di Long Bai.


Non aveva emanato energia dell'oscurità, né del fuoco, ma era comunque il potere di un Divine Master al picco del suo livello. Il mondo intero tremò per l'esplosione.


Lo spazio si frantumò e la polvere volò ovunque. Tuttavia non solo Long Bai non si mosse dal suo posto, aveva solo inclinato la testa di tre pollici indietro.


Questo perché un sottile strato di luce bianca stava impedendo al pugno di raggiungerlo.


I coltivatori della regione occidentale lo osservarono con disprezzo e compassione. Ai praticanti del mistero del nord si mozzò il fiato, per loro ovviamente era fonte di disperazione.


"È di nuovo quella luce bianca innaturale!" Mormorò tra sé e sé Chi Wuyao.


L'espressione di Long Bai rimase impassibile. Sembrava che fosse stato colpito da un bambino impotente, non dal Sovrano dei Diavoli.


Fissò Yun Che come se stesse osservando una larva morente: "Ti sei reso conto di quanto sei ridicolo?"


L'espressione di Yun Che non si riempì di stupore, né di panico come si aspettava Long Bai. Invece sogghignò con fare inquietante.


"Bella domanda."


BOOM!!!!


All'improvviso l'energia di Yun Che aumentò sia in quantità che in qualità. Allo stesso tempo una Energia Misteriosa pallida esplose sulla fronte di Long Bai!


Lo strato di luce bianca attorno all'Imperatore del Drago scomparì e anche la sua energia protettiva si ritrasse.


Rumble!


Ci fu un tuono e la fronte di Long Bai si incavò come un pallone sgonfio. Non solo, l'energia terrificante lo scaraventò via facendolo cadere pesantemente a terra!


Rumble rumble rumble...


La terra si divise e si sollevò del polverone. Long Bai arò il terreno per almeno quindici chilometri prima di fermarsi.
                                


                                



