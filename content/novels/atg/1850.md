---
weight: 18500
title: Capitolo 1850 – Devastante
pubDate: 2025-03-10T08:57:10.512Z
tags:
    - atg
---


Capitolo regolare,
4 capitoli in coda (Federico), 0/10
-Schadenfreude


Si sollevarono nuvole di polvere mentre gli spettatori strabuzzavano gli occhi. I coltivatori del nord e dell'ovest non osarono credere a ciò che stava accadendo.


<em>Bang!</em>


La terra si divise a metà mentre Long Bai sfrecciava verso l'alto e tornava lentamente in superficie. Era impassibile, il suo abito era perfettamente pulito e il suo aspetto era magnifico come sempre. L'umiliazione di prima non sembrava nemmeno essere avvenuta.


Sembrava quasi che non fosse stato colpito così duramente da essere stato scaraventato nel terreno per quindici chilometri di distanza.


"Cosa... cosa..." I Divine Master strabuzzavano ancora gli occhi.


Gli Dei Drago e i Sovrani del Drago sembravano sul punto di fare commenti, ma non osarono.


Anche se Long Bai sembrava perfettamente illeso, perfino intoccato dalla polvere sul campo di battaglia, tutti videro che la sua fronte era incavata a causa del pugno.


Non c'era niente di più duro nell'universo delle ossa di un drago e la più robusta era senz'altro quella del cranio.


Così come aveva fatto un mero umano a farlo incavare? E si trattava del teschio dell'Imperatore del Drago!


Alla fine cercarono di convincersi di aver visto solo un'illusione causata dalla distorsione spaziale... poteva essere solo così!


Nel frattempo tutti i praticanti del mistero del nord stavano fissando la scena a bocca aperta.


I loro combattenti più potenti avevano lottato contro Long Bai solo un momento fa e avevano visto quanto era anormale. Per questo avevano ancora più difficoltà a credere che il loro sovrano lo avesse scaraventato via con un solo pugno.


Il loro shock era così intenso che si dimenticarono di acclamare il loro monarca.


"Com'è... possibile?" Mormorò Long Wu con ovvia incredulità mentre fissava Yun Che.


Tutti e cinque i Venerabili Draghi Avvizziti rimasero sbalorditi dalla scena. Non si ripresero nemmeno dopo molto tempo.


"La sua energia draconica è crollata improvviso prima. L'ha fatto apposta?" Chiese piano Long Yi.


I Venerabili Draghi Avvizziti erano abbastanza potenti da aver percepito che almeno il trenta per cento dell'energia draconica di Long Bai si era dissipata all'improvviso di fronte all'eruzione di potere di Yun Che.


"...dev'essere così. Ma non so perché." Rispose Long Er.


"Umpf!"


Long Bai, impassibile, sbuffò mentre fissava l'avversario. Disse con tono freddo e intimidatorio: "Sembra che dopotutto tu sia cresciuto un po' nel Regno Divino dell'Eternità. Non male."


Long Bai mantenne la sua facciata altera nonostante fosse stato scagliato via durante il loro primo scambio. Sembrava che stesse elogiando un membro della giovane generazione, come se avesse mostrato debolezza per valutare la forza di Yun Che.


Proprio mentre finiva di parlare però, sentì una sensazione calda inondargli il naso.


Il sangue schizzò dalle sue narici nonostante i suoi sforzi per trattenerlo. In effetti la sua interferenza aggravò il sanguinamento e tinse di rosso il suo abito bianco.


Questo distrusse all'istante l'immagine tranquilla che stava cercando di presentare.


"Continua pure a recitare!" Disse con un sogghigno Yun Che. "È molto meglio di quando ti sei inginocchiato di fronte all'Imperatrice Diabolica Colpo Celeste Nemesi dei Diavoli come un animaletto ubbidiente! Non posso trattenermi dal provare disgusto!"


"Ahah... ahah... AHAHAHAHAHAH!" Cang Shitian scoppiò a ridere come un pazzo tenendosi il petto. Ogni spasmo aggravava le sue ferite e gli faceva digrignare i denti per il dolore, ma rise comunque così tanto da dondolare avanti e indietro.


Gli Dei Drago lo guardarono con rabbia omicida, ma non solo non si trattenne, rise ancora più forte e continuò al punto che gli mancò il fiato.


Non aveva mai visto Long Bai in queste condizioni. Era una scena così bizzarra da essere indescrivibile per lui.


La risata di Cang Shitian destò i coltivatori della regione settentrionale dal loro shock e spinse alcuni a sghignazzare. Da uno a due, da due a quattro, presto l'intero regno degli dei scoppiò a ridere sguaiatamente.


Le espressioni dei praticanti del mistero dell'ovest, specialmente gli Dei Drago, divennero scontente.


Avrebbero già attaccato se non fosse stato per l'ordine dell'Imperatore del Drago.


Long Bai rimase impassibile nonostante le risate. Dopo essersi asciugato il sangue con la mano, si precipitò verso Yun Che.


<em>Buzz!</em>


L'espressione di Bai era ancora priva di emozione, ma tutti potevano percepire la rabbia dietro il suo attacco. Quando scagliò il suo pugno come aveva fatto il Sovrano dei Diavoli, lo spazio stesso venne stretto da una morsa e il mondo tremò di fronte alla sua aura.


Era il potere più grande nell'universo dopotutto; l'energia draconica che sottometteva ogni forma di vita e controllava il Caos Primordiale.


La risata dei coltivatori del nord cessò di colpo e un senso di soffocamento mai percepito prima li assalì. Immediatamente iniziarono ad impaurirsi e a preoccuparsi.


L'abito e i capelli di Yun Che svolazzarono nella tempesta diretta verso di lui, ma invece di schivare, affrontò l'attacco di Long Bai con un pugno. Inoltre non stava usando l'Energia Misteriosa dell'oscurità.


"Folle!" Dissero allo stesso tempo tutti e sette gli Dei Drago.


Il potere di un Dio Drago era così potente da poter distruggere ogni ostacolo. Al suo picco, perfino le arte misteriosa erano solo catene che ne limitavano la forza.


Nessuno al mondo avrebbe osato sfidare la razza dei draghi in una competizione di forza bruta... figuriamoci l'Imperatore del Drago in persona!


I poteri di un umano e di un drago si scontrarono violentemente di fronte ad innumerevoli spettatori.


Tutto lo spazio nel raggio di cinquanta chilometri si deformò, si distorse e alla fine fu ridotto in innumerevoli frammenti, lasciando cicatrici nere tremanti.


Yun Che e Long Bai erano fermi al centro della distorsione. Sembravano alla pari, nessuno dei due era indietreggiato.


"Co... cosa?!" Esclamarono scioccati tutti i coltivatori dell'ovest.


"Cosa... cosa diavolo sta succedendo?" Ringhiò il Dio Drago Verde Giada: "È impossibile! È assolutamente impossibile!"


Yun Che era resistito alla forza di Long Bai usando solo pura Energia Misteriosa?!


Non solo, la foschia di sangue attorno al suo petto e alla sua schiena... ricordava a tutti che ci era riuscito dopo essersi ferito!


Le palpebre di Long Bai stavano fremendo lievemente. A questo punto nemmeno lui poteva mantenere una facciata altera e indifferente.


<em>Rumble!</em>


I due si separarono solo quando discese una tempesta spaziale e l'energia in conflitto esplosero. Allo stesso tempo risuonò un ruggito sconvolgente.


La spessa immagine bianca degli artigli di un drago apparì dietro il braccio di Long Bai, che diede un'artigliata verso al plesso solare dell'avversario.


L'immagine pallida mostrava che Long Bai si stava davvero impegnando stavolta.


L'espressione di Yun Che si incupì e strinse più forte il pugno. L'energia inondò il suo braccio destra mentre attaccava una seconda volta.


<em>BOOMCRACK!</em>


Sembrava il crepitio di un milione di fulmini. A centinaia di chilometri di distanza, metà dei Divine Master che stavano guardando l'incontro persero il controllo e caddero a terra. Il mondo tremò visibilmente a causa dell'impatto.


Anche così, Yun Che e Long Bai erano ancora fermi in mezzo alla gigantesca tempesta spaziale.


Gli Dei Drago e i Sovrani dei Draghi erano scioccati.


Yun Che... non aveva ancora fatto un passo indietro dopo aver ricevuto l'attacco a piena potenza di Long Bai!


"Eheheh..." Yun Che alla fine sorrise con fare gelido e malvagio: "Non può essere tutto il tuo pieno potere, vero?"


"..." Per la prima volta, Long Bai fece una smorfia sentendo la provocazione.


"Pensavo che la razza degli dei drago fosse impareggiabile in quanto a forza." Yun Che continuò a deriderlo: "Sei un drago di trecentomila anni e non puoi nemmeno battere un umano sui trent'anni nella tua specialità? E osi definirti l'Imperatore del Drago? Perfino io sono imbarazzato per te!"


<em>BANG!!</em>


Uno scoppio improvviso separò i due, Yun Che riuscì a riprendersi dopo una capriola all'indietro, ma Long Bai scivolò per almeno diversi chilometri prima di riuscire a fermarsi.


<em>ROAR!!!!</em>


Stavolta non ci fu una pausa tra i loro scambi. Prima che gli spettatori potessero ricomporsi, un ruggito ancora più forte scosse il mondo e l'immagine di un drago pallido apparì dietro Long Bai. La pressione che emanava prima sorprendente, adesso era proprio soffocante.


Anche gli artigli traslucidi che coprivano le sue mani divennero più solidi.


L'intero regno degli dei fu travolto dall'aura dell'Imperatore del Drago. Quando Long Bai si lanciò di nuovo verso Yun Che, sembrava che il mondo stesso stesse cadendo su di lui.


"Il nostro signore... è davvero arrabbiato adesso." Disse il Dio Drago Immacolato.


"Cos'è quell'energia che ha Yun Che?" Il Dio Drago Bianco dell'Arcobaleno sembrava ancora sconvolto.


Yun Che guardò Long Bai negli occhi. Anche se l'Imperatore del Drago aveva scatenato tutto il suo potere, il Sovrano dei Diavoli non usò altro a parte pura Energia Misteriosa e forza bruta.


<em>BANG!


BANG!!


BOOM!!!!</em>


Le due energie si scontrarono. Apparirono dei buchi nel cielo e il terreno cedette. I due, usando solo pura Energia Misteriosa e forza, stavano facendo a pezzi il regno del Mare Profondo già in rovina. Anche la più piccola brezza della tempesta di energia poteva strappare il terreno come se fosse carta. Era davvero terrificante.


Uno... due... dieci... cento...


Cento raggi di Energia Misteriosa squarciarono il cielo. Centinaia di esplosioni fecero tremare il regno stellare e assordarono gli spettatori. Entrambi i combattenti però continuarono a duellare.


L'Imperatore del Drago non era riuscito a battere il Sovrano dei Diavoli nonostante stesse usando tutte le sue forze!


"Ritiriamoci... dobbiamo ritirarci un po' di più!"


C'erano troppi coltivatori della Divina Regione Settentrionale gravemente feriti. Erano già molto lontani dalla battaglia, ma le onde d'urto erano ancora troppo pericolose.


Chi Wuyao estese la sua aura e consigliò a tutti di indietreggiare per altri centocinquanta chilometri, ma non distolse lo sguardo dai due combattenti nemmeno per un secondo. Fu in quel momento che Qianye Ying'er mormorò: "La sua coltivazione ovviamente non ha fatto molti progressi, ma... perché è molto più forte rispetto a prima?"


Era una delle persone più informate riguardo ai limiti della coltivazione e della forza di Yun Che.


Tuttavia non poteva spiegare come fosse cambiato così tanto nonostante avesse trascorso meno di tre anni nel Regno Divino dell'Eternità e non fosse diventato un Divine Master.


Shui Meiyin sussurrò: "Il fratellone Yun Che è riuscito a raggiungere il picco assoluto del Divine Sovereign Realm in un solo anno dopo che è entrato nel Regno Divino. Tuttavia non è riuscito a fare molti progressi dopo. Mi ha detto che il Dio Malvagio deve aver creato qualche sorta di sigillo dentro le sue Vene Misteriose perché avanzare al Divine Master Realm supererebbe le capacità di sopportazione di questo mondo."


"In altre parole, il fratellone Yun Che al decimo livello del Divine Sovereign Realm è già al picco assoluto del Caos Primordiale. Non c'è nessuno al mondo che può superarlo."


Shui Meiyin continuò con un sorriso: "Dato che non poteva fare ulteriori progressi nella coltivazione, ha studiato due tipi, in realtà sono gli stessi, di potere durante gli ultimi due anni nel Regno Divino. È riuscito a padroneggiarli completamente."


"La sua completa padronanza di questo potere ha permesso alla sua forza misteriosa, alla sua forza fisica e spirituale di raggiungere un nuovo livello. Sopratutto quando affronta un membro della razza dei draghi. Per metterla in termini semplici, il suo potere contro qualunque drago è assolutamente... devastante."


L'ultima parola di Shui Meiyin lasciò scosse Qianye Ying'er, Mu Xuanyin e Chi Wuyao.


L'imperatore del Drago poteva spazzare via la potenza combinata degli Antenati Yama solo con la sua forza fisica.


Tuttavia Yun Che era capace di scambiare colpi con lui anche se la pressione della sua Energia Misteriosa, impressionante com'era, fosse ovviamente inferiore a quella di Long Bai.


Ora finalmente avevano capito perché.


<em>BOOM!!</em>


Il pugno di Yun Che impattò contro gli artigli di Long Bai tra il cielo sul punto di collassare.


A questo punto l'Imperatore del Drago aveva perso la calma. La sua espressione era sfigurata dalla furia di un vulcano in eruzione e il suo sguardo aveva perso la tranquillità di prima.


Nel frattempo Yun Che stava mostrando lo stesso sogghigno di prima.


"Immagino che questo sia davvero il tuo limite." Il suo tono era deluso. "Pensavo che avresti mostrato qualcosa di più quando avevi messo le mani dietro la schiena, gonfiato il petto come un gallo e ti atteggiavi come il dio supremo del Caos Primordiale. Ma no, sei solo un pagliaccio."


<em>BANG!</em>


Una grande energia eruttò dal braccio di Long Bai, ma Yun Che la affrontò senza indietreggiare nemmeno di un pollice.


Yun Che strinse gli occhi mentre fissava la misteriosa luce bianca che lo avvolgeva: "Imperatore del Drago, il Dio Drago più potente nella storia! Era un titolo così brillante, non è vero? In tal caso, ricordi chi ti ha permesso di ottenerlo? Chi ha prolungato la tua misera vita di trecentomila anni?"


"..." Le parole di Yun Che infierirono proprio nel punto più debole del cuore di Long Bai. le sue pupille si rimpicciolirono come se fossero state infilzate da un ago.


"Anche questa luce speciale che ti protegge è un suo dono, non un prodotto dei tuoi sforzi." Lo sguardo di Yun Che divenne ancora più freddo. "Per trecentomila anni, ti ha benedetto con i suoi poteri, ha temprato il tuo fisico con la Divina Acqua della Vita e ti ha reso molto più forte dei tuoi coetanei. Non solo, il potere della Divina Acqua della Vita si è fuso con la tua energia draconica per formare questo scudo impenetrabile di potere divino, ciò che ha reso realtà la tua leggenda di invincibilità."


"Avresti potuto proteggerla per altre cento vite e non saresti riuscito a ripagare tutto ciò che ha fatto per te!"


"Ma... tu..."


L'intento omicida che Yun Che aveva continuato a trattenere fino a questo punto trafisse le pupille di Long Bai e gli afferrò gli artigli: "Credi di meritare il potere della sua protezione?!"


Bang...


Dopo un suono quasi impercettibile, l'energia bianca attorno a Long Bai svanì all'improvviso... come quando era stato scaraventato via all'inizio.


Il motivo dietro la sua aura innaturale era il continuo uso della Divina Acqua della Vita, il cui potere si era accumulato nel suo corpo per trecentomila anni.


Per tutti gli altri, questa barriera era fonte di disperazione. Perfino coltivatori di massimo livello come Chi Wuyao avevano dovuto usare ogni trucco possibile prima di distruggerla e solo temporaneamente.


Per Yun Che, l'uomo che aveva padroneggiato completamente il Divino Miracolo della Vita... era qualcosa che poteva distruggere con un colpo di dito.


Uno strano bagliore scintillò nello sguardo di Yun Che dopo che la luce attorno a Long Bai si dissipò. Allo stesso tempo, l'aura draconica dell'Imperatore del Drago si ritirò come una marea.


CRACK!!


Le sue cinque dita e il suo polso si spezzarono. Il rumore delle ossa che si spezzavano era così crepitante da rischiare di assordare un paio di Divine Master.


Allo stesso tempo, cadde dal cielo e precipitò a terra come una meteora.


Yun Che svanì temporaneamente tra le nuvole. Quando riapparì, la sua Energia Misteriosa non era più pura e incolore. Era nera, così nera da spaventare nel profondo.


Anche la sua espressione cambiò da un sogghigno ad un'espressione assassina. Sembrava che fosse stato posseduto da un diavolo crudele.


