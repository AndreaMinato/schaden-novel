---
weight: 18533
title: Capitolo 1853 – La Vera Forma del Sovrano dei Diavoli (terza parte)
pubDate: 2025-03-10T08:57:10.513Z
tags:
    - atg
---


Capitolo sponsorizzato, ringraziamo Federico!
2 capitoli in coda (Federico), 0/10
-Schadenfreude


I nove soli ulularono con furia mentre quasi ogni angolo della Divina Regione Meridionale vide un enorme Corvo Dorato che spiegava le ali, proiettando un'abbagliante luce dorata su diverse regioni stellari.


La terra dentro e attorno i confini del Mare Profondo sprofondò drasticamente... Questo posto, che aveva protetto il nucleo di questo regno per centomila anni, era stato devastato da questo scontro. Quando venne bombardato dalle fiamme terrificanti del Corvo Dorato, iniziò davvero a sgretolarsi nel nulla.


Il bagliore appariscente di quelle fiamme ardenti si rifletté negli occhi dorati di tutti i presenti. Il calore bruciacchiò i loro corpi, dando loro la sensazione che i loro muscoli fossero ferro caldo pronto ad essere forgiato da un fabbro e che le loro anime venissero raffinate da questo calore ardente.


Se si sentivano così a diverse centinaia di chilometri di distanza, non potevano nemmeno immaginarsi in che sorta di purgatorio fosse Long Bai, che era proprio nel mezzo di quel mare di fuoco.


Questo inferno non sarebbe finito così presto.


Quando la furia dei nove soli continuò ad imperversare, fiori di loto cremisi fatti di fuoco cominciarono a sbocciare in mezzo all'inferno dorato.


I loti proliferarono velocemente nel mare di fuoco. All'inizio erano solo piccoli puntini lucenti tra le fiamme ruggenti, ma presto si trasformarono in cento... mille... poi diecimila... L'intera area e il cielo sopra era tinto d'oro rossastro, era uno spettacolo incredibilmente bello e incantevole.


"World... Illuminator... Red... Lotus." Sussurrò piano Qianye Ying'er.


Nine Sun's Heaven Fury e World Illuminator Red Lotus, le due mosse finali del Corvo Dorato e della Fenice... Yun Che non solo stava usando le loro fiamme contemporaneamente, aveva anche usato queste tecniche finali allo stesso tempo!


Anche se la sua coltivazione del mistero non aveva fatto nessun progresso durante i tre anni che aveva trascorso nel Regno Divino dell'Eternità, il suo controllo sui suoi vari poteri chiaramente aveva raggiunto un nuovo livello.


Tutti gli Dei Drago e i Sovrani del Drago fissarono la scena scioccati e sbigottiti. Pareva che i loro spiriti fossero fuggiti dai loro corpi e nessuno riuscì a dire una parola.


Per quanto riguardava i cinque potenti Venerabili Draghi Avvizziti... Prima che Yun Che avesse rilasciato la sua aura, avevano pensato che nulla potesse stupirli ormai, ma ora stavano fremendo violentemente per lo shock.


Dio Drago... Oscurità... Fulmini della Tribolazione... Tempesta... Fiamme...


Nine Suns Heaven's Fury e World Illuminator Red Lotus usate allo stesso tempo...


In quanto ex Imperatori e Dei Drago, le loro conoscenze e la loro esperienza erano le più vaste e le più profonde nella storia del Regno degli Dei, ma oggi erano state tutte stravolte.


Yun Che galleggiava in mezzo al cielo dorato. La sua schiena era rivolta verso il mare di loti di fuoco mentre faceva un semplice gesto con la mano.


<em>BOOOOOM!!</em>


Le grida del Corvo Dorato si intrecciarono con quelle della fenice mentre loti scarlatti iniziarono ad esplodere uno dopo l'altro, inondando l'area attorno a loro con uno sconfinato flusso di luce rossa. Tuttavia il fuoco della Fenice e quello del Corvo Dorato non entrarono in conflitto. Anzi, iniziarono a mescolarsi in una combinazione bizzarra che sfidava ogni legge. Il risultato era un inferno cremisi abbagliante quanto un sogno, ma terribile quanto un incubo.


"Uwaaaaaaaaaah!"


Risuonò un grido miserabile mentre i Divine Master più deboli della Regione Occidentali iniziarono ad essere influenzati dalla luce di quelle fiamme. I loro corpi divennero rossi come il sangue, i loro capelli cominciarono a bruciare ed ebbero la sensazione di venire carbonizzati dal fuoco.


Solo dopo che iniziarono a fare circolare la loro energia interna riuscirono a respingere questo calore spaventoso. Quando alzarono le teste per scambiarsi delle occhiate, notarono l'incredulità riflessa negli sguardi dei loro compagni. Le fiamme cremisi erano a diverse centinaia di chilometri da loro!


La luce di quel fuoco aveva tinto ogni cosa. I colori originari del cielo e della terra erano stati coperti completamente da questo bagliore sanguinoso.


Solo Yun Che galleggiava con orgoglio a mezz'aria, il suo corpo era fuori dalla portata di quella luce cremisi... I coltivatori del nord lo guardarono con fare stordito, non sembrava che stessero osservando il loro Sovrano dei Diavoli, ma un dio.


Il pubblico poté scorgere vagamente un enorme drago che si rotolava agonizzante nel mare di fiamme cremisi.


A meno che uno non l'avesse sperimentato personalmente, non si sarebbe potuto immaginare quanto fosse doloroso venire arrostito da questo fuoco cremisi.


Nessuno dubitava che l'Imperatore del Drago possedesse lo spirito e la volontà più forti dell'universo, ma perfino lui era sull'orlo del collasso in questo purgatorio fin troppo crudele.


<em>Roooooaaaarrr...</em>


Un ruggito roco pieno di dolore sembrò risuonare nell'aria mentre la figura fremente di del drago si rimpicciolì all'improvviso. Long Bai usò questa contrazione per aprire un fragilissimo dominio draconico, ma i suoi sforzi gli permisero anche di sfuggire all'inferno cremisi.


Long Bai era già tornato nella sua forma umana. Il suo corpo carbonizzato precipitò a terra.


<em>Bang!</em>


Le fiamme cremisi si spensero solo dopo che cadde a terra.


Tuttavia Long Bai rimase fermo per molto tempo e l'energia draconica che emanava era incredibilmente caotica e torbida, mischiata all'aura delle fiamme ardenti... Era chiaro che questo fuoco terribile fosse penetrato nelle profondità del suo corpo e della sua anima. Perfino qualcuno di formidabile come l'Imperatore del Drago non sarebbe riuscito ad estinguere questa energia in breve tempo.


Yun Che fluttuò lentamente verso terra mentre guardava Long Bai dall'alto.


L'abito bianco, i lunghi capelli e le sopracciglia dell'Imperatore del drago erano stati ridotti in cenere, e la sua carne era stata carbonizzata, perfino le sue ossa esposte dalle ferite non erano state risparmiate. Pareva che il suo intero corpo fosse coperto da uno spesso strato di carbone, senza lasciare intatta nemmeno una parte.


Non possedeva un minimo dell'aura dignitosa che sarebbe dovuta appartenere ad un Imperatore del Drago... e nessuno poteva credere che quell'uomo dall'aspetto miserabile fosse davvero il sovrano del Caos Primordiale, l'Imperatore del Drago che governava l'intero universo.


Era riuscito a sfuggire da quell'inferno proprio perché era l'Imperatore del Drago. Nonostante il suo potere fosse stato soppresso, il suo fisico potentissimo gli aveva permesso di scappare dal purgatorio cremisi di Yun Che.


Mentre percepiva l'aura del suo nemico che si avvicinava, Long Bai aprì gli occhi. Dolore, confusione, sbigottimento, malvagità e insoddisfazione passarono per il suo sguardo... mentre il suo viso, che era stato rovinato fino a perdere ogni sembianza umana, veniva colto dagli spasmi. Aprì bocca per parlare, ma prima che potesse dire qualcosa, sputò del fumo nero come la pece dalla bocca.


"Keh... keh keh keh keh keh..."


I colpi di tosse secchi lo fecero ansimare violentemente. Questo movimento aprì la sua carne bruciata, facendolo sanguinare ulteriormente.


Non poteva accettare le condizioni in cui era.


Era Long Bai!


Era il sovrano prestigioso e impareggiabile dell'universo! Era il monarca del Caos Primordiale!


Come poteva un mero Yun Che...


<em>Bang!!</em>


Un piede pestò spietatamente il suo petto, frantumando le sue costole come fragile carbone... Long Bai si irrigidì e fissò Yun Che freddamente, come se stesse guardando una misera formica.


Avrebbe riservato uno sguardo del genere solo a chi disprezzava davvero.


"Long Bai." Disse con tono cupo Yun Che mentre ringhiava: "Questa tua nuova bruttezza ti si addice."


"..." Lo sguardo feroce di Long Bai si riempì di forza, ma prima che potesse dire qualcosa, Yun Che lo schiacciò ancora di più con il piede, riducendo le parole che stava per dire in un grugnito di dolore.


"Cosa c'è? Non sei disposto ad ammettere la sconfitta? Non sei soddisfatto del risultato?" Yun Che non mostrò nessuna gioia, né pietà, solo un'apatia raggelante.


"Volevi un duello e ti ho dato questa opportunità."


"Non hai usato armi, così ho scelto di non usare un'arma."


"Eri ferito, così mi sono inflitto una ferita ancora più grave."


"Ti ho dato ogni occasione, ma sei stato... troppo... inutile... per sfruttarle!"


Queste parole fredde si trasformarono in un fragoroso ringhio mentre la sua rabbia profonda sembrò andare fuori controllo per un momento. Dopodiché un lampo di ferocia brillò negli occhi di Yun Che mentre il suo potere calò verso il basso.


<em>Pchhhht!!</em>


Il crudele suono di qualcosa che veniva punto risuonò nell'aria mentre Yun Che spaccava la cassa toracica di Long Bai con un pestone.


Due nuvole di sangue esplosero dal petto e dalla bocca di Long Bai.


La città del Mondo del Drago, i Venerabili Draghi Avvizziti... Era chiaro che Long Bai non aveva cercato solo di distruggere la razza dei diavoli, aveva desiderato così tanto fare precipitare Yun Che in un abisso di disperazione, di mostrargli quanto era insignificante... sarebbe stato ancora meglio farlo scodinzolare come un cane e fargli implorare pietà, costringerlo ad umiliarsi completamente.


Facendo così, avrebbe dimostrato a Yun Che, a Shen Xi... e a sé stesso che Shen Xi aveva commesso un enorme errore scegliendo Yun Che!


Yun Che era stato ugualmente feroce... Aveva scelto di non usare un'arma e si era anche ferito gravemente prima di combattere, tutto in modo da poter distruggere tutta la dignità di Long Bai una volta che lo avesse sconfitto miserabilmente. Non gli aveva nemmeno permesso di trovare un piccolo pretesto per giustificare il suo fallimento.


"Imperatore del Drago!"


"Mio signore!!"


Il suono delle ossa che si rompevano e il sangue di drago che schizzava agitò i potenti Dei Drago, che erano ancora gelati dallo shock. Non badarono più agli ordini dell'Imperatore, né di come era stato ridotto Bianco dell'Arcobaleno, cinque di loro si precipitarono in avanti, la loro energia ribolliva come la lava di un vulcano attivo. I soli Dei Drago che non avanzarono fu il Dio Drago Turchese gravemente ferito e quello Bianco dell'Arcobaleno che era ancora impaurito.


Prima che potessero toccare Yun Che, risuonò il ruggito acuto di un drago.


L'aura draconica si mischiò con il sangue e allontanò Yun Che. Fu in quel momento che Long Bai iniziò a rialzarsi lentamente, la sua energia draconica che vorticava attorno a Lin Ming suo corpo... sorprendentemente era permeata da una densa energia del sangue.


Tutti gli Dei Drago impallidirono e i Divine Master della Regione Occidentale mostrarono grande shock.


"Mio signore..." Il Dio Drago Immacolato sussultò, sorpresa.


"Imperatore del Drago, lei..." Long'er aggrottò le sopracciglia mentre sussultava per lo stupore, il suo cuore era pieno di rabbia e di delusione addolorata.


La sua aura bizzarra, il suo dominio sanguinoso... Long Bai stava bruciando la sua essenza del sangue da Dio Drago!


Anche se bruciare la propria essenza di sangue avrebbe permesso di ottenere un potere che trascendeva i propri limiti, il prezzo che bisognava pagare era l'irrecuperabile perdita del suo talento innato! Nessuno l'avrebbe mai fatto a meno che non fosse proprio all'angolo.


Tra i clan umani dalle eredità speciali, perdere un po' di essenza di sangue non era così importante. Finché non l'avessero bruciata troppo, avrebbero avuto modo di recuperarla. Tuttavia avrebbero comunque speso un'enorme quantità di risorse e di tempo per farlo.


Un Dio Drago però avrebbe perso per sempre l'essenza di sangue che consumava! Non c'era mai stato un Dio Drago capace di recuperare essenza di sangue persa e mai ci sarebbe stato!


(Dopotutto non avevano il midollo del Dio Drago.)


Aspetto più terrificante... l'Imperatore del Drago non ne stava bruciando un po', ma almeno la metà!


Il prezzo che avrebbe dovuto pagare sarebbe stato evidente una volta che questo scontro fosse finito, allora sarebbe diventato ancora più debole dei sette Dei Drago sopravvissuti.


Era impazzito... L'Imperatore del Drago era impazzito.


Sicuramente era stato sconfitto miserabilmente e in modo inaspettato, ma la situazione non era così disperata e sicuramente non lo era per il regno del Dio Drago.


Al contrario, anche se aveva perso il suo duello, la Divina Regione Occidentale era ancora in netto vantaggio.


Doveva solo dare l'ordine di condannare la Divina Regione Settentrionale. Avrebbe potuto perfino vendicarsi su Yun Che per tutte le gravi ferite che aveva ricevuto.


Se avesse posseduto ancora un briciolo di razionalità, non avrebbe mai commesso una follia così inspiegabile.


Dato che Long Bai aveva già bruciato la sua essenza di sangue, non gli rimanevano altre alternative. Fu anche in quel momento che abbandonò ogni sua identità da imperatore, qualcosa che aveva conservato per centinaia di migliaia di anni. I suoi lineamenti furono sfigurati dall'odio, facendolo sembrare ancora più brutto e sinistro del demone più malvagio.


"Eheh... eheheheheh...."


Long Bai stava ridendo e la sua risata fece rabbrividire le persone attorno.


"Sono l'Imperatore del Drago, il sovrano del Caos Primordiale, colui che ha regnato supremo in questo universo. Tutte le razze e ogni forma di vita deve inginocchiarsi in mia presenza!"


"E tu... non sei altro che un giovane di appena trent'anni. Uno sporco diavolo macchiato dall'oscurità!"


"Come posso perdere contro di te... come posso non competere con te?!"


Mentre delirava con voce roca, Long Bai mostrò in modo volgare l'orgoglio selvaggio e spaventoso che aveva nascosto.


Forse la sua solita immagine di calma indifferenza e come si asteneva con sdegno dall'usare il suo potere, aveva nascosto un orgoglio estremo. Aveva celato il fatto che non aveva mai dato nessuna importanza ad ogni altra persona o creatura vivente.


"Stavo solo mettendo alla prova la tua forza prima! Questa è la mia vera forza!" Long Bai ruggì mentre alzava un braccio annerito, un'energia sinistra color sangue stava vorticando lentamente attorno alla sua pelle. "Assapora le fiamme... della mia ira imperiale!!"


Il suo atteggiamento e le sue parole lo facevano sembrare completamente impazzito.


"Mio signore! Mio signore... lei..."


Tutti gli Dei Drago erano completamente sbalorditi da questo cambiamento, i loro cuori si riempirono di disperazione.


In effetti Long Bai era stato sconfitto miserabilmente, ma non aveva perso perché era debole, ma perché Yun Che era semplicemente troppo terrificante. La sua aura da Dio Drago sopratutto sfidava ogni legge naturale. Aveva soppresso troppo il potere di Long Bai per permettergli di avere qualche possibilità di vincere.


Tuttavia, anche se aveva perso in modo orribile, sicuramente non aveva perso la sua dignità. Inoltre poteva comandare ancora le truppe della Divina Regione Occidentale, così poteva ribaltare la situazione in un batter d'occhio.


Non potevano capire perché questa sconfitta avesse avuto un impatto così forte su Long Bai... Dopotutto era l'Imperatore del Drago dall'anima e dalla determinazione più forti!


Un freddo spaventoso cadde sui cinque Dei Drago mentre Long Bai si rivolgeva verso di loro. La sua voce divenne un basso ringhio: "Perché avrei bisogno del vostro aiuto per uccidere Yun Che! Se uno di voi oserà interferire... mi assicurerò che moriate in modo così terribile da non lasciare nulla da seppellire!"


I cinque Dei Drago si congelarono sul posto. Non osarono più rilasciare nemmeno un filo di energia draconica.


Mentre si scambiavano delle occhiate... potevano vedere solo confusione e sbigottimento negli sguardi dei loro compagni...


"Ahimè." Mormorò Chi Wuyao. "L'ossessione di Long Bai nei confronti di Shen Xi è terrificante."


Getto un'occhiata di sottecchi verso Qianye Ying'er: "Oh cielo, quella Shen Xi è così splendida da dover sconvolgere l'intero universo?"


"Umpf, è solo una sgualdrina qualunque." Qianye Ying'er sogghignò e sbuffò con sdegno.


Non aveva mai visto Shen Xi prima, né aveva desiderio di farlo.


"Eheh... aaaaaaaaaaaaah!"


Long Bai ruggì mentre la sua figura si offuscò, diventando una scia di luce sanguinosa che sfrecciò dritta verso Yun Che... Ora che aveva bruciato la sua essenza di sangue, il suo potere da Dio Drago era frenetico e pieno di amarezza... ma era anche tinto da una lieve disperazione.


Ora che aveva perso per sempre Shen Xi, uccidere personalmente Yun Che era diventata la sua ossessionale finale, una missione che doveva compiere.


Yun Che rimase fermo sul posto e alzò lentamente le braccia per affrontare l'energia draconica color sangue.


<em>BANG!!!!</em>


Il bagliore esplose, ma Yun Che non si mosse di un solo pollice. Gli artigli del drago che Long Bai aveva creato con la sua energia frenetica erano stati catturati tra le dita di Yun Che.


Anche se aveva bruciato la sua essenza di sangue per evocare questo potere selvaggio, non era riuscito comunque a compensare la soppressione del sangue che proveniva dall'aura da Dio Drago di Yun Che.


Mentre lo fissava negli occhi, che erano iniettati di sangue per la disperazione, Yun Che sogghignò con disprezzo e mormorò: "Tutto qui?"


Crack!!


Strinse la presa e una luce sanguinosa eruttò dalle braccia di Long Bai, riducendo in polvere gli artigli di drago che erano stati già carbonizzati dalle fiamme cremisi.
                                


                                



