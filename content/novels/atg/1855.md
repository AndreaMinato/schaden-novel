---
weight: 18550
title: Capitolo 1855 – Il Drago Azzurro fa Tremare il Mondo
pubDate: 2025-03-10T08:57:10.513Z
tags:
    - atg
---


Capitolo regolare,
1 capitoli in coda (Federico), 0/10
-Schadenfreude


ROAAAAAAAAR——————


Dopo l'ordine tirannico di Yun Che, un ruggito furioso pieno di maestosità riecheggiò nell'aria.


Questo ruggito sembrava provenire dai confini più remoti del mondo... da un abisso sconfinato... dalle profondità di un antico passato.


Scosse il mondo e spazzò via l'energia dei cinque Venerabili Draghi Avvizziti e dei sette Dei Drago. La luce nei loro sguardi era scomparsa... e quasi le loro anime andarono in frantumi.


Bang, bang, bang, bang, bang, bang...


I nemici che si stavano precipitando verso Yun Che caddero pesantemente a terra come marionette a cui erano stati tagliati i fili. L'aura vasta e soverchiante che prima aveva avvolto l'intero regno del Mare Profondo delle Dieci Direzioni era collassata in pochi fili di energia caotica.


Perfino le potenti anime degli Dei Drago furono colte dagli spasmi e tremavano come insetti schiacciati.


"...Urgh... Wu... Wu..."


Gemiti tremolanti sfuggirono dalle loro labbra. Cercavano di trattenersi, ma era un dolore che proveniva dal profondo delle loro anime.


Alzarono lentamente le teste e con incredibile difficoltà... Il mondo attorno a loro all'improvviso era diventato spaventosamente silenzioso e l'immagine di un drago colossale era riflessa nei loro occhi spalancati, erano terrorizzati.


Il Drago Primordiale Azzurro!


Era apparso nel cielo sopra Yun Che, sembrava che stesse fluttuando maestosamente in questa piccola regione divina.


Tutta la luce del mondo era svanita e non potevano nemmeno percepire l'ambiente attorno. La loro potenza draconica di solito incontrastata era diventata patetica e insignificante... Si sentirono afflosciare le gambe mentre i loro capelli si rizzavano.


Le loro anime, già rannicchiate come vermi, si raccolsero ancora di più e furono colti dagli spasmi, come se fossero sull'orlo della morte.


"Ah... Ah... Aaaaahhhhhh..."


I loro sguardi divennero vacui e intorpiditi, incapaci di mormorare un altro suono a parte i gemiti che provenivano dal profondo delle loro anime.


Sia i Venerabili Draghi Avvizziti che gli Dei Drago furono influenzati allo stesso modo. E i Sovrani e i Maestri dei Draghi dietro di loro...


<em>Bang!</em>


Le loro ginocchia impattarono con forza nel terreno, non si piegarono affatto lentamente.


In quanto Sovrani e i Maestri dei Draghi, si erano inginocchiati solo di fronte al loro imperatore e agli Dei Drago. Perfino gli Imperatori Divini di altri regni non avevano ricevuto questo onore. Così la parola "inginocchiati" era proprio estranea per le loro ossa orgogliose.


Tuttavia il terrore e il servilismo che proveniva dal profondo dei loro spiriti trascese completamente la loro volontà. Ognuno di loro collassò in ginocchio senza eccezione.


<em>Bang!




Bang!!</em>


Dopo che gli Dei Drago caddero in ginocchio, lo stesso fecero i Draghi Blu, Chi ed Hui. Le loro palpebre stavano tremando con lo stesso shock e i loro colpi sussultavano per il medesimo terrore.


Solo i Qilin e i Divine Master del regno delle Miriadi di Manifestazioni rimasero in piedi... Ma erano sbiancati per lo shock e la paura.


Fen Daoqi alzò la testa per guardare l'enorme drago sopra di loro mentre riusciva a stento a balbettare: "C-c-c-c-cosa... questo è..."


Le espressioni di Chi Wuyao e Mu Xuanyin erano ancora più sbigottite.


Sapevano dell'anima del Dio Drago nell'anima di Yun Che e anche di come proveniva dallo spirito di un Vero Dio Drago antico.


Sapevano anche dello shock terrificante che la sua anima di drago poteva infliggere... Nella Prigione Infernale del Cimitero degli Dei, nel regno del Dio della Fiamma, Yun Che era riuscito a stordire il drago cornuto Divine Master usando la sua anima di drago nonostante la sua coltivazione fosse stata solo al Divine Origin Realm.


Durante quel confronto fuori dalla Stella Polo Blu, la sua anima di drago nera aveva anche disperso il potere di tutti gli Imperatori Divini e dei Divine Master presenti quando era apparsa.


In passato, ogni volta che Yun Che avesse usato la sua anima di drago, avrebbe potuto rivelarla solo per un momento fuggevole. Non poteva mantenerla attiva per molto tempo e se Yun Che avesse cercato di superare i suoi limiti, la sua anima si sarebbe indebolita molto e dopo avrebbe perfino perso i sensi.


Ora l'immagine del drago apparsa del cielo... No! Non era solo un'immagine! Sembrava completamente solida e reale, come se fosse un vero Dio Drago che aveva trasceso gli eoni per intrattenere il mondo con la sua potente presenza!


"Il Manico Misterioso: la Manifestazione Divina di un... antico Dio Drago?!" Mormorò scioccata Qianye Ying'er. Si girò all'improvviso per guardare Shui Meiyin.


Prima di entrare nel Regno Divino dell'Eternità, Yun Che aveva detto che il suo obiettivo principale era di coltivare il suo spirito. Così aveva portato Shui Meiyin con sé visto che era l'unica persona che possedeva la Divina Anima Immacolata.


Da quando Yun Che aveva iniziato la sua campagna contro il resto del Regno degli Dei, non aveva mai mostrato nessuna paura o trepidazione per il suo nemico più potente, il regno del Dio Drago. In effetti non vedeva l'ora di affrontarli... e quando aveva porto visita al regno del Mare Meridionale, non aveva esitato ad uccidere sul posto il Dio Drago Cinereo.


A quanto pareva, aveva un altro asso nella manica a parte sacrificare fonti di poteri divini per attivare Goda Ash!


Durante l'Assemblea Profound God nella Divina Regione Orientale, Yun Che aveva usato il suo Manico Misterioso come mezzo per evocare la manifestazione divina di un corvo dorato e di una fenice di fuoco e di ghiaccio.


Tuttavia, allora, nessuno sapeva che metodo avesse usato per attivare l'Arte della Manifestazione Divina, una tecnica che normalmente si poteva usare al Divine Master Realm, lei stessa inclusa.


Solo quando era diventata un diavolo nella Divina Regione Settentrionale aveva scoperto che era una tecnica che Yun Che aveva creato, che solo lui poteva usare e che si chiamava Manifestazione Divina del Manico Misterioso.


Era riuscito ad usare il suo Manico Misterioso per materializzare completamente l'anima del Dio Drago Primordiale.


Molto probabilmente ne era già capace ancora prima di iniziare la sua guerra contro il Regno degli Dei, ma doveva essere troppo estenuante per lui. Tuttavia allora era già sufficiente a servire come enorme asso nella manica contro il regno del Dio Drago.


Dopotutto il Drago Primordiale Azzurro era il grande antenato di tutti i draghi nell'universo.


Yun Che aveva trascorso i tre anni nel Regno Divino dell'Eternità a perfezionare la manifestazione del Drago Primordiale Azzurro usando questa tecnica con l'aiuto della Divina Anima Immacolata di Shui Meiyin. Così la pressione spirituale della manifestazione divina aveva raggiunto il suo picco.


Inoltre l'espressione calma di Yun Che e la mancanza di segni di stanchezza suggerì qualcosa a Qianye Ying'er. Era chiaro che ora potesse mantenere attiva questa tecnica con facilità e che la poteva usare per un po' più tempo.


"Ah... Ugh... tu..." Le grida roche di Long Bai si erano fermate. Anche lui era rannicchiato a terra per la paura. La sua spina dorsale, che era stata riunita da poco, aveva iniziato ad inclinarsi un'altra volta e non riuscì a raddrizzarla per molto tempo.


"Umpf."


Questo sbuffo calmo e debole fece tremare violentemente le anime di tutti i Venerabili Draghi Avvizziti, degli Dei Drago, dei Sovrani e dei Maestri e dei Draghi Blu, Chi ed Hui.


"Imperatore del Drago? Dei Drago?" Disse con tono profondo e truce Yun Che. Ogni sua parola trafiggeva l'anima come un oracolo divino proclamato dal cielo: "Sono il Sovrano dei Diavoli della Divina Regione Settentrionale, ma sono anche il Dio Drago rinato! Chi osa definirsi un Imperatore del Drago di fronte a me? Chi osa definirsi un Dio Drago?!"


Iniziò ad avanzare lentamente mentre diceva queste parole. Ogni singolo passo portava più vicino la sua pressione spirituale. Premette con forza sui cuori di tutti i draghi presenti, mozzando loro il fiato.


I cinque Venerabili Draghi Avvizziti e i sette Dei Drago rimasero radicati sul posto mentre sbiancavano ancora di più.


Cercarono disperatamente di farsi forza e dirsi che doveva essere un'illusione. Tuttavia i tremiti delle loro anime fecero crollare automaticamente la loro determinazione. Non era qualcosa che si potesse falsificare, non era qualcosa che poteva essere superato con della forza di volontà.


Dopotutto i loro corpi e le loro anime, ciò di cui erano più orgogliosi, derivavano dall'eredità del Dio Drago Primordiale.


Anche il nome della loro razza era nato dall'ammirazione e dalla riverenza insuperata che avevano per i veri dei drago.


Perfino il loro antenato fondatore avrebbe dovuto chinare la testa e inginocchiarsi se fosse stato qui!


Long Yi strinse i denti con forza e distolse lo sguardo dal drago sopra la sua testa. Alzò una mano rugosa e indicò Yun Che. Usò tutta la sua determinazione per mormorare a stento una parola: "Tu..."


"Pensavo di averti detto di inginocchiarti!" Yun Che ruggì spalancando gli occhi.


<em>ROOOOOAAAAR!!!!!</em>


Quando il Drago Azzurro ruggì con rabbia, l'antica potenza celeste che stava schiacciando i draghi presenti aumentò all'impazzata. Scosse violentemente gli spiriti di tutti i draghi e quelli già inginocchiati cominciarono a prostrarsi. I loro spiriti erano stati annientati completamente.


<em>Thud!</em>


La forza di volontà che sosteneva i cinque Venerabili Draghi Avvizziti e i sette Dei Drago collassò. I sette Dei Drago caddero in ginocchio con un forte tonfo... e un istante dopo furono seguiti dai Venerabili Draghi Avvizziti. I loro volti erano pallidi come un lenzuolo e i loro occhi stavano strabuzzando.


Tutti i coltivatori del profound del nord fissarono la scena con sguardi esterrefatti. Erano stati sbalorditi completamente da questo ribaltamento degli eventi. l'Energia Misteriosa dell'oscurità che avevano radunato usando tutte le loro forze si dissipò silenziosamente per lo shock.


Solo un momento fa, i Venerabili Draghi Avvizziti e gli Dei Drago avevano sputato sentenze dicendo che "non lo avrebbero lasciato vivere" e che avrebbero "annientato completamente" i diavoli. Ma ora si stavano tutti inginocchiando di fronte al loro sovrano.


Questa scena sarebbe stata ricordata per sempre negli annali del Regno degli Dei, finché l'universo stesso non fosse collassato.


Stavolta, mentre lo fissavano scioccati, tutti si convinsero fermamente che il loro Sovrano dei Diavoli... fosse la reincarnazione di uno degli Imperatori Diabolici primordiali.


Sennò come avrebbe potuto la potenza della sua anima fare tremare questi potenti Dei Drago?


L'Imperatore dei Draghi Chi ed Hui, entrambi nelle retrovie, stavano iniziando a sprofondare in ginocchio. Le loro anime stavano tremando di violento terrore e quando cercarono di rialzarsi, la paura divorante li costrinse a ricadere. Non potevano resistere a questo terrore istintivo che aveva sovrastato le loro volontà.


Tra i quattro regni, solo l'Imperatrice del Drago Blu era rimasta in piedi al suo posto.


Gli dei drago erano la razza più potente tra i draghi di quest'era, così erano quelli più influenzati dalla potenza del Drago Primordiale Azzurro.


L'Imperatore Qilin aveva la sensazione di portare mille montagne sulla schiena. Tuttavia, dato che non era un membro della razza dei draghi, la sua anima non era collassata per la paura e la sottomissione. Scorse velocemente l'area con lo sguardo e scoprì che l'Imperatrice del Drago Blu era rimasta in piedi con orgoglio. La sua energia draconica si agitava selvaggiamente mentre resisteva alla potenza insuperabile irradiata dal dio drago primordiale.


Valutò velocemente la situazione per poi mandare una trasmissione del suono all'imperatrice: "Inginocchiati!"


Aveva scelto anche lui di inchinarsi mentre mandava la trasmissione. Anche se lo stava facendo di sua volontà, piegò le ginocchia come gli altri e assunse una posa di completa sottomissione.


I Qilin dietro di lui fecero velocemente lo stesso. Si inginocchiarono e chinarono le teste di fronte a Yun Che... Anche se erano estremamente riluttanti a fare qualcosa di così umiliante, riuscirono a tollerarlo. Perfino i Venerabili Draghi Avvizziti e gli Dei Drago erano caduti in ginocchio, perfino esistenze superiori come loro non avevano avuto altra scelta se non sottomettersi.


Quando la voce dell'Imperatore Qilin tuonò in molte orecchie, l'Imperatrice del Drago Blu si accigliò, ma alla fine decise di ubbidire.


Solo i Divine Master del regno delle Miriadi di Manifestazioni rimasero in piedi.


Questo momento di manifesta superiorità sarebbe dovuto essere un momento memorabile, qualcosa per cui normalmente avrebbero provato grande orgoglio. Tuttavia ora provavano solo una profonda inquietudine.


Yun Che continuò ad avanzare e ogni suo passo sembrava schiacciare con forza i cuori di tutti i presenti. Superò con calma i cinque Venerabili Draghi Avvizziti e i sette Dei Drago.


Erano ancora tutti inginocchiati, i loro muscoli fremevano violentemente, ma i loro corpi non ascoltarono i loro ordini. Erano paralizzati sul posto e poterono solo fare dei grugniti incomprensibili mentre Yun Che passava oltre.


E pensare che queste creature, che erano al picco dell'universo, erano finite in queste condizioni. La gente qui non ci avrebbe mai creduto se non l'avesse visto personalmente... e questo era particolarmente vero per gli Dei Drago.


Quando Yun Che finalmente si fermò, era tornato di fronte a Long Bai.


Long Bai, il supremo sovrano di quest'era, si stava di nuovo inginocchiando di fronte a Yun Che... Naturalmente se Long Bai avesse avuto una scelta, in quanto Imperatore del Drago, avrebbe preferito inginocchiarsi davanti ad una mera bestia o venire distrutto sul posto piuttosto che sottomettersi a Yun Che.


Sfortunatamente per lui, la sua anima completamente terrorizzata lo derubava della possibilità di rifiutare o lottare. Perfino suicidarsi era un lusso per lui.


Che spettacolo miserabile.


Il suo odio nei confronti di Yun Che era profondo, così profondo da penetrare nelle sue ossa. Di conseguenza, nemmeno il tremito del suo spirito non poteva essere soppresso dall'odio sconvolgente che traspariva dal suo sguardo.


"Ora capisci?" Chiese con calma Yun Che inarcando un sopracciglio: "Se avessi voluto distruggerti, avrei potuto farlo fin dall'inizio e non sarebbe stato diverso dallo schiacciare una formica."


"Purtroppo non saresti riuscito ad accettare un risultato del genere, né avresti mostrato la tua natura così orribile se l'avessi fatto."


Yun Che ridacchiò, ma con un po' di cupa malinconia. Dopotutto non importava quanto picchiasse e umiliasse Long Bai, non sarebbe mai riuscito a destare i diavoli che si erano sacrificati dal loro eterno riposo... né l'avrebbe aiutato a trovare Shen Xi.


Anche se non capiva ancora perché Shen Xi aveva scelto di sedurlo tutti quegli anni fa, anche se sapeva che non c'era nessun rapporto tra di loro, un uomo sarebbe rimasto incantato per tutta la sua vita se avesse posato gli occhi su di lei. Inoltre avevano...


"Tu... Muori..." Le labbra di Long Bai tremarono mentre riusciva a mormorare a stento due parole comprensibili.


"Eheh." Yun Che ridacchiò freddamente senza pietà, né rimorso. "Sei stato un illuso per tutta la vita. E pensare che sei ancora perso nei tuoi sogni anche quando sei ridotto ad un cane con la schiena spezzata."


"Che peccato, non morirò! Semmai lo farò, non avrà niente a che fare con te! Dopotutto troverei disgustoso perfino che il cosiddetto Imperatore del Drago si inginocchi e mi lecchi i piedi, così uccidermi naturalmente è fuori questione! Inoltre tu..."


Yun Che aggrottò le sopracciglia e il suo tono divenne profondo e cupo: "Quando ho visto quel colpo di palmo ho pensato... che mi è costato Xuanyin... fuori dalla Stella Polo Blu... ho fatto immediatamente un giuramento... che ti avrei fatto sicuramente... sperimentare l'umiliazione, la disperazione e il dolore più grandi nell'universo... per poi ucciderti come un cane!"


Mu Xuanyin: "..."


"Tu, come il cane rabbioso che sei, hai perfino ucciso Shen Xi e oggi hai ucciso così tanti dei miei seguaci, persone che hanno abbandonato tutto e mi hanno giurato fedeltà... hai derubato loro del diritto di assistere all'ascensione della Divina Regione Settentrionale, un risultato per cui hanno sacrificato il loro sangue e le loro vite!"


"Così dimmi esattamente... come dovrei... UCCIDERTI?!!!"


<em>Bang!!</em>


Yun Che diede un altro calcio all'Imperatore del Drago. Stavolta il colpo non era forte, ma fece comunque ruzzolare l'inerme Long Bai per diversi chilometri. Le sue ossa e i suoi muscoli si lacerarono per il calcio.


Era chiaro che Yun Che non fosse ancora disposto a lasciarlo morire. Dopotutto il dolore e la disperazione che aveva provato erano ben lontani dall'essere sufficienti!


Alzò entrambe le braccia, i suoi occhi brillavano con un bagliore infinitamente nero. Tutte le luci nell'universo diventarono fioche mentre la regione diventava buia e fredda come un inferno diabolico. All'improvviso pareva che tutta l'energia oscura di questo mondo stesse divampando dal suo corpo.


Un vento diabolico danzò nella Divina Regione del Mare Profondo.


I coltivatori del nord, le cui Vene Misteriose erano praticamente esauste ripresero vitalità! Sentirono la loro Energia Misteriosa dell'oscurità tornare e fluire nelle loro vene a tutta velocità. I loro sguardi stanchi e torbidi iniziarono a brillare sempre più intensamente. Anche le loro ferite stavano guarendo con un ritmo sorprendente mentre l'Energia Misteriosa dell'oscurità scorreva nei loro corpi.


Il loro sangue diabolico si agitò con entusiasmo mentre si rendevano conto di cos'era appena successo. Erano gli effetti miracolosi della Calamità e Tragedia!


Invece i Divine Master dell'ovest, colti dallo shock e dalla paura, ebbero la sensazione di essere precipitati in un abisso d'oscurità così freddo da trafiggere le loro anime.


"Attaccate!"


Yun Che fece un cenno in avanti, il suo ordine imperioso scosse tutti i presenti: "Continuate le volontà dei vostri compagni caduti che sono morti con rimpianto e scatenate la vostra furia oscura sui vostri nemici... Non importa quanto sarete crudeli o spietati... Voglio che li mandiate in un inferno da cui non si possano più reincarnare... Non lasciate vivo nessuno!"
                                


                                



