---
weight: 1859
title: Capitolo 1859 – Crepuscolo degli Dei Drago
pubDate: 2025-03-10T08:57:10.514Z
tags:
    - atg
---


Capitolo regolare,
0 capitoli in coda, 0/10
-Schadenfreude


Il campo di battaglia si ammutolì lentamente. Non riecheggiavano più le grida miserabili piene di disperazione e i rumori dei corpi fatti a pezzi. Si sentivano solo ansimi e l'occasionale ululato pieno di vendetta e furia.


La nebbia sanguigna che aleggiava attorno non si stava più addensando, il vento stava disperdendo lentamente il sapore metallico nell'aria.


Yun Che si girò tenendo Caizhi tra le sue braccia. Il massacro di livello più elevato nella storia del Regno degli Dei per fortuna era finito.


In effetti era terminato con una velocità inconcepibile.


Tutti i Venerabili Draghi Avvizziti, Dei Drago, Sovrani e Maestri dei Draghi erano morti. I coltivatori della regione settentrionali li avevano usati per sfogare la loro furia, così la maggior parte dei loro corpi era stata fatta a pezzi.


Non era rimasto vivo nemmeno un Drago Hui e Chi.


Ironicamente, erano stati i Divine Master delle Miriadi di Manifestazioni a resistere più a lungo. Tuttavia erano stati circondati dalla regione settentrionale, dai Qilin e dai Draghi Blu, così non era sopravvissuto nessuno di loro.


Fu in quel momento che la figura terrificante del drago scomparì silenziosamente dal cielo. Il mondo finalmente aveva smesso di tremare e ora gli altri ebbero l'occasione di riprendere respiro.


Se qualcuno fosse arrivato nel regno del Mare Profondo delle Dieci Direzioni proprio in questo momento, non avrebbe mai creduto che la piccola montagna di carne ed ossa appartenesse agli imperatori divini e ai Divine Master dei regni sovrani della regione occidentale. Non sarebbe importato di che razza fossero o a che livello fossero, sarebbe stata una storia troppo incredibile.


La distruzione del regno del Mare Meridionale nell'arco di un solo giorno aveva già scioccato enormemente l'universo.


Nello stesso breve periodo di tempo, questo campo di battaglia che all'inizio era pieno di truppe di draghi capaci di schiacciare l'intero universo, era stato soverchiato con semplicità da Yun Che. Era diventato un evento che sarebbe stato ricordato per anni e anni! Il più grande massacro di draghi che il Regno degli Dei avesse e avrebbe mai visto!


A parte il clan dei draghi blu che per ora era stato perdonato, rimaneva un solo sopravvissuto, Long Bai.


Il Sovrano dei Diavoli avrebbe deciso quando sarebbe morto, così non importava quanto i coltivatori della Divina Regione Settentrionale fossero eccitati, non gli avrebbero comunque torto un capello.


Era sopravvissuto anche un altro nemico.


<em>Bang!</em>


Un corpo così fatto a pezzi che assomigliava a stento ad un essere umano fu portato con un calcio davanti a Yun Che.


Il Sovrano dei Diavoli si girò verso questa persona mutilata... Il suo volto era completamente sfigurato, i suoi arti erano stati tagliati e si potevano vedere molte delle sue ossa sotto la carne scorticata. Era così ferito che era impossibile capire quale fosse la sua identità basandosi sul suo aspetto.


Tuttavia Yun Che riconobbe all'istante il debole filo di energia che aleggiava da questa massa di carne. Era Zhou Xuzi!


Non solo era ancora vivo, era perfino cosciente e i suoi occhi socchiusi sembravano aver mantenuto un po' di lucidità. Quando ricevette un calcio, il suo corpo fu colto da violenti spasmi ed emise un gorgoglio stridulo.


Yun Che aggrottò le sopracciglia e lo fissò, l'energia nel suo corpo stava iniziando ad agitarsi lievemente.


Anche se Zhou Xuzi era stato ridotto nelle peggiori condizioni possibili, non sarebbe stato comunque sufficiente a cancellare l'odio che provava Yun Che.


Yan Tre stava osservando il Sovrano dei Diavoli, così avanzò frettolosamente e stese una mano rugosa: "Padrone, questo vecchio schiavo può aiutarla a proteggere..."


Yun Che abbaiò: "Sparisci."


Yan Tre si ritirò veloce come un fulmine.


Yan Uno lo rimproverò a bassa voce: "Ti ha dato di volta il cervello? Oseresti davvero toccare una delle donne del padrone?!"


"Nemmeno con la nostra Energia Misteriosa?!" Chiese con un tono piuttosto indignato Yan tre.


"Naturalmente no!" Risposero stranamente all'unisono Yan Uno e Yan Due.


"..." Yan Tre abbassò la testa per la vergogna.


Chi Wuyao si avvicinò lentamente e disse con tono languido: "Il fato di questa persona dovrebbe essere deciso sia da te che dalla piccola Caizhi, così ho deciso di lasciarlo vivo quando l'ho trovato."


"Oh, giusto. Tutte queste le sue ferite sono state inflitte dalla piccola Caizhi e gli ultimi sei Guardiani dell'Eternità sono morti per mano sua. Quando il nostro adorabile Lupo Celeste si inferocisce, è piuttosto spaventosa... Consiglierei al mio signore Sovrano dei Diavoli di fare attenzione in futuro."


"..." Quando abbassò lo sguardo per fissare Caizhi, Yun Che capì quanto doveva essere profondo il suo odio.


"Eee... Wu... Wuuuuu...."


Zhou Xuzi cercò disperatamente di spalancare il suo occhio buono per fissare Yun Che. La sua gola si alzava e si abbassava violentemente mentre grugniva di dolore.


La virtù condurrà alla pace eterna. Il male porterà il massacro di un Diavolo.


Questa era la breve profezia comunicata dai tre Anziani del Mistero Celeste che gli aveva permesso di indurire il suo cuore.


Ora però il regno dell'Eternità, quello degli Dei Lunari e degli Dei del Mare erano stati distrutti e le colonne portanti della maggior parte dei regni sovrani della regione occidentale erano stati distrutti con crudeltà nell'arco di un solo giorno...


Yun Che era cresciuto in modo così terrificante... che se avesse voluto, probabilmente avrebbe annientato ogni forma di vita nell'universo.


Tutto questo era accaduto in pochi brevi anni, nel momento in cui aveva scagliato con un colpo di palmo l'Infante Diabolico Jasmine fuori dal Caos Primordiale.


Prima che la attaccasse, Yun Che aveva appena salvato il mondo e Jasmine aveva usato tutta la sua energia per sigillare la fessura cremisi nel muro del Caos Primordiale. Aveva anche giurato pubblicamente che non avrebbe mai disturbato Yun Che e l'Infante Diabolico, che avevano deciso entrambi di lasciare il Regno degli Dei e ritirarsi permanentemente nei regni inferiori.


Se non avesse attaccato, Yun Che sarebbe potuto diventare il più potente protettore dell'universo, qualcuno che avrebbe potuto sventare una calamità con un cenno della mano. Qualcuno che, come diceva la profezia, avrebbe condotto alla pace eterna con la sua virtù.


<em>No... No...


Non mi sono sbagliato... non ho commesso un errore...


Tutto quello che ho fatto, l'ho fatto per la salvezza di questo universo. Con quel colpo di palmo ho distrutto il mio onore, ma l'ho fatto per rimuovere la più grande minaccia di questo universo!


Non l'ho fatto per un'ambizione egoista! L'ho fatto per il mondo...


Come posso essermi sbagliato?!</em>


Per quanto riguardava Yun Che, era stato posseduto dall'oscurità e aveva massacrato un regno stellare dopo l'altro. In effetti era stato lui a portare questa enorme calamità nel Regno degli Dei! Era chiaro che la sua natura innata fosse quella di un diavolo...


L'ho solo aiutato a risvegliare la sua natura prima del previsto!


Non ho fatto nulla di sbagliato!</em>


Mentre Zhou Xuzi era confuso e sconvolto, Yun Che, dopo averlo fissato freddamente per tutto questo tempo, alla fine fece la sua mossa.


Ciò che sorprese quasi tutti era l'energia irradiata dal corpo di Yun Che. Non era Energia Misteriosa oscura annientante, era luce sacra.


La sua Energia Misteriosa della luce coprì il corpo di Zhou Xuzi e guarì velocemente il suo corpo ferito fatalmente. Dopodiché Yun Che si girò ed evocò una brezza per fare levitare Zhou Xuzi nell'aria per poi lanciarlo verso Yan Tre.


"Distruggi tutti i suoi meridiani." Disse con estrema crudeltà Yun Che: "Ma non lasciarlo morire."


l'Energia Misteriosa della luce avrebbe preservato la sua vita, ma la distruzione di tutti i suoi meridiani gli avrebbe fatto desiderare di essere morto.


Yun Che non degnò di un'altra occhiata Zhou Xuzi e iniziò ad avvicinarsi lentamente a Long Bai. Sembrava quasi che Caizhi avesse percepito l'aura di Yun Che nei suoi sogni e il suo respiro iniziò a calmarsi. Il suo viso pallido cominciò a recuperare lentamente un po' della sua tinta rosa.


Long Bai continuò a lottare. Anche se voleva morire, non sarebbe mai stato soddisfatto di perire così. In effetti non stava sputando più sangue di drago, ma anche pezzi e frammenti dei suoi organi interni.


Yun Che lo pestò con forza.


<em>Bang!!</em>


L'enorme esplosione scosse gli spiriti di tutti quanti e strinse i loro cuori. Quel colpo aveva polverizzato gli organi interni di Long Bai. Nemmeno il Divino Miracolo della Vita sarebbe riuscito a salvarlo ora.


"La tua era è finita." Disse Yun Che guardando freddamente Long Bai, il suo piede era fermamente piantato sul suo petto distrutto. "Per conto della lieve grazia che mi hai mostrato in passato, ti darò un'ultima occasione di dire qualcosa prima di morire."


La luce divina nello sguardo di Long Bai stava sparendo velocemente e la sua percezione spirituale che lo stava abbandonando in modo ugualmente rapido, non poteva nemmeno percepire il suo corpo.


Tuttavia, per qualche strano motivo, il suo sguardo confuso e stanco poteva vedere con acuta chiarezza Yun Che.


Long Bai iniziò a sorridere con fare sinistro. Il suo dolore sconfinato e la sua disperazione si deformarono con una strana contentezza simile a quella di un pazzo.


"...?!" L'anima di Chi Wuyao colse subito questo cambiamento improvviso. Si girò a fissare Long Bai accigliata.


"Yun... Che..." Long Bai usò tutta la sua forza e mormorò con molta difficoltà: "Credi davvero... che tu abbia... vinto..."


"Eheh... eheheheh..." La risata di Long Bai era piena di dolore e gioia perversa. "In realtà... Shen Xi... lei..."


<em>Oh no...</em> Chi Wuyao iniziò a provare inquietudine.


Tuttavia fu in quel momento che un raggio di luce blu piombò su Long Bai come una meteora apocalittica, lasciando una scia di luce abbagliante dietro di sé.


Mu Xuanyin apparve lentamente, tenendo in mano la testa di Long Bai decapitata con fare netto.


Il sorriso brutto e sinistro era rimasto sulla faccia cosparsa di sangue di Long Bai. Le sue labbra tremarono e fremettero per un po' più di tempo, ma non emisero un solo suono.


<em>Così freddo...</em>


Il suo ultimo pensiero riecheggiò in un mondo vuoto. Un mondo privo di luce, pieno solo di freddo e disperazione.


Era simile a ciò che gli era accaduto più di trecentomila anni fa. I suoi nemici gli avevano spezzato gli arti e lo avevano accecato per poi lanciarlo in una landa selvaggia e spoglia, lasciandolo a morire nell'oscurità e nella disperazione.


Poi una luce incredibilmente calorosa aveva illuminato il profondo abisso di disperazione e in mezzo al bagliore, aveva visto una figura celeste che lo aveva fatto precipitare in un sogno, una dea che avrebbe conquistato ogni suo pensiero.


<em>Shen Xi...


Shen... Xi...</em>


Tuttavia quella luce effimera non discese di nuovo su di lui, nemmeno quando l'oscurità stessa iniziò a scomparire in lontananza.


L'aura dell'Imperatore del Drago scomparì per sempre da questo mondo.


I suoi occhi aperti avevano perso ogni colore. Anche se stava fissando il cielo, non sarebbe riuscito più a produrre un solo raggio di luce in questo universo su cui aveva regnato per centinaia di migliaia di anni.


Non si sarebbe mai sognato che sarebbe morto in modo così miserabile.


Yun Che alzò la testa e fissò stordito Mu Xuanyin.


Aveva già deciso che Long Bai sarebbe morto per mano sua. Tuttavia all'ultimo momento qualcuno lo aveva decapitato!


Se fosse stato qualcun altro a farlo, ormai si sarebbe infuriato...


Sfortunatamente per lui, la persona che lo aveva decapitato era stata Mu Xuanyin.


"Mae..." Mormorò scioccato, ma poi disse velocemente: "Xuanyin, tu..."


"È stato lui ad uccidermi allora." Mu Xuanyin ripose la Spada della Principessa Glaciale nel suo fodero: "Così è solo giusto che mi vendichi."


"..." Chi Wuyao tirò un lungo sospiro di sollievo mentre scoccava un'occhiata grata verso Mu Xuanyin.


I metodi di Yun Che stavano iniziando lentamente ad assomigliare a quelli di un impero, ma era ancora troppo giovane, così la sua esperienza naturalmente sarebbe stata carente.


 Non bisognava mai permettere ad un nemico di parlare durante i suoi ultimi momenti a meno che non si volesse trarre segreti da loro, Questo perché, una volta che una persona era certa che sarebbe morta, sarebbe stato comune dire la cosa più orribile a cui avesse potuto pensare.


Long Bai avrebbe potuto mentire e dire di aver stuprato Shen Xi prima che lei morisse... Non c'era modo di dimostrarlo dato che erano entrambi morti, ma avrebbe lasciato una profonda ferita nel cuore di Yun Che.


La gioia perversa di Long Bai dimostrava il fatto che fosse sul punto di dire qualcosa di orribile... Inoltre Chi Wuyao aveva intuito vagamente che non sarebbe stata una menzogna che si era inventato all'improvviso.


"Uh, giusto." Yun Che annuì frettolosamente. Il conflitto sanguinoso era terminato e ora che si trovava faccia a faccia con Mu Xuanyin, che pensava di aver perso per sempre, iniziò a provare un po' di esasperazione: "Naturalmente, hai fatto bene ad ucciderlo..."


Dietro, a Yan Uno, Yan Due e Yan Tre si rizzarono i capelli e rabbrividirono.


La percezione spirituale di questi tre mostri erano ad un livello diverso rispetto alla maggior parte dei coltivatori, ma in quel momento percepirono un acuto senso di inquietudine dal corpo di Yun Che.


Il terrificante Sovrano dei Diavoli che aveva massacro l'Imperatore del Drago e i Venerabili Draghi Avvizziti come se fossero cani, sembrava... aver paura di questa donna?!


In quel momento impressero fermamente nella loro memoria l'aura e l'aspetto di Mu Xuanyin nei loro cuori e nelle loro menti. Ora l'importanza di questa donna superò all'istante quella di tutti i loro "antenati" precedenti.


La osservarono immediatamente con profondo servilismo adulante... Anche se le stavano solo guardando la schiena.


"Nng..."


Caizhi emise un debole gemito. Yun Che piegò immediatamente la testa per sussurrarle: "Caizhi... Caizhi?"


Chi Wuyao arrivò con uno scatto a lato della testa di Long Bai. Rilasciò un filo della sua anima diabolica del Nirvana e la puntò verso l'ultimo briciolo dello spirito di Long Bai che si stava dissipando.


Prese quel filo spirituale e lo lesse. Catturò con successo una piccola porzione dei pensieri di Long Bai un'ora prima della morte... Quando sondò questi ricordi, Chi Wuyao fremette, ma nascose all'istante la sua emozione.


Lo sguardo gelido di Mu Xuanyin si perturbò mentre scoccava un'occhiata verso la Regina Diabolica, ma non disse nulla.


Caizhi non si era svegliata. Si era solo mossa lievemente tra le braccia di Yun Che mentre ricadeva nel suo sonno profondo.
                                


                                



