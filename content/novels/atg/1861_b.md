---
weight: 18612
title: Capitolo 1861 – Il Dominio di Yun (seconda parte)
pubDate: 2025-03-10T08:57:10.514Z
tags:
    - atg
---


Capitolo regolare,
0 capitoli in coda, 0/10
-Schadenfreude


"L'indegno Qi Tianli, il Realm King del regno dei Qilin, porge i suoi rispetti al Sovrano dei Diavoli."


L'Imperatore Qilin portò i suoi Divine Master per inchinarsi di fronte a Yun Che e attendere il loro fato.


"...La Realm King del Drago Blu, Qing Que, porge i suoi rispetti al Sovrano dei Diavoli."


L'Imperatrice del Drago Blu imitò il suo compare, ma non sembrava disposta a definirsi "indegna".


Il suo destino non era più nelle sue mani e aveva già recuperato la compostezza, così era pronta ad accettare il suo fato, qualunque sarebbe stato.


Yun Che guardò in silenzio i coltivatori del nord che raccoglievano i corpi dei loro compagni. Solo dopo molto tempo si girò a guardarli.


Quando si voltò, il suo sguardo scattò istintivamente verso l'alto mentre si sporgeva all'indietro.


Il viso dell'Imperatore Qilin era rugoso, la sua pelle spenta e il suo corpo era rinsecchito. Questo insieme al fatto che stava facendo del suo meglio per reprimere la sua aura da imperatore divino di fronte a Yun Che lo faceva sembrare solo un vecchio dall'aspetto umile e raffinato.


L'imperatrice del Drabo Blu invece...


Si era inchinata in segno di rispetto... ma sorprendentemente era ancora mezzo pollice più alta di Yun Che!


Era comune sentire una strana sorta di pressione per un uomo che era di fronte ad una donna più alta di lui.


Il Sovrano dei Diavoli del nord non faceva eccezione a questa regola.


Yun Che vagò istintivamente verso il basso... L'abito blu acqua traslucido sembrava giocare a nascondino con un paio di splendide gambe sottili che erano così lunghe da farlo rimanere a bocca aperta.


"...Inginocchiatevi!" Abbaiò in tono freddo Yun Che.


L'Imperatore Qilin ubbidì senza esitare e l'Imperatrice del Drago Blu fece lo stesso.


Quando la sensazione di pressione invisibile scomparì immediatamente, Yun Che tirò un sospirò di sollievo silenzioso. Dopodiché guardò freddamente i due.


Nonostante facessero parte dei regni sovrani che avevamo accompagnato Long Bai fin qui, il regno dei Qilin e quello dei Draghi Blu avevano subìto pochissime perdite.


Dalla trasmissione del suono di Chi Wuyao, Yun Che aveva scoperto che i due regni sovrani avevano perso solo circa un decimo delle loro truppe prima che Yun Che fosse emerso dal Regno Divino dell'Eternità... Avevano subìto ancora meno perdite del più potente regno del Dio Drago!


Questo perché i due regni sovrani se l'erano presa comoda fin dall'inizio. I loro imperatori avevano fatto da esempio e tutti i loro Divine Master avevano combattuto come se fossero zoppi. Se non fosse stato per il timore di offendere l'Imperatore del Drago, probabilmente sarebbero fuggiti nel momento in cui fosse iniziato lo scontro.


Dopodiché avevano ricevuto l'ordine di uccidere i Divine Master del regno delle Miriadi di Manifestazioni, dei draghi Chi ed Hui... Tuttavia, sotto la terrificante soppressione del Dio Drago, non era stato diverso dal tagliare un po' di verdura, così sarebbe stato difficile per loro morire. Alla peggio avevano subìto qualche ferita dovuta ai contrattacchi dei coltivatori delle Miriadi di Manifestazioni.


"Non ve la siete cavata male. E alla fine ho bisogno di un trampolino di lancio nella Divina Regione Occidentale."


Le parole di Yun Che erano completamente fredde e taglienti.


L'Imperatore Qilin disse immediatamente: "Non si preoccupi sua magnificenza. I regni stellari governati dal regno dei Qilin e dei Draghi Blu si sottometteranno tutti a lei. Non saremo coinvolti in attività sospette. Per quanto riguarda gli altri regni stellari dell'ovest, io e l'Imperatrice del Drago Blu faremo del nostro meglio per..."


"Umpf!" Yun Che lo interruppe con un freddo sbuffo mentre alzava lentamente un palmo pieno di energia violenta e malvagia: "Prima voglio che tutte le persone del tuo clan che hanno ucciso un coltivatore della razza dei diavoli in questa battaglia si facciano avanti e si suicidino!"


"Se nemmeno uno di loro non si farà avanti, massacrerò la tua intera razza!"


Le parole di Yun Che erano piene di intento omicida, tuttavia nessuno dei Qilin e dei Draghi Blu lo fece.


L'espressione di Yun Che divenne subito sinistra e cupa mentre ridacchiava con malignità: "Molto bene. Sembra che vogliate che intervenga personalmente, uh? Tuttavia, se sarò costretto a farlo, non saranno solo i colpevoli a morire..."


"No! Aspetti!" Esclamò frettolosamente l'Imperatore Qilin. "Sua magnificenza, non è perché i membri delle nostre razze temono la morte, è che nessuno di noi ha ucciso i coltivatori della regione settentrionale. Questo perché io e l'Imperatrice del Drago Blu abbiamo ordinato loro di non uccidere nessun coltivatore della regione settentrionale in battaglia!"


"Eheh!" Yun Che rise gelidamente. "Quanto è ridicolo! E pensare che saresti così spudorato da dire parole così ridicole!"


"Sembra assurdo e ridicolo," Chi Wuyao intervenne. "Ma è tutto vero. Se non lo fosse stato, non ti avrei mai detto di risparmiarli."


"Posso confermarlo anche io." Disse con tono secco Qianye Bingzhu.


"...?" Perfino qualcuno come Yun Che fu sconcertato da questa stranezza.


"Sua magnificenza, ogni parola del mio signore è priva di falsità." Un Qilin viola intervenne coraggiosamente, la sua voce era tonante come dei gong di metallo. "Prima di arrivare qui oggi, il nostro signore ci ha ordinato di trovare un avversario al nostro livello se fossimo stati costretti a combattere contro la razza dei diavoli. Inoltre ci ha anche ordinato di non dare mai il colpo finale se avessimo messo all'angolo l'altra parte. Solo i nostri ex alleati avrebbero potuto uccidere."


"Uccidere un membro della razza dei diavoli era un'azione meritevole per cui i nostri alleati hanno combattuto. Tuttavia per noi... era una grave colpa che il nostro signore avrebbe punito." Disse un altro Qilin viola. "Di conseguenza, nessuno della nostra razza avrebbe osato lanciare un colpo finale. Al contrario... abbiamo perso molti compagni a causa degli attacchi disperati dei diavoli morenti."


"..." Questo spiazzò completamente Yun Che.


"Perché?" Chiese all'imperatore Qilin fissandolo intentamente.


Il vecchio sospirò con immensa tristezza per poi rispondere: "Noi Qilin siamo sempre stati considerati creature d'auspicio per questo mondo. In quanto massima autorità della razza dei Qilin, non abbiamo osato macchiare questa nostra splendida reputazione. Ciò che odiamo di più è il sangue fresco di un massacro e il massacro stesso. Speriamo solo che ci sia pace in questo mondo."


"Non abbiamo osato provocare l'Imperatore del Drago, così potevamo solo ubbidire. Tuttavia non oso nemmeno offendere sua magnificenza... Sua magnificenza è ancora giovane, ma ha già ottenuto il potere del Dio Malvagio e l'eredità dell'Imperatrice Diabolica. Anche se ho molti anni d'esperienza, sono rimasto comunque scioccato più volte dalle tue imprese. Ho iniziato a pensare che sua magnificenza potesse avere davvero il potere per stravolgere l'intero universo."


"Di conseguenza, anche se le truppe dell'ovest erano in netto vantaggio, volevo comunque preservare l'ultima possibilità di riconciliazione."


"Se l'Imperatore del Drago avesse vinto, avremmo accettato la sua punizione, ma se il Sovrano dei Diavoli avesse vinto... saremmo almeno potuti sopravvivere."


Yun Che strinse gli occhi mentre fissava l'Imperatore Qilin. Dopodiché ridacchiò e disse: "Che bella idea 'preservare l'ultima possibilità di riconciliazionÈ. Sei davvero una vecchia volpe e perfino il titolo di Imperatore dei Qilin è alla tua altezza."


L'Imperatore dei Qilin chinò di nuovo la testa: "Cerchiamo solo pace e armonia. Non abbiamo mai avuto ambizioni. Ho sempre provato ammirazione e rispetto per il Sovrano dei Diavoli. Le chiederei solo... di risparmiarci la vita."


"Pace? Eheh, che razza codarda e timida. Così se apparisse qualcun altro con il potere di soverchiarmi, ti inginocchierai di nuovo di fronte loro?" Chiese con tono di derisione Yun Che.


"Sì." Rispose senza esitare l'Imperatore dei Qilin. "È molto difficile per la razza dei Qilin riprodursi, così la missione tramandata di generazione in generazione è sopravvivere e prosperare. Così non abbiamo mai maltrattato i nostri sottoposti e se siamo in una situazione fuori dal nostro controllo...  possiamo solo lasciarci trasportare."


L'Imperatore dei Qilin poi disse subito: "Tuttavia la sua potenza è già sufficiente a stravolgere l'universo. Perfino qualcuno di forte come l'Imperatore del Drago è stato sconfitto da un semplice cenno della sua mano. Così credo fermamente che sia impossibile che appaia qualcuno di più forte del Sovrano dei Diavoli in futuro. Così la razza dei Qilin giurerà eterna lealtà al Sovrano dei Diavoli. Questo è il giuramento che faccio in quanto capo dei re della mia razza, che il cielo e la terra mi siano testimoni."


"..."


L'Imperatrice dei Draghi Blu rispose: "Siamo sempre stati una razza che protegge. I nostri corpi e la nostra forza sono dedicati solo alla protezione. Al Sovrano dei Diavoli basterà un veloce esame della storia della mia razza e scoprirà che non abbiamo mai istigato alcun contrasto. Né ci siamo intromessi nei conflitti."


"Siamo stati costretti a partecipare a tutto questo. Anche quando abbiamo ucciso i draghi Chi ed Hui l'abbiamo fatto perché siamo stati costretti."


"..." L'aggiunga non necessaria della parola "costretti" scioccò così tanto l'Imperatore Qilin che iniziò a sudare freddo dalla fronte, ma trattenne subito ciò che stava per dire.


"Sua magnificenza, se riceveremo il suo perdono, saremo disposti ad ubbidire ad ogni ordine finché non andrà contro i nostri princìpi. E se è determinato ad ucciderci... allora saremo costretti a combattere fino alla fine."


Le parole dell'Imperatrice del Drao Blu erano fredde, calme e prive di emozione. In effetti il suo atteggiamento assomigliava molto alla Mu Xuanyin del passato.


"Piccolo Drago Blu!" Cang Shitian balzò in avanti con un ruggito: "Osi minacciare il Sovrano dei Diavoli?!"


"No! No! No! Non intende affatto questo!" Esclamò con ansia l'Imperatore dei Qilin. "È solo che ha una personalità testarda e rigida, e si attiene con poca flessibilità ai suoi princìpi... se non fosse stata una persona del genere, allora non avrebbe trattenuto la sua forza di fronte all'Imperatore del Drago oggi."


Una custode del Drago Blu inginocchiata dietro la sua imperatrice, alzò la testa e disse: "Sua magnificenza, quando ha salvato l'universo, ha anche salvato il nostro regno. Da allora, la nostra signora ha sempre provato gratitudine e si è sentita in debito con lei. Anche quando il mondo ha saputo della sua Energia Misteriosa dell'oscurità e gli altri regni le hanno dato la caccia, la mia signora non ha mai cambiato idea su di lei per questo.
Invece ha rimpianto la sua debolezza mentre il senso di colpa le dilaniava l'anima... Ha anche mandato questa trasmissione del suono tre volte durante questa terribile battaglia: Fingete di combattere, non dovete mai assolutamente lanciare un attacco letalÈ."


"Se sua magnificenza non mi crede, può sondare i miei ricordi."


Dopo aver detto questo, la custode del Drago Blu chiuse gli occhi e disperse tutta la sua energia spirituale.


<em>Pah! Pah! Pah!</em>


Yun Che batté lentamente le mani, ogni colpo scosse i cuori dei Qilin e dei Draghi Blu. "Divertente, davvero divertente. Una razza che cerca solo di preservare la sua sicurezza e che si lascia sempre una via d'uscita. L'altra odia combattere e usa il suo potere solo per difendersi, per principio e testardaggine. Due razze che non hanno ambizione, ma che sono riuscite a diventare regni sovrani. Eheh, se non aveste un talento innato e vantaggi di gran lunga superiori agli altri, temo che le vostre razze sarebbero state annientate da tempo."


L'Imperatore Qilin chinò la testa: "Ha ragione Sovrano dei Diavoli."


Tuttavia al momento stava tirando un forte sospiro di sollievo... perché Yun Che non si era infuriato per via delle parole dell'Imperatrice del Drabo Blu e la sua aura fredda e sinistra aveva iniziato a ritirarsi.


"Umpf, che vite privilegiate." Disse con tono spensierato Chi Wuyao. "Se foste vissuti nella Divina Regione Settentrionale..."


Non continuò, ma tutti potevano percepire il risentimento dietro queste parole, il risentimento della Regina Diabolica del nord... nell'ultimo milione di anni, le altre tre regioni divine avevano spinto i coltivatori di nord in una condizione squallida e disperata. Solo oggi avevano visto una nuova alba.


Così come avrebbero trattato le altre tre regioni divine ora che erano diventati i padroni dell'universo? Si sarebbero vendicati o...?


Sarebbe stato Yun Che a fare queste decisioni.


Quando era ancora nella Divina Regione Settentrionale, aveva ripetuto molte volte che avrebbe ridotto le altre tre regioni divine in inferni, poi avrebbe fatto precipitare tutte le persone che un tempo aveva salvato in un eterno purgatorio di paura, rimpianto, dolore e disperazione.


Tuttavia, da quando Yun Che aveva deciso all'improvviso di entrare nel Regno Divino dell'Eternità, Chi Wuyao aveva percepito che era cambiato... ed era cambiato in modo piuttosto netto.


"Allora li risparmiamo o li uccidiamo?" Chiese Chi Wuyao.


I Qilin e i Draghi Blu erano con il fiato sospeso...


Yun Che si girò e disse: "Decidi tu."


Pensando a ciò che era accaduto al confine del Caos Primordiale e fuori dalla Stella Polo Blu... solo l'Imperatore Qilin e l'Imperatrice dei Draghi Blu non lo avevano attaccato durante quel momento decisivo, e questo con Long Bai presente.


Una volta che disse queste parole, i nervi tesi dell'Imperatore Qilin si rilassarono e quasi si accasciò a terra per il sollievo.


Mentre fissava la schiena di Yun Che, le labbra di Chi Wuyao tremarono lievemente per poi dire lentamente: "Avete fatto una scelta molto saggia oggi. Questa scelta non ha salvato solo le vostre vite, ma anche le vite di ogni membro delle vostre razze."


"Ricordate bene questo momento così che non facciate nulla di stupido in futuro."


"Ringrazio il Sovrano dei Diavoli per la sua compassione, ringrazio la Regina Diabolica per la sua magnanimità!" L'Imperatore Qilin si prostrò di fronte a Chi Wuyao. ora che era passata la calamità, il suo corpo stava tremando per il sollievo e la gratitudine. "I Qilin e i draghi blu sicuramente saranno leali al Sovrano dei Diavoli e alla Regina Diabolica, e ubbidiremo ad ogni vostro comando. Faremo del nostro meglio per guidare la Divina Regione Occidentale e non vi deluderemo. Accetteremo ogni punizione nel caso vi deludessimo!"


L'Imperatore Qilin sapeva che l'Imperatrice del Drago Blu non sarebbe stata disposta a dire molto di tutto questo, così lo fece per lei.


Dopotutto i loro regni avevano sempre avuto ottimi rapporti. Era qualcosa risaputo dall'intero universo. I loro comportamenti e princìpi erano fin troppo simili.


Di conseguenza, l'Imperatore Qilin considerava l'Imperatrice dei Draghi Blu per metà discepola e metà figlia. L'aveva guardata crescere e diventare il capo della sua razza... e ora l'aveva aiutata ad allontanarsi dall'orlo dell'abisso.


I Qilin e i Draghi Blu inginocchiati dietro erano pieni di sollievo e gratitudine. Fu in quel momento che capirono davvero perché il loro sovrano si era comportato in modo così timido e codardo. Il ritorno del Sovrano dei Diavoli e gli eventi seguenti avevano dimostrato la saggezza delle sue decisioni.


Dopo molto tempo, i Qilin e i Draghi Blu iniziarono finalmente a rialzarsi. I loro corpi erano bagnati di sudore e avevano la sensazione che fosse passata una vita da quando il Sovrano dei Diavoli si era rivolto a loro.


L'Imperatrice del Drago Blu alzò la testa per fissare il distante Yun Che.


Al momento era seduto a terra mentre cullava tra le braccia la delicata Dea Stellare del Lupo Celeste. Non distoglieva lo sguardo dal suo viso, sembrava quasi che volesse essere il primo volto che Caizhi avrebbe visto una volta che si fosse svegliata.


Questa scena mostrava uno Yun Che completamente diverso rispetto a prima. In effetti era quasi impossibile collegare l'uomo affettuoso di fronte a lei con il Sovrano dei Diavoli imperioso ed assetato di sangue che aveva appena ordinato il massacro dei Divine Master di quattro razze diverse.


Dall'altra parte della regione del Mare Profondo devastata, Shui Meiyin era apparsa di fronte alla città del Mondo del Drago.


La città del Mondo del Drago stava fluttuando nell'aria sopra la regione del Mare Profondo, lontana dal campo di battaglia. Era una nave da guerra divina primordiale, così le onde d'urto dello scontro non erano state sufficienti nemmeno a graffiarla.


Dopo la morte di Long Bai, la città del Mondo del Drago aveva perso il suo proprietario.


Shui Meiyin la fissò silenziosamente per poi stendere una mano nivea... Un istante dopo, le strane rune cremisi che coprivano le fondamenta della città del Mondo del Drago si accesero per poi spegnersi di nuovo.


La città del Mondo del Drago aveva ottenuto un nuovo padrone in un batter d'occhio.


Il potere spaziale divino di questo artefatto proveniva dalla Spina dell'Universo. Così, in quanto nuova proprietaria della Spina dell'Universo, Shui Meiyin avrebbe potuto prenderne il controllo perfino se Long Bai fosse stato ancora vivo.


Una luce diabolica brillò dietro di lei mentre appariva Chi Wuyao.


Nebbia bianca aleggiava attorno ai palazzi divini, emanavano un'aura sconfinata e antica... Quando scorse con lo sguardo l'intera città, perfino perfino Chi Wuyao rimase senza fiato.


"È lunga centoottanta chilometri e contiene duecento palazzi di dimensioni diverse. Il trenta per cento di questi palazzi contengono spazi indipendenti che non sono collassati, così sono molto più grandi di come sembrano."


"Non è una grande città, ma ogni singolo mattone e piastrella è inciso con un sigillo primordiale. È chiaro che il regno del Dio Drago non ha osato rompere questi sigilli, così hanno potuto solo aspettare che svanissero naturalmente. Forse è anche uno dei motivi principali per cui non è mai apparsa nell'ultimo milione di anni."


"Quando Long Bai l'ha ridestata, ha solo usato la sua abilità di balzare nello spazio... in altre parole, nessuno dei palazzi di questa città è stato usato."


"Allora?" Chiese Chi Wuyao mentre si girava a guardare Shui Meiyin con i suoi splendidi occhi.


Lo sguardo di Shui Meiyin brillò mentre ridacchiava con fare armonioso come il tintinnio di campanelle d'argento: "Che ne dici se la rendiamo la città imperiale del fratellone Yun Che?"


La città del Mondo del Drago. Questa era la nave profound che il Dio Malvagio primordiale in persona aveva creato e dato agli Dei Drago primordiali.


Era sia l'eredità del Dio Malvagio che quella dei Veri Dei Drago.


Così era la città imperiale più adatta a Yun Che... In quest'era, era l'unico che fosse davvero degno di essere il padrone di questo artefatto.


"È una buona idea." Gli occhi seducenti di Chi Wuyao si incurvarono per la contentezza: "Tuttavia credo che prima dovremmo cambiare il suo nome."
                                


                                



