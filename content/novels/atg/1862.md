---
weight: 18620
title: Capitolo 1862 - "Maltrattare la propria Maestra"
pubDate: 2025-03-10T08:57:10.514Z
tags:
    - atg
---


Capitolo regolare,
0 capitoli in coda, 0/10
-Schadenfreude


"Lascerò a te la decisione riguardo il nome." Shui Meiyin ridacchiò: "Immagino che tu abbia già pensato ad un titolo imperiale per il fratellone Yun Che nella Divina Regione Settentrionale, vero?"


"Naturalmente." Disse Chi Wuyao con un lieve sorriso.


Shui Meiyin stese una mano e un ammasso di luce rossa priva d'aura brillò nel suo palmo. "I sacrifici e le perdite di questa battaglia sono stati troppo grandi. Abbiamo bisogno di un lungo periodo di risposo. Cancelliamo i sigilli di alcuni di questi piccoli palazzi e lasciamoli riprendere qui."


Mentre lo diceva, rune scarlatte apparirono all'improvviso nei sei palazzi più vicini all'entrata. Le rune scarlatte si accesero lentamente, una fila dopo l'altra, disperdendosi gradualmente e scomparendo nell'etere.


Shui Meiyin abbassò la mano e sospirò lentamente.


"..." Chi Wuyao rimase ad osservarla in silenzio per poi dire all'improvviso: "Ho molte cose che vorrei chiederti, ma probabilmente non risponderai alle mie domande, vero?"


"Eheheh!" Shui Meiyin mostrò un sorriso radioso. "Credo che sarebbe meglio se te lo dicesse lui stesso... nel momento che riterrà più adatto."


"Va bene, vado a prendermi cura di mia sorella!"


Chi Wuyao seguì Shui Meiyin con lo sguardo per poi tornare ad osservare i palazzi divini dai sigilli che si erano rotti così facilmente. Dopodiché ripensò al cambiamento insolito di Yun Che e mostrò un'espressione astuta.


Shui Meiyin aveva ragione. I coltivatori della Divina Regione Settentrionale avevano molto bisogno di un po' di riposo e di guarire... Prendendosi cura sia del corpo che dello spirito.


I regni Qilin e del Drago Blu si sarebbero concentrati nel proteggere il nord e l'ovest per prevenire ogni possibile incidente. Nel frattempo, i praticanti del mistero della regione settentrionale sarebbero entrati nella città del Mondo del Drago.


Tenendo Caizhi tra le braccia, Yun Che entrò lentamente in uno dei palazzi dentro la città del Mondo del Drago.


Questo posto sembrava un'enorme camera da letto e il suo interno era molto più sontuosamente decorato rispetto all'esterno. Irradiava un'aura antica, ma tranquilla, senza però dimostrare segni di decadenza o sporco.


Tuttavia Yun Che era troppo preoccupato per badare a questi dettagli. Posò Caizhi sul divano di giada più vicino a lui. Dopodiché le tenne il braccio destro con una mano e posò l'altra sul suo petto, facendo circolare l'energia del Divino Miracolo della Vita in lei.


Sotto gli effetti di questa Energia Misteriosa della luce, le ferite di Caizhi, che non erano affatto gravi, iniziarono a guarire con una velocità visibile ad occhio nudo.


Il respiro di Caizhi divenne ancora più regolare e il suo viso recuperò il suo normale colorito roseo.


l'Energia Misteriosa della luce si disperse e Yun Che sospirò piano. Mantenere il Manico Misterioso del Dio Drago per così tanto tempo gli aveva fatto consumare molta Energia Misteriosa e potere spirituale, e ora che si era rilassato, provò una sensazione di confusione e un lieve stordimento continuava ad assalirlo.


All'improvviso ebbe la sensazione che qualcuno lo stesse fissando. Si girò e vide un paio di occhi gelidi, di un colore blu lucido ed effimero che lo stavano osservando.


"Sembra che stia bene." Disse Mu Xuanyin. Il suo atteggiamento e il suo sguardo erano rimasti freddi e indifferenti come sempre, e assomigliava ad una statua di ghiaccio di una bellezza assoluta scolpita molto tempo fa.


Caizhi aveva saputo da molto tempo di com'era sopravvissuta Mu Xuanyin. In effetti l'aveva scoperto ancora prima di Chi Wuyao. Le due erano venute nella Divina Regione Meridionale molto prima per spianare la strada per Yun Che e aiutarlo a sbarazzarsi di Nan Wansheng.


"Dovresti concentrarti a prenderti cura di lei." Disse Mu Xuanyin mentre si preparava ad andarsene.


"Xuanyin!"


L'esclamazione di Yun Che risuonò nelle orecchie di Mu Xuanyin mentre un'energia calda la assalì. Un paio di braccia la strinsero da dietro... abbracciandola stretta.


"..." Mu Xuanyin si tese e fu sul punto di sussultare sentendo la sua presa. Sentì chiaramente il suo cuore che batteva freneticamente e la sua presenza bruciante.


Chiuse gli occhi e smise di lottare... L'ultima volta che l'aveva abbracciata così stretta era stato quando la morte stava per separarli.


Rimasero fermi lì per molto tempo e poi il sussurro di Yun Che risuonò nelle sue orecchie: "È... è stato il potere... del nirvana della Fenice di Ghiaccio?"


"Sì." Mormorò a sua volta Mu Xuanyin. "Quando mi sono svegliata nelle profondità del Lago del Ghiaccio Infernale, i ricordi che la fenice mi ha lasciato insieme a quel potere mi hanno spiegato tutto."


"Allora era come pensavo." Sussurrò piano Yun Che. Tuttavia non mostrò il suo solito sorriso che faceva quando scopriva di aver ritrovato una persona cara che aveva perso per sempre. Strinse ancora di più la presa, inondato dalla paura.


Se la fenice di ghiaccio non avesse posseduto lo stesso potere del nirvana di quella del fuoco...


Se non avesse lasciato il resto del suo potere a Mu Xuanyin per il senso di colpa che provava nei suoi confronti allora l'avrebbe davvero persa... l'avrebbe persa per sempre.


La strinse gentilmente per le spalle e la fece girare. Dopodiché la fissò dritta negli occhi.


"..." Le labbra di Mu Xuanyin fremettero.


"Xuanyin." Yun Che disse ogni parola con lentezza e chiarezza: "D'ora in avanti non lasciarmi mai più, va ben?"


Non la chiamava più "maestra" e non la considerava più tale. Invece il suo sguardo appassionato le comunicavano chiaramente il suo desiderio per lei.


Mu Xuanyin si agitò e il suo cuore iniziò a battere in modo irregolare... Poteva nascondere i suoi pensieri e le sue intenzioni al punto da poter assassinare Cremisi della Distruzione senza che i suoi nemici se ne accorgessero. Tuttavia si era ritrovata in una nuova battaglia, una situazione completamente nuova per lei, così le sue difese del suo cuore sbigottito si stavano sgretolando come fragile ghiaccio.


Girò di scatto la testa per evitare lo sguardo ardente di Yun Che. E pensare che Yun Che un tempo si sarebbe fatto piccolo e avrebbe distolto lo sguardo da lei!


"No..." Yun Che scosse lentamente la testa. Sembrava che stesse parlando da solo: "Non dovrei fare a te questa domanda, dovrei rispondere io."


"Allora la mia debolezza e la mia sciocca ingenuità mi è quasi costata tutto, io..."


Sospirò piano, ma il suo sguardo rimase fisso su Mu Xuanyin... In passato non avrebbe mai osato guardarla negli occhi. Temeva di vedere rimprovero in quello sguardo gelido e temeva ancora di più di vedere fredda delusione.


Tuttavia, quando era morta tra le sue braccia fuori dalla Stella Polo Blu, il suo sguardo vacuo ancora più splendido di un milione di stelle era rimasto impresso nella sua mente. I ricordi del passato lo riempivano di un'immensa nostalgia, ma sapeva che non l'avrebbe mai più potuta raggiungere.


Inoltre, ora che era tornata da lui in modo miracoloso, di sicuro non sarebbe stato timido come prima! Non l'avrebbe mai più lasciata andare!


"Molto presto sarò il sovrano dell'universo e mi assicurerò che nessuno in questo mondo possa portarti via da me!"


Dopo aver detto questo, si sporse in avanti all'improvviso, premendo le sue labbra contro quelle di Mu Xuanyin.


"..." La donna spalancò gli occhi. Mentre caos e confusione imperversavano nel suo cuore, sentì un'enorme forza su di lei. Prima che se ne rendesse conto, Yun Che l'aveva premuta a terra.


"Tu!" Mu Xuanyin istintivamente cercò di resistere, ma il suo potere mosso dallo stupore fu soppresso da Yun Che in modo incredibilmente tirannico.


"Non pensare nemmeno di fuggire." Yun Che la premette sotto di sé. "Voglio rimediare a tutti gli anni che ho perso. E sopratutto... voglio rimediare agli errori che ho fatto in passato!"


Si stava comportando in modo completamente diverso rispetto a prima... ma in realtà, la paura che nutriva nei confronti della sua "maestra" rimaneva ancora.


Era proprio questa paura che lo stava facendo comportare in modo così brusco, perché era determinato a superare questo timore nel modo più violento possibile.


Allora era stata questa maledetta paura e timidezza che gli erano quasi costate l'occasione di rimediare ai suoi errori.


"N... non farlo." Per qualche motivo, lei si sentì incredibilmente debole e scoordinata mentre si dimenava. Anche i suoni che le sfuggirono dalle labbra per qualche motivo erano dolci e setosi come la voce di Chi Wuyao: "Sono... ancora tutti fuori... Sei il Sovrano dei Diavoli... Non puoi..."


Yun Che fece un cenno e una barriera oscura sigillò l'entrata del palazzo. Dopodiché ringhiò con tono feroce: "Vediamo chi oserà avvicinarsi a questo posto!"


In quel momento Yun Che era riuscito a "maltrattare la sua maestra". Non importava quanto provasse a lottare, avrebbe mantenuto la presa per impedirle di scappare: "Xuanyin, ricordatelo, non sono più il tuo discepolo e sembra che debba imprimertelo nella mente... Così non ti ascolterò e sicuramente non lascerò più che tu mi sfugga!"


"C'è ancora Caizhi... Oh!"


Yun Che fece un altro cenno e una barriera color ghiaccio apparì attorno a loro, nascondendo completamente i loro corpi e le loro voci dal mondo esterno.


Proprio mentre la barriera iniziava a formarsi, Caizhi, che era sul divano, emise un lieve gemito e iniziò ad aprire gli occhi.


Chi Wuyao si avvicinò lentamente al palazzo. Quando vide la barriera che copriva l'entrata, per un momento rimase sbalordita. Ma dopo sondò la situazione con la sua anima diabolica e mostrò un sorrisetto malizioso.


Mandò subito una trasmissione del suono a tutti. "Questo è un ordine per l'intero regno. L'anima e la mente del Sovrano dei Diavoli hanno subìto un po' di ferite durante la battaglia precedente, così ha bisogno di riposare e riprendersi per un po'. Nessuno dovrà disturbarlo nelle prossime ventiquattro ore."


Tuttavia non se ne andò dopo aver lasciato la trasmissione del suono.


Dopo poco tempo, vide Qianye Ying'er accorrere frettolosamente nonostante la sua aura debole e sottile, come si aspettava.


"Cos'ha?" Chiese Qianye Ying'er accigliata. "Perché deve riposare all'improvviso per così tanto tempo? Si stava sforzando prima?"


Date le sue capacità di rigenerazione che sfidavano ogni legge naturale, ventiquattro ore di tempo erano molto lunghe. Questo aveva suggerito a Qianye Ying'er che Yun Che fosse molto più stanco di quanto avesse mostrato.
                                


                                



