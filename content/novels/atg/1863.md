---
weight: 1863
title: Capitolo 1863 – Il Segreto che non può essere Rivelato
pubDate: 2025-03-10T08:57:10.514Z
tags:
    - atg
---


Capitolo regolare,
0 capitoli in coda, 0/10
-Schadenfreude


Mentre la Divina Regione Settentrionale stava riposando, il Regno degli Dei entrò nel suo momento più turbolento della storia.


Questo era particolarmente vero per la regione occidentale. Si poteva dire che il loro mondo fosse cambiato nell'arco di una notte.


I coltivatori nel Regno degli Dei avevano tremato di gioia quando l'Imperatore del Drago aveva mobilitato tutti i Divine Master dei sei regni sovrani dell'ovest e aveva raggiunto l'attuale quartier generale dei diavoli come per magia usando la città del Mondo del Drago.


Avevano scoperto anche che la formazione del nord era stata surclassata dalle truppe della Divina Regione Occidentale nonostante Long Bai avesse dato l'ordine di aspettare Yun Che per dodici ore. In quel momento, quasi tutti erano stati certi che il contrattacco innaturalmente veloce e brutale dell'Imperatore del Drago avrebbe annientato i diavoli.


La battaglia seguente aveva tremare più della metà della Divina Regione Meridionale, come se fosse sopraggiunta l'apocalisse. Innumerevoli coltivatori del sud avevano interrotto ciò che stavano facendo ed erano scappati nella direzione opposta al campo di battaglia con tutte le loro forze. Tuttavia, quando lo scontro si era concluso, le notizie del risultato finale fecero quasi scoppiare i loro cuori.


La Divina Regione Occidentale aveva perso. Long Bai era morto. Tutti i Divine Master dei quattro regni, gli Dei Drago, l'Imperatore dei draghi Chi, Hui e delle Miriadi di Manifestazioni erano morti e sì, inclusi i maestri e i sovrani del drago! Tutti!


I soli sopravvissuti erano i membri del regno dei Qilin e del Drago Blu.


Naturalmente la prima reazione della gente fu incredulità. Solo i praticanti del mistero dei regni del Drago Blu e dei Qilin furono assaliti da un senso di stordimento dopo aver ricevuto la conferma dalle loro truppe di come questa notizia all'apparenza impossibile fosse spaventosamente vera.


.....


Nella città del Mondo del Drago.


Dopo che la barriera scomparì, Yun Che si stiracchiò e sospirò. Poi vide Caizhi seduta sul letto di giada che lo esaminava con fare impassibile.


Il suo sorriso lussurioso si congelò. Le sue labbra fremettero ripetutamente e alla fine riuscì a balbettare: "T-t-t-t-ti sei svegliata... Caizhi?"


"Sono sveglia da sei ore." Rispose freddamente la ragazza. In effetti aveva già volato per l'intera città del Mondo del Drago già tre volte.


"~!@#\%..." Lì vicino, Mu Xuanyin si girò frettolosamente, disperse un certo odore con la sua energia di ghiaccio e svanì. Era stata così veloce che Yun Che non ebbe nemmeno il tempo di reagire.


Per un po' Yun Che era indeciso se inseguire Mu Xuanyin o lasciarla andare per il momento. L'impareggiabile Sovrano dei Diavoli del nord che aveva seppellito l'intero regno del Dio Drago appena dodici ore fa sembrava abbastanza rosso da morire per l'imbarazzo. Avrebbe voluto tagliarsi a metà così da potersi occupare sia di Mu Xuanyin che di Caizhi allo stesso tempo.


"È così che hai intenzione di mantenere la promessa che hai fatto a mia sorella?" L'espressione di Caizhi era così gelida da non mostrare nemmeno una traccia di emozione. "Annegare nel piacere con un'altra donna proprio di fronte a me, tua moglie?"


Yun Che si irrigidì sentendo la parola "sorella". Tutte le consolazioni che stava per dire gli morirono in gola.


"Caizhi, io..."


Stava per dire qualcosa quando sentì uno sbuffo improvviso. Quando alzò lo sguardo, vide con incredulità che le labbra della ragazza stavano tremando e le sue sopracciglia erano incurvate. Si rese conto con fare stordito che stava... cercando di trattenere una risata! Per un secondo ebbe la sensazione di essere tornato indietro nel tempo quando Caizhi era ancora l'adorabile e birichina "piccola Jasmine" che conosceva.


"Umpf. Sovrano dei Diavoli o no, sembra che tu non sappia ancora come affrontare uno spavento, eheheh." Disse sogghignando Caizhi mentre scuoteva la testa e muoveva le gambe avanti e indietro. L'aura intimidatoria che la circondava un momento fa era svanita. "Se fosse stata una donna qualunque, specialmente quella maledetta Qianye, allora sì, mi sarei arrabbiata assolutamente. Ti avrei ignorato per un intero mese."


"Ma la sorella Xuanyin? No, non sarei mai arrabbiata con lei. Se non fosse stato per il suo sacrificio di allora, saresti..."


Si fermò lì e gli fece cenno di avvicinarsi: "Siediti con me cognato."


Il comportamento di Caizhi sembrava essere cambiato drasticamente dopo il suo risveglio. Chiaramente sapeva cos'era successo mentre aveva perso i sensi. Forse per questo aveva rimosso finalmente le pesanti catene che avevano avvolto il suo cuore in tutti questi anni.


Yun Che ubbidì e si sedette accanto a lei. Poi chiese con tono affettuoso: "Stai bene Caizhi? C'è qualcosa che vorresti che controllassi?"


Caizhi non rispose, invece appoggiò gentilmente la testa sul petto di Yun Che, chiuse gli occhi e si limitò ad ascoltare il suono del suo battito cardiaco. molto, molto tempo dopo, alla fine sussurrò: "È tutto finito, vero?"


"Sì, è tutto finito." Rispose Yun Che. "Long Bai è morto. Anche tutti coloro che meritano di morire sono più o meno morti. Ho tenuto vivo Zhou Xuzi però. Non lo lascerò morire così facilmente dopo tutto quello che ha fatto."


"Non c'è nulla al mondo che può minacciarci. Siamo anche liberi di creare o abolire le leggi dell'universo se lo desideriamo."


"Mn. Caizhi rispose brevemente per poi mormorare all'improvviso: "È un sogno che si avvera, così perché... mia sorella non può assistere al futuro che desiderava? Perché... solo lei..."


La sua voce era debole come un sogno, ma ogni sua parola spezzò il cuore di Yun Che più volte.


Yun Che la abbracciò per poi sospirare.


La Stella Polo Blu era illesa. La sua terra natia, la sua famiglia e le sue amate erano tutti sani e salvi. Era riuscito a vendicarsi, aveva ribaltato il fato irreversibile della Divina Regione Settentrionale e aveva perfino reclamato Mu Xuanyin, la persona che aveva pensato di avere perso per sempre.


Ma Jasmine...


Poteva torturare Zhou Xuzi per altri diecimila anni, ma non sarebbe mai tornata da lui.


.....


Nel secondo in cui Mu Xuanyin scappò dalla camera da letto, incontrò immediatamente Chi Wuyao. La Regina Diabolica era rimasta di guardia all'entrata per tutto questo tempo.


"Allora? Quante volte l'avete fatto?" Chi Wuyao la provocò con un sorriso.


"..." Mu Xuanyin resistette a stento all'impulso di colpirla.


Se il suo colorito non fosse rimasto gelido per decine di migliaia di anni, sarebbe sembrata rossa come una mela in questo momento. Non si era mai sentita così timida in tutta la sua vita.


In sole sei ore, il trattamento di Yun Che era passato da forte e irrispettoso a quasi violento e violante. Aveva usato i metodi più insolenti ed estremi per ricordarle che il loro rapporto di maestra e discepola apparteneva al passato.


Incapace di sopportare ulteriormente di essere guardata da Chi Wuyao, Mu Xuanyin cercò di scappare. Tuttavia, all'improvviso si fermò ed evocò una barriera d'isolamento del suono attorno a lei e a Chi Wuyao.


"Cos'hai visto durante gli ultimi momenti di Long Bai?" Chiese piano e con serietà Mu Xuanyin.


Il sorriso della Regina Diabolica svanì come se non ci fosse mai stato.


Alzò le mani e costruì un'altra barriera d'isolamento del suono e vi infuse la sua anima diabolica del nirvana.


In questo modo nemmeno le anime anormali di Yun Che e Shui Meiyin non avrebbero potuto superare questa doppia protezione.


Alla fine Chi Wuyao disse pianissimo: "Quando Shen Xi è morta, era... incinta di Yun Che."


"..." Mu Xuanyin mostrò uno sguardo pieno di shock: "C... cosa?!"


"Ovviamente Yun Che non sapeva che Shen Xi fosse rimasta incinta quando ha lasciato la terra proibita del Samsara." Disse Chi Wuyao nel tono più basso possibile nonostante fossero circondate da due barriere d'isolamento del suono. "Shen Xi sapeva dei sentimenti anormali che Long Bai provava nei suoi confronti. Per questo ha tenuto segreta la gravidanza fino alla fine."


"Questo conferma una cosa però, anche solo indirettamente," continuò Chi Wuyao. "Shen Xi non stava sfruttando Yun Che solo per qualunque scopo avesse in mente. Doveva provare certi sentimenti per lui, altrimenti avrebbe riconosciuto il grave pericolo rappresentato dal suo bambino e l'avrebbe abortito fin dall'inizio. L'amava molto... moltissimo."


Nemmeno Chi Wuyao poteva rimanere indifferente dopo aver sentito il giuramento che aveva fatto Shen Xi dopo aver perso il suo bambino.


Al punto che aveva scelto di non ripetere esattamente ciò che aveva detto a Mu Xuanyin, perché aveva la sensazione che fosse una violazione.


Un lungo silenzio dopo, Mu Xuanyin alla fine mormorò tra sé e sé: "Non c'è da meravigliarsi... non c'era da meravigliarsi che..."


Era difficile, no, impossibile credere che Long Bai avrebbe ucciso Shen Xi. Dopotutto parte del motivo per cui era famoso era per via del suo amore per la sua "Regina Drago" che non era diminuito minimamente nonostante il passare di trecentomila anni. Perciò era difficile credere che l'avrebbe uccisa, non importava quanto fosse arrabbiato.


Ma ora capiva. Quel bambino era stata la goccia che aveva fatto traboccare il vaso.


"Era un bambino o una bambina?" Chiese Mu Xuanyin. Strinse le mani ed ebbe la sensazione che qualcosa le stringesse il cuore.


"Non lo so." Rispose Chi Wuyao. "Tuttavia Shen Xi si è riferita al bambino con Xi'er secondo i ricordi di Long Bai, così ci sono molte possibilità che sia femmina."


Chi Wuyao ripensò a come Yun Che aveva stretto le Gemme del Suono che gli aveva dato la figlia. Solo questo le mozzò il fiato per molto tempo.


Se Yun Che l'avesse saputo...


"È davvero... morta?" Chiese Mu Xuanyin.


"Long Bai ha usato... tutte le sue forze. Quando ha colpito la pancia di Shen Xi." Chi Wuyao sospirò di nuovo.


I ricordi che aveva rubato erano circolati nella coscienza di Long Bai durante la sua ultima ora di vita. La disintegrazione del suo spirito aveva peggiorato di molto la qualità delle immagini, ma era stato sufficiente per comprendere la situazione in generale.


"..." Mu Xuanyin chiuse gli occhi e cadde di nuovo il silenzio.


"Tuttavia," Chi Wuyao aggrottò lievemente le sopracciglia mentre diceva, "nei suoi ultimi ricordi non c'era la morte di Shen Xi. Era concentrato sul ricordo di come l'aveva attaccata... e la quantità impossibile di rimpianto e dolore che lo accompagnava."


"Rimpianto? Dolore?" La voce di Mu Xuanyin divenne gelida: "Come osa?!"


All'improvviso si rese conto delle implicazioni dietro le parole di Chi Wuyao e chiese: "Stai dicendo che Shen Xi potrebbe essere ancora viva?"


Chi Wuyao scosse la testa: "Non ne sono sicura. Ciò che posso dirti è che ho trascorso le ultime due ore a riordinare tutti i frammenti dei ricordi che ho ottenuto da Long Bai e ho notato qualcosa di strano."


Mu Xuanyin: "?"


"Prima che morisse, ha provato desiderio per Shen Xi e non odio nei confronti di Yun Che. "Chi Wuyao finì di parlare con un'espressione piena di emozioni contrastanti.


Durante la sua ultima ora di vita, Long Bai era stato schiacciato da Yun Che e aveva assistito al massacro della Divina Regione Occidentale con i suoi occhi.


Normalmente parlando, avrebbe dovuto essere pieno di disperazione e odio nei confronti del suo nemico.


In realtà però metà dei suoi pensieri erano dominati da Shen Xi!


Questo in particolare quando aveva combattuto contro Yun Che. L'unica cosa che gli era passata per la mente era il suo folle desiderio di dimostrarle il suo valore.


La sua infatuazione nei confronti di Shen Xi si era evoluta in qualcosa di così malato ed estremo che probabilmente nessuno a parte lui avrebbe potuto capirlo.


"Il suo ultimo desiderio non era di trovare Shen Xi nell'aldilà." Chi Wuyao fece una pausa per poi considerare con cautela cosa dire per poi continuare: "ma... è stato il desiderio che Shen Xi riapparisse e lo salvasse di nuovo."


Mu Xuanyin continuò secondo questa linea: "Così significa che potrebbe essere ancora..."


"Non dobbiamo essere troppo ottimisti." Chi Wuyao scosse di nuovo la testa: "Shen Xi porta una speciale Energia Misteriosa della luce che apparteneva solo a lei prima che allenasse Yun Che."


"Long Bai la conosceva da centinaia di migliaia di anni, così doveva conoscere meglio di chiunque altro la sua aura. Ipotizzando che fosse ancora viva e considerata la vasta quantità di potere del regno del Dio Drago, avrebbe dovuto trovarla molto tempo fa."


La speranza nello sguardo di Mu Xuanyin si spense quando non riuscì a trovare una confutazione alle sue parole.


"Forse Long Bai non è riuscito a credere o ad accettare il fatto di aver ucciso Shen Xi. Potrebbe essersi illuso che fosse scomparsa chissà dove, solo per alleviare il dolore e il rimpianto che stava provando."


"Naturalmente è anche possibile che Shen Xi sia ancora viva e che sia svanita da qualche parte dove nemmeno il Regno del Dio Drago può trovarla."


"Tuttavia..." Guardò dritta negli occhi di Mu Xuanyin. "Credi che potremo condividere questa speranza con lui?"


"No." Mu Xuanyin scosse la testa senza un minimo di esitazione.


Yun Che era riuscito ad accettare la morte di Shen Xi durante quei dolorosi anni.


Se gli avessero detto che Shen Xi poteva essere ancora viva... sapendo che ci fossero molte possibilità che provasse di nuovo sofferenza e delusione...


Però se non ne avessero parlato e Shen Xi fosse tornata, la piacevole sorpresa che avrebbe ricevuto sarebbe stata quasi miracolosa.


"E sicuramente non gli diremo del bambino." Mu Xuanyin si girò e spostò lo sguardo verso l'orizzonte. "Ha già sofferto troppo. Tutto ciò che desidero è che si goda il resto della sua vita spensierato e privo di preoccupazioni. Anche se annegasse nei suoi desideri e degenerasse fino a diventare un tiranno, non permetterò che appaia un altro buco nella sua anima."


Ai suoi occhi, il mondo era già fin troppo in debito con Yun Che. Nessuna quantità di espiazione e compensazione sarebbero state sufficienti a compensare ciò che aveva passato.


Non avrebbe fermato Yun Che nemmeno se un giorno avesse trasformato il Regno degli Dei in un inferno.


Dopotutto, al contrario di tutti gli altri...


Aveva sperimentato una vera e propria morte.


Chi Wuyao annuì profondamente: "Questo rimarrà tra noi."
                                


                                



