---
weight: 18650
title: Capitolo 1865 – Piani
pubDate: 2025-03-10T08:57:10.515Z
tags:
    - atg
---


Capitolo regolare,
1 capitoli in coda (Edoardo), 0/10
-Schadenfreude
"Naturalmente se è un'idea insopportabile per te, allora puoi fingere di non averla nemmeno sentita. Nessuno al mondo può costringerti a fare nulla."


Chi Wuyao poi si biasimò: "Mi dispiace tanto, ma è il solo modo che mi è venuto in mente per conquistare il mondo in sei mesi... a meno che tu non abbia un piano da condividere con me, magnificenza?"


"...Chi hai scelto per la Divina Regione Meridionale?" Chiese con serietà Yun Che.


Alla Divina Regione Meridionale rimanevano solo tre imperatori divini maschi dopo la distruzione del regno del Mare Meridionale... Chi Wuyao non poteva aver scelto una donna a caso da rendere sua consorte, vero?


Chi Wuyao sorrise: "Ovviamente il regno del Mare Profondo delle Dieci Direzioni è la nostra scelta migliore. Cang Shitian ti è estremamente leale ora. Non lo sai, ma si è anche definito il tuo cane pazzo durante la battaglia precedente."


Yun Che si accigliò un po' per poi abbassare il tono: "Regina Diabolica, hai davvero intenzione di elevare la posizione di Cang Shitian?"


"Naturalmente." Rispose sorridendo Chi Wuyao.


"Quando si mette male, scommetti, quando la situazione è buona, agisci con cautela. È questo che dici sempre." Disse Yun Che. "Cang Shitian può essere un imperatore divino, ma è un uomo impetuoso, contorto dai modi così illogici da essere quasi imprevedibile. Posso a stento tollerare l'idea di lasciarlo vivere, figuriamoci usarlo. Perché hai fatto questa scelta?"


Ancora sorridente, Chi Wuyao disse con tono sereno: "Hai ragione. Un cane pazzo è difficile da controllare e nessuno può prevedere quando si rivolterà contro il suo padrone. Sfortunatamente... hai proprio bisogno di un cane pazzo in questo momento."


Yun Che: "?"


"Semplice." Chi Wuyao spiegò: "Adesso ci sono innumerevoli persone che ti odiano fino all'osso. Ad esempio chi ha perso i suoi cari o le loro famiglie in guerra."


"Per non parlare della discriminazione durata da un milione di anni nei confronti della Divina Regione Settentrionale. Possono fingere di accettare i 'diavoli' e la loro Energia Misteriosa oscura, ma non ci vuole un genio per sapere che sono ancora ben lontani dall'accettarlo."


"Il solo modo per affrontare questi elementi incontrollabili che potrebbero diventare enormi minacce in futuro... è eliminarli velocemente e spietatamente."


"Tuttavia, non può essere il Sovrano dei Diavoli ad occuparsi di questo tipo di lavoro sporco. Anche i 'diavoli' sono una cattiva scelta. Così, chi meglio di un 'cane pazzo' che ha 'tradito' la Divina Regione Meridionale può avere questa pessima reputazione?"


"..." L'espressione di Yun Che mostrò per metà stupore e per metà consapevolezza.


"Capo dei tutori dell'ordine." Disse lentamente Chi Wuyao. "Questo è il nuovo titolo che ho preparato per lui. Se accetterai, rinascerà con una nuova identità."


"Vuoi un uomo che detesta il concetto stesso della legge come tutore dell'ordine?" Yun Che scosse la testa sorridendo: "Sei la sola a cui possono venire in mente queste idee."


"Gli piacerà pienamente il suo nuovo ruolo. Se non altro se lo godrà mille volte rispetto ad un imperatore divino." All'improvviso Chi Wuyao cambiò tono. "Ma naturalmente ci devono essere alcune restrizioni. Un governo è un amalgama di due facce, quella all'esterno dev'essere pulita come argento vergine e quella dentro dev'essere nera come la colpa stessa."


Yun Che si batté la fronte con le nocche per un po'. L'introduzione di Chi Wuyao in "Fondamenti su come diventare un sovrano" gli stava facendo venire il mal di testa.


Quando era stato il maestro del Palazzo Immortale Frozen Cloud, aveva praticamente scaricato ogni responsabilità su Murong Qianxue e le ragazze. Forse poteva fare lo stesso qui?


In realtà, a giudicare dall'espressione di Chi Wuyao, sapeva già cosa stava per fare Yun Che...


Yun Che abbandonò questi pensieri confusi e disse con tono di resa: "Bene, faremo come dici."


Ora il suo più grande desiderio era prendere controllo del mondo, eliminare tutte quelle minacce piccole, ma che non poteva ignorarsi e riunirsi con tutti i suoi cari nella Stella Polo Blu.


Tutta questa roba sul governo non era il suo forte comunque, così tanto valeva che seguisse alla lettera il piano di Chi Wuyao.


.....


Un po' di tempo dopo, i regni si riunirono al centro del regno del Mare Profondo in rovina.


Dopo un giorno circa di riposo, grazie alla risonanza oscura con Calamità e Tragedia, i coltivatori del nord si erano per lo più ripresi. Avevano versato lacrime per i cari che avevano perso e per la gioia che avevano provato dopo che il loro destino era cambiato drasticamente, e avevano recuperato la loro determinazione.


Yun Che scorse con lo sguardo tutti i presenti per poi chiedere: "Qual è la situazione?"


Fen Daoqi fece un passo avanti per poi fare rapporto: "Non abbiamo ancora recuperato completamente le forze, ma possiamo eseguire i nostri doveri adesso. La Divina Regione Occidentale al momento è nel panico e il regno del Dio Drago, degli Imperatori dei Draghi Chi, Hui e quello delle Miriadi di Manifestazioni sono nel caos totale. È una buona occasione per sopprimerli una volta per tutte."


"Ci ordini di abbatterli adesso per favore. Quando raggiungeremo la nostra decisione, avremo recuperato circa il settanta per cento della nostra forza, così non si deve preoccupare. Sua magnificenza, una volta che entreremo nella Divina Regione Occidentale, massacreremo chiunque le si opporrà e le porteremo gloria!"


"..." L'Imperatore Qilin tremò un po' e sembrò sul punto di dire qualcosa. Alla fine però scelse di rimanere in silenzio.


Tuttavia l'Imperatrice del Drago Blu non aveva inibizioni del genere. Fece un passo avanti all'improvviso e disse: "Divine Master della Divina Regione Settentrionale, avete massacrato i Divine Master del regno del Dio Drago, dei Draghi Chi, Hui e delle Miriadi di Manifestazioni. I regni dei Draghi Blu e dei Qilin si sono già sottomessi a lei e abbiamo dato la nostra parola che avremmo persuaso la nostra gente della Divina Regione Occidentale a sottomettersi pacificamente. Così perché dovete ancora fare una soppressione?"


"Stai scherzando?" Il tono rispettoso di Fen Daoqi divenne gelido in un istante. Era proprio ostile nei confronti della Divina Regione Occidentale. "Se rimarranno intoccati, diventeranno una minaccia in futuro! Inoltre vi siete già dimenticati che il regno del Drago Blu è sopravvissuto solo per via della compassione di sua magnificenza? Come osa questionare già le sue decisioni!"


L'imperatore Qilin, agitato, intervenne frettolosamente e disse: "Per favore calmi la sua rabbia sua magnificenza. L'Imperatrice del Drago Blu non intendeva offenderla. Ha fatto un intervento indiscreto solo perché non le piacciono i conflitti e non può sopportare di vedere la Divina Regione Occidentale versare sangue. Per favore perdoni la sua indiscrezione."


"Non può sopportare di vedere la Divina Regione Occidentale versare sangue?" Yun Che sogghignò e scoccò un'occhiata di sottecchi verso l'imperatrice. "Chi è stato a versare il sangue della Divina Regione Settentrionale per un milione di anni e dov'eri mentre accadeva? Dov'eri quando sono stato tradito da quegli animali e hanno nascosto il fatto che ho salvato l'universo? Hai mai detto una parola in mia difesa?"


"..." L'Imperatrice del Drago Blu aprì bocca, ma non riuscì a dire una sola parola per difendersi.


"In... in realtà," l'Imperatore Qilin protestò debolmente, "al confine del Caos Primordiale, l'Imperatrice del Drabo Blu voleva parlare in sua difesa allora, sono... sono stato io ad averla fermata. Giuro sul nome dei Qilin che ogni parola che ho detto è vera."


La sola risposta che diede Yun Che fu uno sbuffo sdegnato.


"Calmatevi voi due." Fu in quel momento che Chi Wuyao li interruppe con un sorriso: "Sua magnificenza non ha mai detto che sopprimerà la Divina Regione Occidentale con la forza, no? Inoltre la Divina Regione Settentrionale è gravemente ferita adesso. Se è possibile prendere controllo della Divina Regione Occidentale senza sprecare una sola vita, perché non sceglieremmo un metodo del genere?"


Figuriamoci gli imperatori dei Qilin e dei Draghi Blu, perfino i praticanti del mistero settentrionali furono sorprese dal suo intervento.


"Naturalmente... questo solo se voi due potrete controllare abbastanza la Divina Regione Occidentale." Chi Wuyao stava sorridendo, ma il suo tono divenne molto più intimidatorio rispetto a prima.


Pieno di gioia, l'Imperatore Qilin contenne l'entusiasmo e disse: "Sì, sì, sua maestà ha completamente ragione. Non si preoccupi sua magnificenza, sua maestà, la razza dei Qilin e dei draghi blu sono solo secondo a quella degli dei drago in quanto a reputazione. Ora che gli Dei Drago sono periti, la gente della Divina Regione Occidentale sicuramente ci considererà i loro capi. Prometto..."


"Prometti, ma come lo farai esattamente?" Disse con tono freddo Yun Che.


L'Imperatore dei Qilin, sorpreso, chinò subito la testa di fronte alla potenza invisibile del Sovrano dei Diavoli. Si fece forze per dire: "Farò... del mio meglio. Accetterò... qualsiasi punizione nel caso fallissi."


"Sono parole audaci. È un peccato che la tua promessa non valga nulla per noi." Chi Wuyao lo zittì bruscamente.


Continuò: "Tutte e quattro le regioni divine considerano i regni sovrani come loro capi, non ci sono eccezioni. Non c'è bisogno di dire chi domini la Divina Regione Settentrionale. I capi della Divina Regione Orientale un tempo erano il regno dell'Eternità, degli Dei Lunari, del Monarca del Brahma e degli Dei Stellari, ma ora rimangono solo gli ultimi due regni. Fortunatamente c'è un modo per risolvere questo problema. L'Imperatrice Divina del regno del Monarca del Brahma è la futura consorte di sua magnificenza. Il Regno degli Dei Stellari è mezzo morto, ma c'è ancora la Dea Stellare del Lupo Celeste. Può diventare lei l'Imperatrice Divina degli Dei Stellari. Per quanto debole possa essere diventato, il regno degli Dei Stellari ha comunque una lunga storia."


"Infine Mu Xuanyin del Regno della Canzone Glaciale ha ucciso Cremisi della Distruzione in un solo colpo durante la battaglia di ieri. Solo questo risultato la pone al di sopra di tutti gli imperatori divini. Considerato il declino della Divina Regione Orientale, lei da sola può elevare il Regno della Canzone Glaciale dal intermedio a quello sovrano. Una volta che sua magnificenza la sposerà, nessuno oserà questionare l'ascesa del Regno della Canzone Glaciale come terzo e nuovo regno sovrano!"


"Una volta che le imperatrici divine dei futuri regni sovrani dell'est diventeranno consorti imperiali di sua magnificenza, la pace sarà una conclusione scontata."


Qianye Ying’er: “...”


Caizhi: “......”


Mu Xuanyin: “.........”


Tutti i coltivatori del nord rimasero senza parole.


"Voi due però... tu e i regni sovrani dell'ovest che comandate siete degli estranei. Non fate parte della 'famiglia'. Così come possiamo fidarci di voi? Capite cosa sto dicendo?" Chi Wuyao lanciò un'occhiata di sottecchi verso gli Imperatori dei Qilin e dei Draghi Blu.


"Allora Imperatore dei Qilin?"


"..." L'Imperatore dei Qilin era un uomo incredibilmente saggio. La sua confusione durò solo metà secondo prima che capisse e chinò subito un ginocchio. Dichiarò: "Ha completamente ragione sua maestà! In tal caso, se posso dirlo, mi piacerebbe che sua maestà prendesse l'Imperatrice del Drago Blu come sua consorte."


La gente rimase a bocca aperta. L'Imperatrice del Drago Blu stava ancora cercando di capire cosa sottintendeva Chi Wuyao quando sentì la risposta del capo dei Qilin. Si girò verso di lui ed esclamò senza controllo: "Co... cos'hai detto?!"


L'Imperatore dei Qilin invece si calmò e disse con serietà: "Il Sovrano dei Diavoli è il successore del Dio Malvagio e dell'Imperatrice Diabolica. È un'esistenza che supera ogni creatura vivente nel Caos Primordiale. In solo un paio di anni, ha salvato l'universo dalla sua distruzione e lo ha terrorizzato con il suo potere impareggiabile. Sia in termini di potere che di prestigio, nessuno può superarlo, sia prima che adesso."


"Dati dei requisiti del genere, chi altro a parte lui meriterebbe di governare il Caos Primordiale? Chi altro meriterebbe di diventarne il primo vero imperatore?! Così non è naturale che accetti solo imperatrici divine come sue consorti?"


"Se sua magnificenza accetterà l'Imperatrice del Drago Blu come sua consorte, la Divina Regione Occidentale non sarà più considerata una parte 'estranea'. La combinazione della reputazione millenaria dei draghi blu con la nuova posizione dell'imperatrice del Drago Blu sicuramente accelererà l'eliminazione dei semi della rivolta nella regione. Inoltre, in quanto consorte imperiale, naturalmente lavorerà ancora più duramente per sostenerlo e anche noi, la razza dei Qilin, assisteremo la consorte del Drago Blu nel guidare e nell'affermare la volontà della Divina Regione Occidentale."


Yun Che non si era sbagliato quando lo aveva chiamato vecchia volpe prima. Non solo aveva scoperto le intenzioni di Chi Wuyao e aveva agito di conseguenza, aveva anche cambiato il modo in cui si riferiva all'Imperatrice del Drago Blu!


Non era nemmeno contrariato. Chiaramente poteva a stento trattenere l'entusiasmo e la gioia.


"È un bel suggerimento Imperatore dei Qilin." Chi Wuyao lo lodò per poi guardare l'Imperatrice del Drago Blu che ovviamente era agitata. "Sembra che nemmeno a sua magnificenza dispiaccia questa particolare idea. Cosa ne pensa l'Imperatrice del Drago Blu?"


L'imperatrice fu sul punto di rispondere quando sentì la trasmissione del suono urgente dell'Imperatore dei Qilin: "Imperatrice del Drago Blu! Capisco cosa stai provando, ma consorte del Drago Blu è solo un titolo. Per il Sovrano dei Diavoli, sposarti gli permetterà di ottenere un enorme impeto per conquistare la Divina Regione Occidentale. Anche per la Divina Regione Occidentale è una buona notizia. Se il matrimonio andrà in porto, la quantità di perdite sarà tenuta al minimo. Il regno del Drago Blu in particolare otterrà un livello di protezione che gli altri regni non possono nemmeno sperare di ricevere!"


"Non è rimasto nessuno al mondo capace di impedire a Yun Che di diventare l'imperatore del Caos Primordiale. Diventare la sua consorte è un onore, non una vergogna."


"Se rifiuterai, la situazione degenererà nel caso peggiore che speri di evitare! Potrebbe essere perfino peggio di quanto ci immaginiamo!"


"Così non devi assolutamente rifiutare! Non puoi!!"


"..." L'Imperatrice del Drago Blu era consapevole di non avere il diritto di rifiutare.


Se avesse osato farlo, figuriamoci la Divina Regione Occidentale, lei e la sua gente forse non sarebbero usciti vivi da qui.


Un paio di profondi respiri dopo, disse lentamente: "Se lo accetterò... prometterai di non schiacciare la Divina Regione Occidentale, sua magnificenza?"


"Promettere? Ahah!" Yun Che rise con massimo sdegno: "Sembra che abbia frainteso Imperatrice del Drago Blu. Non ti stai sacrificando diventando mia consorte imperiale, sono io ad averti donato un'opportunità! Detto questo, come osi chiedermi di prometterti qualcosa oltre a ricevere un dono?"


"..." L'Imperatrice del Drago Blu strinse i denti. La sua custode accanto le tirò frettolosamente la manica.


L'Imperatrice del Drago Blu era per natura gentile. Non aveva avuto problemi nel non sposarsi nonostante fosse stata un'imperatrice divina da centomila anni. Per lei sposare il Sovrano dei Diavoli era un enorme sacrificio personale. Poteva a stento immaginare il giorno in cui avrebbe incontrato i suoi antenati nell'aldilà. Era impensabile che l'Imperatrice del drago Blu diventasse la consorte di un'altra persona!


Inoltre doveva sopportare le umiliazioni verbali del Sovrano dei Diavoli prima che accettasse la "proposta"!


Chi Wuyao mostrò un mezzo sorriso e disse: "Potresti non considerarlo tale, ma alla fine è solo un titolo; uno strumento che useremo per trarre benefici per entrambi. Dopodiché, che tu possa conquistare l'affetto di sua magnificenza dipenderà dalle tue capacità."


"L'harem del Sovrano dei Diavoli è sempre stato in grande competizione. Perfino l'Imperatrice del Monarca del Brahma ha abbandonato ripetutamente i suoi doveri come imperatrice divina solo per rimanere accanto a sua magnificenza giorno e notte. In futuro la competizione diventerà cento volte peggio. Sigh. Saranno tempi duri per noi."


"Umpf!" Qianye Ying'er sbuffò.


Yun Che: "..."


In qualche modo, le parole di Chi Wuyao fecero rilassare un po' i nervi tesi dell'Imperatrice del Drago Blu. Dopo che si ricompose, disse: "Capito. Ubbidiremo agli ordini di sua magnificenza e di sua maestà."


"Molto bene." Chi Wuyao strinse un po' i suoi occhi naturalmente seducenti. "Dato che entrambe le parti hanno acconsentito, è stato deciso ufficialmente che sua magnificenza accetterà l'Imperatrice del Drago Blu come sua consorte. La cerimonia di matrimonio si terrà lo stesso giorno della cerimonia di incoronazione. Naturalmente annuncerai tu stessa questa notizia meravigliosa alla Divina Regione Occidentale, Imperatrice del Drago Blu."


L'Imperatrice strinse le dita finché non le sbiancarono le nocche. Il suo tono però sembrava perfettamente calmo: "Capito. Lo annuncerò immediatamente alla Divina Regione Occidentale dopo il mio ritorno."


Chi Wuyao annuì lentamente: "Come previsto dall'Imperatrice del Drago Blu. Sta iniziando a piacermi sempre di più. Chissà, un giorno sua magnificenza potrebbe apprezzarla un giorno."


L'Imperatrice del Drago Blu riuscì a stento a dire a denti stretti: "...Accettò con grazia la sua benedizione sua maestà." 


L'Imperatore dei Qilin sorrise e disse: "Congratulazioni sua magnificenza. Congratulazioni consorte del Drago Blu."


Yun Che non rispose affatto. L'imperatrice del Drago Blu sembrava avere un'espressione rigida come il ghiaccio. L'Imperatore dei Qilin riuscì a fare solo mezzo giro per poi fare saggiamente un passo indietro con un sorriso imbarazzato.


Nel frattempo, Qianye Ying'er stava guardando con fare assassino le lunghe gambe pallide dell'Imperatrice del Drago Blu. Sapeva che era un piano di Chi Wuyao e sapeva che era estremamente intelligente. Però sospettava anche che Yun Che desiderasse l'Imperatrice del Drago Blu!


Dopotutto le sue gambe erano un'opera d'arte impareggiabile. Perfino lei doveva ammettere di provare invidia dopo solo un paio d'occhiate.


"Infine, parliamo della Divina Regione Meridionale." Chi Wuyao alla fine posò lo sguardo su Cang Shitian.


"Il Sovrano dei Diavoli ora ha consorti nelle Regioni del nord, dell'est e dell'ovest. Naturalmente ha bisogno di una consorte anche dalla Divina Regione Meridionale." Gli occhi di Chi Wuyao scintillavano. "Non ci sono candidati adatti nei regni Xuanyuan e del Viola Misterioso, così mi scuserò con te Imperatore Divino Shitian, ma dovrò fare un grande sacrificio."


"~!@#\%..." Cang Shitian ebbe la sensazione che la morte stesse strisciando lungo il suo cuoio capelluto. L'uomo che normalmente non temeva nulla al mondo stava tremando dalla testa ai piedi. Disse a stento: "S-s-s-s-sua maestà, il cielo mi è testimone, Shitian è assolutamente leale nei suoi confronti, m-m-m-ma... non sono omosessuale così... probabilmente sarebbe di detrimento anche per la sua reputazione, così... p-p-p-p-può ripensarci... sua maestà? Sua magnificenza?"
                                


                                



