---
weight: 1869
title: Capitolo 1869 – Le Antiche Note del Dio Drago
pubDate: 2025-03-10T08:57:10.515Z
tags:
    - atg
---


Uscitoooo!
Capitolo regolare,
0 capitoli in coda, 0/10
-Schadenfreude


Divina Regione Orientale, Regno della Canzone Glaciale.


Il Regno degli Dei stava ancora tremando a causa della guerra. La parte settentrionale della regione orientale era stata la prima ad essere colpita, così il fumo cupo della battaglia ancora aleggiava nell'aria.


Solo la Regno della Canzone Glaciale rimaneva calmo, silenzioso e tranquillo come lo era stato fin dai tempi antichi.


Mu Xuanyin entrò lentamente nella Sacra Regione della Fenice di Ghiaccio. Non era cambiato nulla, ma a lei sembrò che fosse passata una vita dalla sua ultima visita... perché il suo cuore non apparteneva più soltanto a questo mondo avvolto dalla neve eterna.


I fiocchi di neve svolazzavano nell'aria mentre i venti di tempesta sembravano salutarla. Danzarono attorno a lei come un gruppo di fate gelide, vorticando attorno al suo abito come farfalle vicino ad un fiore.


Mentre seguiva l'aura con cui era più familiare, Mu Xuanyin si diresse piano verso la Sacra Sala della Fenice di Ghiaccio... un posto con cui era molto familiare, un posto che un tempo era appartenuto solo a lei e a Yun Che.


"Ah..."


Risuonò un grido sorpreso mentre Mu Feixue si inginocchiava e fissava stordita la figura celeste che sembrava spuntata da un sogno ed era apparsa di fronte alla sala sacra. I suoi occhi sembrarono velarsi mentre gemeva piano: "Maestra... della setta..."


Mu Bingyun era di fronte alla pozza gelida decorata con il Fiore Spirituale delle Piume Glaciali quando percepì quell'aura, e si girò veloce come un fulmine.


Gli sguardi delle sorelle si incrociarono, Mu Xuanyin annegò all'istante ogni altro dettaglio agli occhi di Mu Bingyun. Perfino il suo corpo sembrava annebbiarsi in una nebbia gelida.


"Sorellona..."


Con un lieve grido, si gettò tra le braccia di Mu Xuanyin, la persona che le era mancata giorno e notte. Mentre la abbracciava, Mu Bingyun iniziò a piangere come una bambina. Le lacrime si accumularono nei suoi occhi gelidi e piccole gocce di ghiaccio iniziarono a sciogliersi sui loro abiti.


.....


Divina Regione Occidentale, regno del Dio Drago, Sacra sala del Dio Drago.


In questo posto che un tempo era il luogo più amato e sacro dell'universo, non si poteva più vedere nemmeno l'ombra dei Sovrani dei Draghi e degli Dei Drago che un tempo camminavano liberamente per l'area. Era sparito ogni drago in questo dominio, erano stati espulsi dal regno Qilin giorni fa.


La vasta fortuna che il regno del Dio Drago aveva accumulato per oltre un milione di anno era per lo più nascosto sotto il dominio del Dio Drago. Innumerevoli barriere furono distrutte lentamente dal regno Qilin mentre si avvicinava al suo obiettivo. Inoltre questa enorme fortuna non era qualcosa che potesse essere contata in breve tempo.


La sua vastità superava ogni immaginazione.


"Il Regno del Dio Drago è davvero all'altezza del suo nome. In pochi brevi giorni la quantità di risorse che ho contato supera quella dei tre regni sovrani del nord messi assieme."


Chi Wuyao raccolse una giada spaziale delle dimensioni di una perla mentre continuava senza fretta: "Solo raccogliere un po' di tesori da questo posto mi permetterebbe di tenere una decina di grandi cerimonie di incoronazione, sarebbero così lussuose e sontuose da poter essere ricordate per millenni."


"Sembra che le mie stime siano state fin troppo basse. La differenza tra la nostra Divina Regione Settentrionale e le altre tre era davvero abissale."


La povertà della Divina Regione Settentrionale confrontata alla ricchezza e all'abbondanza delle altre tre regioni... Questo incredibile divario di risorse avrebbe destato l'ira di qualunque coltivatore dell'oscurità e Chi Wuyao non faceva eccezione.


"Umpf." Qianye Ying'er sbuffò freddamente mentre le scoccava un'occhiata: "Stai per diventare l'amata imperatrice dell'intero Regno degli Dei, qualcuno dalla potenza divina impareggiabile. Tutto nell'universo sarà tuo, così dire cose del genere adesso è davvero noioso e inutile."


Chi Wuyao rispose piano con grazia: "Preferirei essere una concubina imperiale che può servire il Sovrano dei Diavoli senza nessuna preoccupazione, qualcuno che può semplicemente concentrarsi a flirtare con lui e a conquistare il suo favore. Che mi importerebbe se fossi una semplice concubina?"


Batté i suoi occhi seducenti verso Qianye Ying'er: "Che ne dici di diventare imperatrice tu invece?"


"Tsk!" Qianye Ying'er si voltò senza rispondere.


"Ahem." Yun Che tossì con imbarazzo per poi chiedere: "Regina Diabolica, hai detto di aver fatto una scoperta piuttosto interessante. Cos'hai trovato?"


Il fatto che Chi Wuyao fosse stata così ansiosa da ordinare a Hua Jin di mandargli una trasmissione del suono significava che doveva essere qualcosa di straordinario.


Chi Wuyao stese entrambe le mani per poi muoverle con grazia.


Un ammasso di luce nera apparì per poi disperdersi, rivelando un antico tomo fluttuante color bronzo scuro che era lungo e ampio un metro e mezzo.


Il libro irradiava un'aura draconica densa e pesante. Tuttavia ciò che era più scioccante era la sua antichità... era così antico che gli diede la sensazione che non sarebbe dovuto esistere in quest'era.


Gli occhi di Qianye Ying'er brillarono mentre chiedeva: "Che sia... il Tomo Segreto del Dio Drago?"


"No, in tal caso come avrei osato convocare il mio lord il Sovrano dei Diavoli così frettolosamente?" Rispose Chi Wuyao. "Questo antico tomo è stato legato da nove sigilli e ogni sigillo contiene tracce dell'anima dell'Imperatore del Drago. Se non fosse già morto, sarebbe stato impossibile per me rompere tutti i sigilli in così breve tempo."


"Inoltre questo tomo non contiene la storia del regno del Dio Drago... ma la storia dell'antica tribù del Dio Drago."


"Cosa?!" Qianye Ying'er mostrò un'espressione scioccata e perfino Yun Che strabuzzò gli occhi.


Antiche note segrete?! Ed era qualcosa lasciato dall'antico Dio Drago?!


Chi Wuyao spinse gentilmente il tomo antico verso Yun Che: "Ho già sfogliato la maggior parte del libro. C'è la storia dell'antica tribù del Dio Drago e molti altri antichi segreti che sarebbero dovuti morire alla fine dell'Era degli Dei."


Guardò Yun Che: "Questi antichi segreti sono solo informazioni per altre persone, ma potrebbero essere di particolare aiuto per il mio signore il Sovrano dei Diavoli, così potresti volerlo accuratamente."


Yun Che sciolse velocemente la barriera attorno al libro. Dopodiché lui e Qianye Ying'er usarono con più gentilezza possibile un filo di Energia Misteriosa per aprire lentamente questo antico tomo lasciato dal Dio Drago, una creatura miracolosa.


La prima pagina registrava i comandamenti della tribù del Dio Drago e la seconda i titoli divini di ogni Dio Drago e le figure chiave della loro era.


Anche se era definita una tribù, in ogni lunga e vasta era avevano avuto un solo "Dio Drago".


Tra le varie razze degli Veri Dei, la figura del "Dio Drago" era inferiore solo ai quattro riveriti Dei della Creazione. Era un titolo divino che trascendeva ogni altro clan divino.


Per quanto riguardava la tribù del Dio Drago, ci si riferiva alle razze draconiche direttamente sotto il comando del Dio Drago. Rappresentava un titolo, ma non un'intera razza.


Di conseguenza l'esistenza di "Dei Drago" non erano solo una mancanza di rispetto per il "Dio Drago", ma sarebbero stati considerati il peggior tipo di blasfemia dall'antica tribù del Dio Drago.


La durata della vita degli Dei Drago era estremamente lunga. Anche se non era lunga quanto quella degli Dei della Creazione, sicuramente superava di gran lunga quella di ogni altra creatura vivente. Di conseguenza, durante la lunga e vasta Antica Era che comprendeva tutta la storia dell'antica tribù del Dio Drago, erano esistiti solo sei Dei Drago.


Yun Che fissò le note dell'ultimo Dio Drago. Era il Drago Primordiale Azzurro che gli aveva fatto tutti quei doni.


Il suo nome era Long Yan.


Anche se gli Dei Drago avevano una vita molto lunga, avevano anche molte difficoltà a riprodursi.


Questo era ciò che dicevano riguardo al Drago Primordiale Azzurro:


"Dal momento in cui il Drago Primordiale Azzurro è diventato il Dio Drago fino al momento in cui è caduto in battaglia durante la guerra tra Dei e Diavoli, sono passati trenta milioni di anni. Tuttavia è riuscito a generare solo una figlia."


Quando aveva ottenuto il sangue, l'anima e il midollo del Dio Drago nel continente del Cielo Misterioso, l'ultima richiesta dello spirito del frammento del Drago Primordiale Azzurro era stata di trovare sua figlia che era stata sigillata nella Spada Ancestrale della Punizione Celeste.


Questo intenso desiderio e preoccupazione era persistito fino all'epoca presente e aveva potuto riposare solo dopo aver affidato questo compito al successore del Dio Malvagio... A quanto pareva il potente Dio Drago aveva avuto solo una figlia in tutta la sua vita!


Dopo aver sospirato con emozione, le sopracciglia di Yun Che fremettero.


Aveva fatto solo una figlia dopo trenta milioni di anni...


Aspetta un minuto!


Aveva accumulato un harem abbondante negli anni e aveva "piantato i suoi semi" molto diligentemente, ma aveva avuto solo una figlia, Wuxin... In superficie sembrava che non gli fosse importato, ma in realtà ci aveva rimuginato per tutto questo tempo.


Che la radice dei suoi problemi fosse il suo sangue del Dio Drago troppo puro?!


Tuttavia in questo antico tomo non c'era scritto il vero nome di sua figlia. Si riferiva a lei solo con "principessa". Si diceva che la sua personalità fosse gentile e riservata e che fosse splendida come un fiore celeste. Era ammirata dalla Dea della Creazione Li Suo e faceva costanti viaggi al Palazzo Divino della Vita per accompagnarla.


"..." Gli occhi di Yun Che rimasero posati sul breve passaggio riguardo alla figlia del Dio Drago per molto tempo. Dopodiché arrivò alla terza pagina dell'antico libro.


Tuttavia questa pagina non parlava della storia del Dio Drago. Invece...


<em>I quattro Dei della Creazione.


Imperatore Divino Heaven Punishing: Mo E.


Tesoro Profound: Spada Ancestrale della Punizione Celeste.


Era il capo dei quattro potenti Dei della Creazione e il suo potere divino era impareggiabile. Era superiore a quello di tutti gli Dei della Creazione e agli Imperatori Diabolici, e anche se non aveva ottenuto il riconoscimento della Spada Ancestrale, poteva comunque sfruttarne la potenza.


La sua personalità era inflessibile e retta. Odiava assolutamente il male. Non lasciava che i suoi rapporti o le sue emozioni piegassero i suoi princìpi. Era anche estremamente disgustato dall'Energia Misteriosa dell'oscurità e non poteva tollerare che un dio avesse rapporti stretti con la razza dei diavoli.


Il principe ereditario Heaven Punishing, Mo Su, era sbalorditivo sia in aspetto che in temperamento e talento. Nessuno dei talenti divini nell'universo poteva competere con lui e l'Imperatore Divino lo amava profondamente. Tuttavia Mo Su aveva violato un tabù che non avrebbe mai dovuto infrangere, così Mo E lo seppellì personalmente nell'Abisso del Nulla.


La sua devozione spietata alla rettitudine ha scioccato l'intero universo, ma gli aveva anche fatto guadagnare lode universale e ammirazione.</em>


"..." Yun Che aggrottò le sopracciglia.


La tragedia dell'Imperatrice Diabolica Colpo Celeste Nemesi dei Diavoli e del Dio Malvagio era stata causata da Mo E. Era stato anche responsabile della guerra tra gli Dei e i Diavoli, l'evento che aveva posto fine ad un'intera era.


Yun Che sapeva da molto tempo della sua rettitudine estrema e il suo odio nei confronti del male. Tuttavia non si sarebbe mai immaginato che sarebbe stato così inflessibile che avrebbe ucciso personalmente suo figlio per aver violato un tabù... ed era stato il suo figlio più amato, il principe ereditario!


Era stato così freddo e spietato nei confronti del figlio che amava e che aveva nominato come successore. In confronto la ferocia che aveva mostrato nei confronti di Jie Yuan, Ni Xuan e Ni Jie era fin troppo normale.


<em>Per ottenere un frammento della Divina Arte Ancestrale che era nelle mani dell'Imperatrice Diabolica Colpo Celeste Nemesi dei Diavoli, l'Imperatore Divino Heaven Punishing la attirò nel confine orientale del Caos Primordiale. Dopodiché usò la Spada Ancestrale della Punizione Celeste per squarciare il Muro del Caos Primordiale e scatenare la sua forza per espellere l'Imperatrice Diabolica e il suo clan fuori dall'universo... Da allora i potenti quattro Imperatori Diabolici si ridussero a tre. Questo evento scosse violentemente la razza dei diavoli e causò tumulto e inquietudine per il mondo.


Dopodiché il Divino Imperatore Heaven Punishing iniziò una dura e terribile battaglia contro il Dio della Creazione degli Elementi per motivi sconosciuti... Quando la battaglia terminò, il Dio della Creazione degli Elementi abbandonò il suo titolo, assunse il titolo di "Dio malvagio" e andò in isolamento.


Anche l'Imperatore Divino Heaven Punishing iniziò un lungo isolamento dopo quella battaglia. Il Dio Drago gli porse visita, ma non fu ricevuto fuori dalle porte del suo palazzo divino. In seguito la principessa tornò a casa, ma sentì prima il lamento della Dea della Creazione della Vita. L'Imperatore Divino Heaven Punishing aveva esaurito la sua energia vitale e gli rimanevano solo diecimila anni da vivere.


Si sospettava che avesse usato di nuovo la potenza della Spada Ancestrale durante lo scontro con il Dio della Creazione degli Elementi.


Il capo degli Veri Dei, l'Imperatore Divino Heaven Punishing iniziò il suo eterno riposo. La sua vita terminò e le sue ultime parole furono "Mo Su", il nome del suo figlio morto.</em>


.....


Il resto delle note riguardo a Mo E erano aspetti con cui Yun Che era familiare. In effetti, in alcuni casi, le informazioni che possedeva erano ancora più veritiere e dettagliate di quelle registrate nell'antico tomo... Ad esempio, lo scopo per cui Mo E voleva incontrare l'Imperatrice Diabolica Colpo Celeste Nemesi dei Diavoli, il frammento della Divina Arte Ancestrale, era stato solo un pretesto. In realtà voleva annientare completamente ogni segno del tabù commesso da lei e dal Dio della Creazione degli Elementi.


"E pensare che il più forte Dio della Creazione è morto così presto da non poter nemmeno partecipare alla guerra tra Dei e Diavoli." Disse con tono di derisione Qianye Ying'er. "Uccidere suo figlio ha abbreviato la durata della sua vita?"


Yun Che non rispose, invece continuò a leggere.


<em>Dio della Creazione dell'Ordine: Xi Ke.


Tesoro Profound: Perla dell'Eternità.


Era il Dio della Creazione che generò e mantenne le leggi celesti e preservava l'equilibrio stesso dell'universo.


La sua personalità era calma e solitaria, cercava costantemente di assicurare la pace e la giustizia tra gli innumerevoli clan divini. Odiava ogni sorta di conflitto e gli piaceva viaggiare per l'universo da solo.


Anche se era un Dio della Creazione, non costruì un palazzo divino, né aveva eserciti o guardie divine al suo comando.


"Chi cerca l'ordine celeste non deve avere nessuna emozione egoista o desiderio", queste erano le parole che un tempo il Dio della Creazione dell'Ordine aveva detto al Dio Drago ancestrale.</em>


Le labbra di Yun Che fremettero... Un Dio della Creazione che non si permetteva di provare nessuna emozione egoista o desiderio. "Non accetterei questo lavoro nemmeno se me lo offrissero su un piatto d'argento!"


Non c'era da meravigliarsi che gli Dei Lunari, Stellari e quelli del Brahma avevano servito sotto Mo E durante l'antica era. Era successo perché uno dei potenti Dei della Creazione aveva scelto di non fondare un palazzo divino o di reclutare servi!


Avea solo la perla dell'Eternità. Anche se alla fine era stato fondato il Regno Divino dell'Eternità... Yun Che l'aveva comunque distrutto.


Tuttavia le note riguardo al Dio della Creazione dell'Ordine non ne menzionarono la morte... così era chiaro che fosse perito solo dopo la morte della tribù del Dio Drago.
                                


                                



