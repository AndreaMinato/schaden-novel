---
weight: 18700
title: Capitolo 1870 – Ombra della Spada Ancestrale
pubDate: 2025-03-10T08:57:10.515Z
tags:
    - atg
---


Uscitoooo!
Capitolo regolare,
0 capitoli in coda, 0/10
-Schadenfreude


<em>Dea della Creazione della Vita: Li Suo.


Tesoro Profound: Sigillo Primordiale della Vita e della Morte.


Dea detentrice del potere della creazione dei regni, della vita e dell'energia della luce. Era un'anima gentile e compassionevole che possedeva un potere sacro che poteva salvare ogni creatura vivente o nonmorta nel mondo, e la sua bellezza esterna e interna trascendeva i limiti della creazione stessa.


Era così splendida che si diceva che la Dea Ancestrale le avesse donato tre deciimi del concetto di bellezza al mondo e il resto a Li Suo quando aveva creato l'universo.


Le stelle e le lune erano brillanti come la polvere al suo cospetto.</em>


"Tsk!" Qianye Ying'er sbuffò con sdegno mentre cercava lo sguardo di Yun Che: "Nemmeno l'antica tribù del Dio Drago può trattenersi dall'adorarla. Questo livello di esagerazione è proprio inutile."


Yun Che gettò un'occhiata verso Qianye Ying'er. Anche solo contando il portamento, Qianye Ying'er e Sheng Xi erano senza dubbio le donne più splendide nell'universo, non potevano essere superate nemmeno da un sogno.


Mentre lo scriba delle antiche note del Dio Drago non si era trattenuto dal lodare la bellezza sovrannaturale dell'antica dea della creazione, Yun Che non credeva che sarebbe riuscita a superare Qianye Ying'er o Shen Xi se riapparisse in questo mondo.


Probabilmente...


<em>Sia l'Imperatore Divino Heaven Puishing che il Dio della Creazione degli Elementi erano follemente innamorati di Li Suo, ma il loro corteggiamento fu inutile. Alla fine il Divino Imperatore Heaven Punishing scelse il dovere invece che l'amore, visto che la sua stirpe non poteva terminare con lui, e aveva reso l'imperatrice della razza divina Luo sua regina. In soli decine di migliaia di anni, il suo harem arrivò a trentamila concubine.


Invece il Dio della Creazione degli Elementi non si arrese mai, così non trovò un'altra compagna. È stato davvero un peccato che un dio come lui sia rimasto solo fino alla fine.</em>


"..." Yun Che sospirò internamente. In realtà il Dio della Creazione degli Elementi si era innamorato dell'Imperatrice Diabolica Colpo Celeste Nemesi dei Diavoli in seguito, ma il loro amore proibito, no, questo tabù era destinato a rimanere nascosto al resto del mondo, mai celebrato... e sopratutto le sue figlie.


Ora che ci pensava, ciò che irritava ancora l'Imperatrice Diabolica Colpo Celeste Nemesi dei Diavoli nonostante fossero stati ormai una coppia, era il fatto che il Dio Malvagio un tempo avesse amato profondamente Li Suo.


Dopotutto anche lei era una donna nonostante la sua identità.


<em>Scoppiò una guerra terribile e l'universo soffrì... per eliminare l'energia divina una volta per tutte, l'Imperatore Diabolico Nine Fiend rubò il Sigillo Primordiale della Vita e della Morte, trapassò dimensioni, discese nel Palazzo Divino della Vita e disperse il veleno diabolico Nine Fiend... Il palazzo divino della vita cadde... e l'aura divina della vita cessò di esistere...


Tutti i regni piansero e si infuriarono per la morte della Dea della Creazione della Vita. Tuttavia il corpo di Li Suo non fu mai più ritrovato... forse visto che emanava aura divina della luce, la razza dei diavoli Nine Fiend l'ha distrutto per la paura...</em>


Se Mo E era stato il primo Dio della Creazione a morire naturalmente, allora Li Suo era stata la prima ad essere uccisa. Dopotutto la sua energia della luce era il potere che i diavoli temevano di più, ma il suo potere combattivo era anche il più debole dei quattro Dei della Creazione e dei quattro Imperatori Diabolici.


Secondo lo spirito della Fenice di Ghiaccio, Li Suo era la dea più rispettata e amata tra i quattro Dei della Creazione. Lo spirito della Fenice di Ghiaccio stesso sarebbe stato sempre orgoglioso di aver servito la Dea della Creazione della Vita.


I regni dovevano aver davvero pianto quando le notizie della sua morte si erano diffuse in lungo e in largo.


<em>Dio della Creazione degli Elementi: Ni Xuan.


Tesoro Profound: Spina dell'Universo.</em>


Questa frase da sola suggerì a Yun Che che perfino la tribù del Dio Drago non si era reso conto che il Dio Malvagio e l'imperatrice Diabolica Colpo Celeste Nemesi dei Diavoli si erano scambiati tesori profound.


<em>Era il Dio della Creazione che aveva la completa padronanza sui cinque elementi: acqua, fuoco, vento, fulmine e terra, e poteva trascendere perfino le leggi degli elementi. Viveva per combattere e aveva preso come suo dovere proteggere tutto ciò che credeva fosse degno di essere difeso. Era di vedute aperte, tranquillo, non limitato dalle tradizioni e privo dell'arroganza di un Dio della Creazione. Gli piaceva esplorare i regni e diffondere ovunque la sua gentilezza.


Era amico stretto di ogni Dio Drago mai vissuto e la nostra tribù gli deve un favore che forse non riusciremo a ripagare nemmeno dopo diecimila vite.


Era estremamente determinato quando si trattava di amore e la sua dedizione nei confronti della Dea della Creazione della Vita era assoluta. La sua lealtà non ha mai smesso di impressionare gli Dei Drago.


...Per qualche motivo sconosciuto, il Dio della Creazione degli Elementi sfidò l'Imperatore Divino Heaven Punishing a combattere nel cuore dell'Inizio Assoluto. Forse perché era furioso per come aveva esiliato l'Imperatrice Diabolica Colpo Celeste Nemesi dei Diavoli dall'universo. Certamente infranse l'equilibrio tra le due razze e causò problemi continui in seguito.


Nessuno era abbastanza potente da avvicinarsi allo scontro, così nessuno seppe come finì. Dopo la battaglia, il Dio della Creazione degli Elementi abbandonò il suo titolo e iniziò a definirsi un Dio Malvagio. Allo stesso tempo, andò in isolamento e non riapparì quasi mai più agli occhi del mondo. Anche quando il Dio Drago cercò di porgli visita, tutto ciò che ricevette fu una richiesta di andarsene... Il Dio Drago un tempo disse questo: "La tristezza del Dio Malvagio è sconfinata e il suo cuore è privo di luce. Tutto ciò che vuole ora è essere dimenticato dal mondo."


Dopo la battaglia leggendario, la durata della vita dell'Imperatore Divino Heaven Punishing si accorciò drasticamente all'improvviso. Si sospettava che avesse usato la spada ancestrale durante la battaglia. In questo caso, il potere del Dio della Creazione degli Elementi in realtà superava quello dell'Imperatore Divino Heaven Punishing?


Inoltre era risaputo che usare forzatamente il potere della Spada Ancestrale costava molti anni di vita. Perché l'Imperatore Divino Heaven Punishing era arrivato a tanto per sconfiggere il Dio della Creazione degli Elementi?


Sicuramente il titolo di imperatore Divino più potente non valeva così tanto.


E così l'Imperatore Divino Heaven Punishing morì e il Dio Malvagio si isolò dal resto del mondo. Il Dio della Creazione dell'Ordine e quella della Vita non parlarono mai della battaglia. In realtà questa questione potrebbe rimanere per sempre un'incognita.</em>


Yun Che sospirò di nuovo internamente. Nemmeno la potente tribù del Dio Drago sapeva la verità eppure lui, una persona del futuro, era venuto a sapere tutto.


Per distruggere un "tabù" che non poteva tollerare assolutamente, un tabù creato dal Dio degli Elementi e l'Imperatrice Colpo Celeste Nemesi dei Diavoli, il Divino Imperatore Heaven Punishing aveva ingannato, infranto i suoi princìpi e perfino sacrificato molti anni di vita per usare la Spada Ancestrale.


Lo scontro tra l'Imperatore Divino Heaven Punishing e il Dio della Creazione degli Elementi aveva deciso direttamente il fato dell'esistenza proibita "Ni Jie". Ovviamente l'Imperatore Divino Heaven Punishing non si era potuto immaginare che lui, il cosiddetto imperatore divino più potente nell'universo, fosse inferiore a Ni Xuan.


A quanto pareva, il Tomo Proibito del Dio Diabolico (le Arti del Dio Malvagio), create dal dio degli elementi e l'Imperatrice Diabolica era un potere che trascendeva anche il più potente Dio della Creazione. L'ironia provata dal Divino Imperatore Heaven Punishing, il simbolo vivente della divisione assoluta tra dei e diavoli, doveva essere stata incredibile.


Dopo aver usato la Spada Ancestrale per sconfiggere il Dio della Creazione degli Elementi, l'Imperatore Divino Heaven Punishing ebbe un po' di ritegno e accettò un compromesso. L'anima diabolica di Ni Jie sarebbe stata eliminata, ma non la sua anima divina. Anche le sue origini sarebbero state nascoste per sempre.


Così Ni Jie era diventata Hong'er e You'er.


Ni Xuan aveva affidato Hong'er al clan dello Spirito Divino della Spada, ma non avrebbe mai potuto uccidere You'er. Così la nascose nell'abisso più cupo della Stella Polo Blu... e soffrì un'enorme quantità di dolore, tristezza, senso di colpa, rimpianto, impotenza e delusione ogni giorno. La sua amarezza era così profonda che abbandonò il suo titolo e si isolò dal resto del mondo una volta per tutte.


Ni Xuan doveva aver visitato la principessa del clan dello Spirito Divino della Spada, la sempre contenta Ling Wanhu (Hong'er) ogni tanto, ma non avrebbe mai osato cercare You'er... solo lui sapeva quanto era profondo il suo dolore e la sua tristezza.


Qianye Ying'er disse: "Secondo le note attuali, la causa ufficiale dietro la grande guerra tra dei e diavoli era stato perché la razza dei diavoli si era impossessata della Spada Ancestrale della Punizione Celeste. In realtà la vera causa è stato l'Imperatore Divino Heaven Punishing stesso."


"La furia della razza dei diavoli, il collasso dell'equilibrio tra le due razze, la morte di un Dio della Creazione e l'isolamento di un altro... anche se la Spada Ancestrale non fosse diventata la miccia che avrebbe acceso il fuoco, sarebbe accaduto qualcos'altro. Umpf, quanto è ironico."


"Ancora meglio, questo imperatore che si proclamava così retto molto probabilmente pensava di essersi sacrificato per il resto del mondo. Non avrebbe mai pensato di aver commesso un errore." Qianye Ying'er sbuffò freddamente: "Zhou Xuzi è un bambino in confronto a quest'uomo."


Le descrizioni dei quattro grandi Dei della Creazione dell'antica tribù del Dio Drago erano senza dubbio più dettagliate e precise dei resoconti con cui il mondo di oggi era familiare. Inoltre, grazie a certe verità che conosceva solo lui, Yun Che aveva un'idea più chiara riguardo agli Dei della Creazione.


Yun Che sfogliò silenziosamente le antiche note fino alla quarta pagina.


Come prima, non si parlava della storia degli Dei Drago. Questa parte riguardava i sette grandi Tesori Heavenly Profund!


La concentrazione di Yun Che aumentò molto di più rispetto a prima.


I quattro Dei della Creazione non erano altro che antiche leggende e polvere dimenticata a questo punto. I sette tesori celesti invece esistevano ancora.


Ogni tesoro divino, a parte la Spada Ancestrale della Punizione Celeste, era apparso almeno una volta in questo universo.


In effetti ne possedeva quattro al momento. Il Sigillo Primordiale della Vita e della Morte, la Perla dell'Eternità, la Perla del Veleno Celeste e lo Specchio del Samsara.


La Spina dell'Universo era nelle mani di Shui Meiyin.


La Spada Ancestrale della Punizione Celeste non era mai apparsa e la Ruota Diabolica delle Miriadi di Tribolazioni... era persa per sempre insieme a Jasmine.


<em>Primo tesoro divino: Spada Ancestrale della Punizione Celeste.


Nata  dalla parte yang del cuore del Caos Primordiale, era la spada più pura, forte e sacra nell'intero universo. Era l'antenata di ogni artefatto e si diceva che contenesse il potere divino della Dea Ancestrale stessa. Era abbastanza potente da violare perfino le leggi del mondo.


La Spada Ancestrale della Punizione Celeste non aveva mai avuto un padrone probabilmente perché conteneva il potere divino della Dea Ancestrale, e così nessuno al mondo sarebbe stato degno di diventarne il padrone. Si lasciava portare solo da Mo E perché l'uomo aveva un'anima retta. Da questo derivò il suo titolo di Imperatore Divino Heaven Punishing.


Il potere divino della Dea Ancestrale poteva essere brandito solo dalla Dea Ancestrale stessa. Anche se la Spada Ancestrale aveva riconosciuto Mo E come portatore, lui non poteva usarla senza subìre gravi conseguenze.


Usare la Spada Ancestrale forzatamente gli sarebbe costato il trenta per cento della durata della sua vita, il novanta per cento per un Dio e un annientamento immediato per un mortale.</em>


"..." Yun Che rimase scioccato.


Un Dio della Creazione, per dirlo schiettamente, era quasi immortale.


Eppure scatenare il potere della Spada Ancestrale gli sarebbe costato il trenta per cento della durata della sua vita!


Mo E aveva usato la Spada Ancestrale della Punizione Celeste due volte. La prima per esiliare l'Imperatrice Diabolica Colpo Celeste Nemesi dei Diavoli e i novecento diavoli dal Caos Primordiale e la seconda per sconfiggere il Dio della Creazione degli Elementi che aveva coltivato con successo il Tomo Proibito del Dio Malvagio.


Sessanta per cento della sua vita era sparito così.


Non c'era da meravigliarsi che lui, il Dio della Creazione più potente dell'epoca, fosse morto prima di tutti gli altri.


Il costo era peggiorato soltanto. Un Vero Dio avrebbe perso il novanta per cento della durata della sua vita se avesse usato la Spada Ancestrale della Punizione Celeste. Anche un Vero Dio insolitamente giovane sarebbe quasi morto usandola.


La Spada Ancestrale poteva uccidere qualsiasi nemico, ma chi la brandiva sarebbe perito insieme a lui. Era proprio una spada a doppio taglio.


Dopo che l'Imperatore Divino Heaven Punishing era morto, la Spada Ancestrale svanì per un po' di tempo


<em>...Quando la Spada Ancestrale della Punizione Celeste riapparì all'improvviso al centro del Caos Primordiale, i regni tremarono e la razza dei diavoli fremette... la Spada Ancestrale non doveva cadere nelle mani dei diavoli, così le razze divine che un tempo servivano l'Imperatore Heaven Punishing mobilitarono tutte le loro truppe per proteggere la spada... ma l'assalto della razza dei diavoli si rivelò dieci volte più frenetico del previsto e la guerra risultante fu così terribile che l'universo stesso quasi fu distrutto.


La guerra terribile tra gli dei e i diavoli fu causata dalla comparsa della Spada Ancestrale della Punizione Celeste, ma... il Dio Drago ha detto che è stata una delle molte, molte altre micce che avrebbero potuto accendere la fiamma. A quel punto, l'odio e il risentimento della razza dei diavoli erano diventati così profondi che qualunque cosa avrebbe potuto iniziare una guerra.


.....


...la nostra intera tribù dovette partecipare alla guerra. Innumerevoli regni perirono e il sangue tinse i cieli di rosso... la razza Heaven Punishing affidò la Spada Ancestrale a noi, così che potessero combattere senza preoccupazioni... quando finirà l'apocalisse?


.....


...Alla fine la razza dei diavoli scoprì che stavamo nascondendo la Spada Ancestrale della Punizione Celeste. Innumerevoli diavoli emersero per combattere i nostri regni... veleno diabolico divorò innumerevoli vite, il cielo fu tinto di nero dall'energia malvagia e il tanfo della morte era denso come l'abisso... era una disperazione indicibile...


...il Dio Drago era rimasto gravemente ferito, i suoi familiari sono periti e la disperazione si avvicinava sempre di più. La principessa subì delle ferite che quasi la uccisero e, ancora peggio, un veleno diabolico invase la sua anima. Il Dio Drago pianse come un bambino finché, all'improvviso, ruppe il sigillo del Dio Drago e rilasciò un filo di energia divina della Dea Ancestrale. Ma invece di usarlo per uccidere i diavoli, lo usò come mezzo per sigillare il corpo morente della principessa nella Spada Ancestrale della Punizione Celeste e la gettò nel pozzo del Samsara.


Tuttavia, per reclamare la Spada Ancestrale, i diavoli impazziti attaccarono la Ruota del Samsara fino a distruggerla completamente...


E così il ciclo della rinascita terminò per sempre.


Nemmeno il fato sa dove siano finiti la Spada Ancestrale della Punizione Celeste e la principessa.</em>


La frase segnava la fine delle note riguardo alla Spada Ancestrale della Punizione Celeste. In effetti, la grafia dell'ultimo paragrafo, specialmente l'ultimo paio di frasi, era diventata sempre più debole e confusa fino al punto da essere quasi illeggibile.


Yun Che non doveva tornare indietro nel tempo per capire che il drago divino che aveva trascritto le antiche note doveva essere sull'orlo della morte.


L'ombra della Spada Ancestrale della Punizione Celeste aveva rovinato l'era degli dei e dei diavoli.


E così il ciclo della rinascita terminò per sempre... Yun Che fissò questa frase per molto, molto tempo.


A quanto pareva, la leggenda del Samsara non era tale dopotutto. Il ciclo di rinascita era esistito davvero durante i tempi antichi, e il suo mezzo, la Ruota del Samsara era protetta dalla tribù del Dio Drago.


La Ruota del Samsara era stata distrutta durante la guerra tra dei e diavoli ed era morta. Da allora il ciclo della rinascita non era esistito più.


Yun Che era entrato in contatto con un falso ciclo di rinascita mentre era ancora nel continente del Cielo Misterioso. Manipolato da Xuanyuan Wentian, Fen Juechen era stato costretto a sperimentare una Notte Eterna del Samsara lunga un millennio.


Tuttavia Yun Che poi aveva scoperto mentre leggeva il Tomo Diabolico Illusorio della Notte Eterna che la cosiddetta arte proibita del "Samsara" in realtà era solo un modo per sigillare e innestare la vitalità e l'anima in una persona. Non solo il processo crudele violava l'ordine naturale, all'ospite prescelto sarebbe sempre mancata parte della sua vitalità e della sua anima. Per questo Fen Juechen era diventato estremamente frenetico e la sua vita sembrava piena di tragedie. anche se fosse sopravvissuto in qualche modo ad una morte, un'altra lo avrebbe reclamato fin troppo presto.


Tuttavia...


Yun Che aveva sperimentato una rinascita nonostante la Ruota del Samsara fosse morta in teoria.


Era anche un tipo speciale di rinascita che era completamente diversa dai ricordi, dalle note e anche dalle leggende del Samsara.


La Ruota del Samsara...


Lo Specchio del Samsara...


La ruota della Terra Proibita del Samsara non era altro che l'antica Ruota del Samsara stessa, ma sembrava completamente morta e che non potesse essere riparata da nessun tipo di potere.
                                


                                



