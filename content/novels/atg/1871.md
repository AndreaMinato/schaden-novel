---
weight: 1871
title: Capitolo 1871 – Infante Malvagio Sospetto
pubDate: 2025-03-10T08:57:10.516Z
tags:
    - atg
---


Capitolo regolare,
0 capitoli in coda, 0/10
-Schadenfreude


"L'ultima volta che la Spada Ancestrale della Punizione Celeste è apparsa è stato nell'antico regno del Dio Drago ed è stata gettata nella Ruota del Samsara, così che la razza dei diavoli non sarebbe riuscita ad ottenerla." Disse all'improvviso Qianye Ying'er. "Esistono dei resoconti simili anche nel regno del Monarca del Brahma e molti altri regni sovrani, così questa parte è molto probabilmente la verità."


"Sono sorpresa di leggere che anche l'antica figlia del Dio Drago sia stata sigillata nella Spada Ancestrale."


"...molte persone devono aver cercato la Spada Ancestrale, vero?" Chiese Yun Che.


"Se fosse stato un altro regno stellare, allora credimi, avrebbero rovistato ogni pollice di questa terra un milione di volte." Qianye Ying'er rispose con indifferenza. "Questo è il regno del Dio Drago però. Chi al mondo oserebbe invadere questo posto? Detto questo, il regno del Dio Drago stesso probabilmente non ha mai smesso di cercare la spada. La Terra Proibita del Samsara specialmente dev'essere stata esplorata più e più volte."


"Che importa se scoprissero la Spada Ancestrale della Punizione Celeste però? A meno che l'arma non riconosca un proprietario, il suo potere ridurrà di molto la durata della vita di chi la usa."


"Secondo gli antichi requisiti, ogni creatura nell'universo di adesso può essere considerata mortale. Questo significa che usare la Spada Ancestrale sarebbe un suicidio. Che importa allora anche se questa spada possedesse il potere di distruggere il Caos Primordiale stesso?"


"Naturalmente ha una sua utilità." Disse piano Yun Che. "Se avessi trovato la spada quattro anni fa, non avrei esitato a distruggere il mondo a costo della vita."


Qianye Ying'er si accigliò per poi sospirare un po'. Le sue sopracciglia si rilassarono lentamente mentre diceva: "Per molte persone questo cosiddetto tesoro divino numero non vale nulla nemmeno quanto un tuo capello... farai meglio a ricordare bene le mie parole semmai ti verranno pensieri del genere in futuro."


Yun Che non poté che scoccarle un'occhiata strana.


Qianye Ying'er distolse lo sguardo e aggiunse rigidamente: "Sto parlando per conto di tua moglie e di tua figlia."


"Lo so. Lo ricorderò." Yun Che annuì piano.


"..." La risposta fu così seria che quasi sembrava ubbidiente. Sorprese così tanto Qianye Ying'er che per un po' non seppe come rispondere.


Yun Che spostò nuovamente lo sguardo sulle antiche note del Dio Drago.


Yun Che sapeva già che la figlia del Dio Drago era stata sigillata dentro la Spada Ancestrale della Punizione Celeste fin da quando era stato nel Continente Sky Spill.


A giudicare dalla storia e dalle ultime parole del Drago Primordiale Azzurro, molto probabilmente era riuscito a trasformare sua figlia nello spirito della Spada Ancestrale.


Si sarebbe fatto sopraffare dalla disperazione e sarebbe morto molto tempo fa se non fosse stato così, figuriamoci resistere fino a quest'epoca.


La vera sorpresa era stata il fatto che il sigillo del Dio Drago contenesse un filo del potere della Dea Ancestrale. Probabilmente era il segreto più grande dell'antica tribù del Dio Drago.


Era il più grande potere che trascendeva perfino gli Dei della Creazione. Usando il potere della Dea Ancestrale come mezzo, doveva aver creato una connessione con lo spazio interno della lama, fondendo la coscienza di sua figlia con quella del tesoro e trasformandola così nello spirito della Spada Ancestrale...


A patto che avessero una compatibilità perfetta, il Drago Primordiale Azzurro doveva aver avuto una certa possibilità di successo in teoria. Ad esempio He Ling era diventata lo spirito sia della Perla del Veleno Celeste che della Perla dell'Eternità.


Però si trattava della Spada Ancestrale della Punizione Celeste, un tesoro di livello superiore sia alla Perla del Veleno Celeste che alla Perla dell'Eternità. Nessuno poteva sapere cosa sarebbe successo alla fine.


Una cosa era certa però, la Spada Ancestrale Heaven Punshing era una delle poche, forse la sola, suprema creazione alla pari con la Dea Ancestrale. Perciò non poteva esistere una forza che potesse distruggerla davvero.


In altre parole, sempre che la figlia del Dio Drago fosse diventata davvero lo spirito della Spada Ancestrale, sarebbe diventata anche lei un'esistenza eterna.


Lei e la Spada Ancestrale sarebbero sopravvissute fino ad ora a meno che non avesse troncato i contatti lei stessa.


Però questo sollevava una questione; perché non era apparsa per così tanti anni e perché non aveva cercato l'anima del Dio Drago che era vissuta per un milione di anni in condizioni miserabili solo per rivederla una volta...


Inoltre...


La ruota del Samsara...


La Terra Proibita del Samsara...


La figlia del Dio Drago...


La seguace della Dea della Creazione della Vita...


La Terra Proibita del Samsara... Il Divino Miracolo della Vita...


.....


No... non può essere....


Se fosse stata davvero lo spirito della Spada Ancestrale, allora Long Bai non avrebbe potuto farle del male... che sto pensando? È impossibile che sia…


Yun Che scosse la testa per negare il collegamento tra una certa donna e l'immagine della figlia del Dio Drago.


Ma forse... solo forse... se avesse finto che ogni inconsistenza e contraddizione non fosse esistita... e che fosse davvero lei...


Forse... era ancora viva... in una forma che nessuno al mondo poteva capire...


"Yun Che... Yun Che!!"


Ci vollero diversi richiami per destare Yun Che dal suo stupore.


"Perché sei rimasto lì impalato all'improvviso?"


"...Stavo pensando a dove fosse la Spada Ancestrale." Rispose Yun Che.


"Str***ate!" Qianye Ying'er sbuffò con tono d'accusa: "Avrei dovuto portare uno specchio con me! Ovviamente stavi pensando ad una donna!"


Yun Che: "..."


All'improvviso Qianye Ying'er lo spinse a sedersi sul pavimento. Dopo un'ondata di profumo e fruscio di tessuto, Qianye Ying'er si sedette sulla coscia sinistra di Yun Che e posò le sue lunghe gambe lisce sul suo ginocchio destro. Soffiò piano verso le sue orecchie: "Non penserai ad un'altra donna mentre sono con te."


Da quando Long Bai era morto e Qianye Ying'er aveva saputo che la Stella Polo Blu era sana e salva, la donna era diventata molto più impudente rispetto a prima. Yun Che roteò gli occhi per poi sollevarle la gonna e rivelare le sue gambe. Erano molto più belle della neve.


Yun Che spostò le dita verso l'alto finché il suo intero braccio non fu seppellito tra i suoi abiti. La sensazione di morbidezza indescrivibile che provava era diecimila volte più gradevole di quelle che gli avrebbe dato della giada bianca più perfetta.


Lo sguardo di Qianye Ying'er si appannò per la lussuria mentre vedeva la mano sotto il suo abito scorrere sulla sua pelle liberamente. Quando si morse piano le labbra e guardò Yun Che però, scoprì che lui era tornato a leggere le antiche note del Dio Drago. Irritata, si vendicò leccandogli l'orecchio.


"Stai buona." Facendo ancora scorrere spudoratamente una mano su e giù per la gonna di Qianye Ying'er, voltò pagina.


Secondo tesoro divino: Ruota dell'Infante Malvagio delle Miriadi di Tribolazioni.


Nato dalla parte yin del cuore del Caos Primordiale, era una ruota diabolica e terrificante nata dalle energie più cupe e malvagie. Si diceva che contenesse ogni energia negativa mai esistita fin dalla concezione del Caos Primordiale e che il suo potere fosse il rovescio della medaglia del potere della Dea Ancestrale. A piena forza, era un potere paragonabile a quello della Spada Ancestrale.


Fino ad ora la Ruota dell'Infante Malvagio delle Miriadi di Tribolazioni non ha mai avuto un vero padrone.


Secondo la razza dei diavoli, tutti e quattro gli Imperatori Diaboici avevano tentato ad un certo punto delle loro vite di controllare la Ruota dell'Infante Malvagio delle Miriadi di tribolazioni. Ma fallirono tutti e subìrono vari gradi di contraccolpi.


La personalità dell'Infante Malvagio poteva essere descritta solo come temperamentale, egocentrica, irragionevole, crudele, violenta e incontrollabile. Sopratutto era assolutamente imprevedibile e causò innumerevoli disastri prima che venisse sigillata. Era sempre stata una questione di tempo prima che diventasse una grande minaccia per tutti.


Fortunatamente era anche immatura come un neonato e abbassava la guardia facilmente quando veniva persuasa nel modo giusto. Fu attirata facilmente nella grande formazione creata dai quattro grandi Imperatori Diabolici e Dei Diabolici, e sigillata prima che potesse scatenare il suo potere devastante, ponendo così fine alla minaccia che rappresentava.


Non solo, i quattro Imperatori Diabolici giurarono di non sciogliere il sigillo a meno che non si fossero ritrovati in circostanze davvero critiche.


Temperamentale, egocentrica, irragionevole, crudele, violenta e incontrollabile?


Yun Che si accigliò un po' quando lesse questa frase.


Mentre era stato nel Regno Divino dell'Inizio Assoluto, aveva interagito con l'Infante Malvagio diverse volte attraverso Jasmine.


Come dicevano le note, il suo aspetto, la sua voce e il suo tono erano molto simili a quelli di una bambina. Anche se il suo temperamento non era dei migliori, la sola impressione che gli aveva dato era di essere incredibilmente adorabile. Non solo non aveva sentito nessuna aura cupa o inquietante provenire dall'artefatto, ma ubbidiva praticamente ad ogni parola di Jasmine.


Quando le aveva chiesto perché aveva distrutto il mondo, aveva gonfiato le guance e aveva risposto che era stato perché l'avevano sigillata senza nessun motivo per innumerevoli anni. Perché non vendicarsi per tutti gli anni che aveva perso?


Tuttavia, non importava quanto ripensasse alle loro interazioni, non poteva immaginarsi come l'Infante Malvagio fosse una creatura "temperamentale, egocentrica, irragionevole, crudele, violenta e incontrollabile.


Le note erano inaccurate o...


L'Infante Malvagio aveva finto per tutto questo tempo?!


...ma non importava, o meglio, non importava più. Sia Jasmine che l'Infante Malvagio erano stati esiliati da questo universo.


...All'inizio la razza dei diavoli riuscì a respingere la razza degli dei e ad entrare in vantaggio. Tuttavia, anche se l'Imperatore Divino Heaven Punishing non c'era più, il suo clan e i suoi protettori si radunarono velocemente e scatenarono il potere che avevano raccolto per tutto questo tempo... parte del motivo per cui la razza degli dei era così unita era dovuta all'assassinio della Dea della Creazione della Vita... usando sé stesso come esca, il Dio della Creazione dell'Ordine riuscì ad intrappolare tutti e tre gli Imperatori Diabolici nel regno dei Mille Livelli dell'Eternità...


Da allora la razza dei diavoli subì una sconfitta dopo l'altra finché non arrivò quasi al totale collasso... Anche allora gli Imperatori Diabolici non riuscirono a scappare dal regno dei Mille Livelli dell'Eternità... senza nessuno a guidarli, i diavoli disperati scelsero di sciogliere il sigillo della Ruota dell'Infante Malvagio delle Miriadi di Tribolazioni...


Quando l'Infante Malvagio riapparì, sia gli dei che i diavoli soffrirono.


...Dopo essersi impossessata del diavolo Notte Eterna, l'Infante Malvagio si è impossessato della Perla del Veleno Celeste, prese di mira ogni presenza divina e diabolica nell'universo e scatenò le Miriadi di Tribolazioni...


...un incubo che nessuna lingua poteva descrivere...


La Perla dell'Eternità collassò... nemmeno il Dio della Creazione dell'Ordine e i tre Imperatori Diabolici riuscirono a sfuggire all'avvelenamento... che giorno triste.


Morte... Distruzione... o forse l'apocalisse...


Il Dio Malvagio... forse è stato il solo ad essere sfuggito da questa calamità usando la Spina dell'Universo... se nessun altro ci è riuscito... possiamo solo pregare... che il Dio Malvagio sopravviva visto che è l'ultima speranza della razza degli dei...


...


Dopodiché tutte le note riguardo all'Infante Malvagio furono coperte da una coltre di cupa disperazione.


Se il Dio Malvagio avesse avuto la Spina dell'Universo con sé allora, avrebbe avuto sicuramente un'occasione per sfuggire alla calamità.


Sfortunatamente nessuno sapeva che il Dio Malvagio e l'Imperatrice Diabolica Colpo Celeste Nemesi dei Diavoli si erano scambiati tesori come prova del loro amore. Inoltre, dopo che l'Imperatrice Diabolica era stata esiliata dall'universo, il Dio Malvagio incredibilmente avvilito aveva restituito la Perla del Veleno Celeste ai diavoli Colpo Celeste Nemesi dei Diavoli sopravvissuti.


Di conseguenza il Dio Malvagio non era riuscito a sfuggire alla calamità e alla fine era perito per via delle Miriadi di Tribolazioni. Prima di morire, aveva sigillato nuovamente la Ruota dell'Infante Malvagio e la sua marionetta, il diavolo Notte Eterna, il Sovrano Diabolico Moon Slaugher, e aveva lasciato tutte le eredità necessarie per salvare il mondo prima di morire.


D'altra parte, grazie alla Spina dell'Universo, l'Imperatrice Diabolica Colpo Celeste Nemesi dei Diavoli che tutti pensavano che fosse morta era sopravvissuta all'ambiente inospitale fuori dal Caos Primordiale ed era riuscita a tornare indietro per un po' di tempo.


Il fato era davvero capriccioso e imprevedibile.


"Fiuu..." Yun Che sospirò un po' per sfogare le sue emozioni contrastanti. Dopodiché si diede un'annusata alla mano per poi farla tornare sotto l'abito di Qianye Ying'er e riniziò a leggere.


<em>Terzo tesoro divino: Sigillo Primordiale della Vita e della Morte.


Nato dal cuore del Caos Primordiale, il Sigillo Primordiale della Vita e della Morte era una manifestazione dell'energia primordiale più antica. La sua energia era collegata all'universo primordiale e finché l'universo primordiale continuerà ad esistere, non scomparirà mai. Le creature toccate dalla sua energia primordiale erano immortali.


Era proprietà della Dea della Creazione della Vita che così naturalmente era benedetta dal dono dell'immortalità.


...Il Sigillo Primordiale della Vita e della Morte svanì dopo che la Dea della Creazione della Vita morì e si diceva che il tesoro fosse caduto nelle mani dei diavoli Nine Fiend... fu una tragedia.


Quarto tesoro divino.


Nato dalle fessure del tempo primordiale, conteneva un mondo dallo spazio sconfinato con delle leggi temporali che funzionavano indipendentemente dal Caos Primordiale. Si diceva che potesse inferire e distorcere le leggi temporali dell'universo.


Era nelle mani del Dio della Creazione dell'Ordine...


...


...usando sé stesso come esca, il Dio della Creazione dell'Ordine riuscì ad intrappolare tutti e tre gli Imperatori Diabolici nel regno dei Mille Livelli dell'Eternità...


...A causa degli effetti delle Miriadi di Tribolazioni, il regno divino dell'Eternità collassò e il suo potere divino si estinse...


Chissà se la sua luce divina tornerà a brillare in futuro.</em>
                                


                                



