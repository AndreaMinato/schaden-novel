---
weight: 18720
title: Capitolo 1872 – Lo Specchio di Enigma
pubDate: 2025-03-10T08:57:10.516Z
tags:
    - atg
---


Capitolo regolare
0 capitoli in coda, 0/10,
-Schadenfreude


"He Ling, cos'è il regno dei Mille Livelli dell'Eternità?" Chiese Yun Che usando la sua voce spirituale.


La razza dei diavoli doveva essersi infuriata dopo che Mo E aveva esiliato l'Imperatrice Diabolica Colpo Celeste Nemesi dei Diavoli e i novecento diavoli divini, ma non avevano iniziato una guerra subito perché già prima era più debole del nemico. Dopo aver perso Colpo Celeste Nemesi dei Diavoli e il suo seguito, le loro possibilità di sconfiggere la razza degli dei in un confronto diretto erano quasi nulle.


Tuttavia, dopo che la colonna portante della razza degli dei, l'Imperatore Divino Heaven Punishing, era perito, e il potente Dio della Creazione degli Elementi era andato in isolamento, i soli Dei della Creazione rimasti erano Xi Ke, il Dio della Creazione dell'Ordine che era famoso per com'era solitario, indipendente e della sua carenza di autorità, e Li Suo, la Dea della Creazione più debole in termini di forza combattiva.


Naturalmente la razza dei diavoli non si sarebbe persa un'occasione del genere.


Così iniziò la grande guerra tra gli dei e i diavoli, scatenata dalla Spada Ancestrale della Punizione Celeste.


Tuttavia, esaminando le antiche note del Dio Drago, la razza dei diavoli aveva comunque sottovalutato la forza del nemico. Mo E poteva essere morto, ma il suo clan Heaven Punishing e gli altri gruppi che servivano come loro protettori erano comunque incredibilmente potenti. Il fatto che la maggior parte delle eredità dei regni sovrani ancora esistenti provenivano da questi clan protettori ne era la prova.


Dimostrava anche che Mo E si era preparato ad andare in guerra contro la razza dei diavoli per molto, molto tempo.


Ci fu un altro fattore critico che contribuì alla sconfitta della razza dei diavoli. Durante l'ultima metà della grande guerra, gli esperti più potenti dell'oscurità: l'Imperatore Diabolico Original Darkness, Nirvana e Nine Fiend erano stati tutti attirati nel regno dei Mille Livelli dell'Eternità ed erano rimasti intrappolati. Solo dopo che l'Infante Diabolico distrusse la loro gabbia usando le Miriadi di Tribolazioni riuscirono a liberarsi, ma ormai era troppo tardi.


Era stato un risultato inevitabile dal momento in cui la razza dei diavoli aveva perso i loro capi e i suoi esperti più formidabili. Dopo aver perso più volte ed essere stati messi all'angolo, e i loro Imperatori Diabolici scomparsi, la razza dei diavoli alla fine aveva deciso di sciogliere il sigillo della Ruota dell'Infante Malvagio delle Miriadi di Tribolazioni.


La Perla dell'Eternità era il quarto dei sette grandi tesori celesti, inferiore solo alla Spada Ancestrale della Punizione Celeste, alla ruota dell'Infante Malvagio e al Sigillo Primordiale della Vita e della Morte. Yun Che aveva dubito per molto tempo dell'ordine di questa classifica. Mentre il Regno Divino dell'Eternità era piuttosto speciale, non poteva immaginarsi come fosse più prezioso rispetto alla Perla del Veleno Celeste o alla Spina dell'Universo.


Dopo aver saputo di questo regno dei Mille Livelli dell'Eternità così potente da imprigionare tre Imperatori Diabolici, non se ne stupì più, così non poté trattenersi dal chiedere informazioni.


He Ling rispose: "La Perla dell'Eternità non solo può espandere il tempo, può anche comprimerlo. La seconda funzione è molto più difficile da usare della prima.


Yun Che capì subito cosa intendeva. "Stai dicendo che il regno dei Mille Livelli dell'Eternità può rallentare lo scorrere del tempo al suo interno?"


"Mn!" He Ling confermò. "Il mondo interno della Perla dell'Eternità può essere dispiegato in un Regno Divino che espande lo scorrere del tempo. D'altra parte può anche comprimerlo e piegarlo in dieci, cento o mille livelli."


"Date le limitazioni di questo universo, la Perla dell'Eternità può raggiungere al massimo un regno di dieci livelli, figuriamoci venti. Per quanto riguarda quello di mille livelli... solo l'antico Dio della Creazione dell'Ordine era capace di farlo."


"Una persona intrappolata nel cuore del regno dei Mille Livelli dell'Eternità deve distruggere mille mondi in miniatura per scappare. Tuttavia è anche incredibilmente facile perdersi mentre si scappa. È molto probabile che chi cerca di fuggire finisca per sprofondare ulteriormente nel regno invece che riuscire nel suo intento."


"Ancora peggio, il tempo dentro il regno dei Mille Livelli dell'Eternità scorre mille volte più velocemente rispetto al normale."


"..." Yun Che rimase scioccato."


Il potere di questi tesori celesti, specialmente quelli che potevano ancora scatenare tutta la loro potenza durante l'antica era, superavano davvero ogni comprensione di questo attuale universo.


Rimanere imprigionati da mille mondi mentre il tempo passava mille volte più velocemente rispetto al normale... era un'esperienza assolutamente da incubo. Per dare un esempio, i tre Imperatori Diabolici potevano aver lottato solo per un secolo dentro il regno dei Mille Livelli dell'Eternità, ma sarebbero passati centomila anni fuori.


Questa era la vera potenza e il terrore della Perla dell'Eternità. Era quasi un peccato che non sarebbe tornata alla sua gloria precedente.


Detto questo, la sua funzione principale era comunque di espandere il tempo. Era meglio usarla per aumentare di livello in modo miracoloso impiegando poco tempo nel mondo reale e superare certi ostacoli prima insormontabili.


A parte in circostanze estremamente uniche, praticamente nessuno avrebbe voluto rallentare lo scorrere del tempo mentre si era dentro la Perla dell'Eternità. Sarebbe stato uno spreco di durata della vita e di tempo nel mondo esterno... o così pensava Yun Che.


<em>Quinto tesoro divino: Perla del Veleno Celeste


Nata dalle profondità dell'abisso primordiale della razza dei diavoli, era un oggetto assolutamente yin e velenoso, ma allo stesso tempo anche assolutamente puro e pulito. Il suo spazio interiore era infinito e possedeva il grande potere di avvelenare e purificare. Poteva essere usato per uccidere sia dei che diavoli, che per purificare ogni male. Era di proprietà dell'Imperatrice Diabolica Colpo Celeste Nemesi dei Diavoli.


Il suo veleno più forte era il Veleno Divino della Disperazione. Dopo che l'Imperatrice Diabolica aveva condiviso queste abilità con la sua razza, la usarono come modello per creare veleni terribili come il Samsara Troncato, la Distruzione dei Nove Malvagi, il Veleno Ammazza Dei, il Sonno dell'Oscurità Eterna...</em>


A giudicare dalle diverse note riguardo la grande guerra tra dei e diavoli, una delle armi più forti e terribili della razza dei diavoli era stata il veleno.


Il clan dello Spirito Divino della Spada in cui viveva Hong'er era stato distrutto da uno di questi veleni. Perfino la Dea della Creazione della Vita era perita per i loro effetti.


I danni lasciati da questi antichi veleni divini erano rimasti fino ad oggi nella Divina Regione Meridionale.


Solo adesso Yun Che si era reso conto che i potenti veleni derivavano dalla Perla del Veleno Celeste... perfino il Veleno Ammazza Dei che aveva infettato Jasmine!


Più leggeva le antiche note, più pensava che i Tesori Celesti dei tempi antichi fossero assolutamente terrificanti, potevano perfino ribaltare l'esito di una guerra.


<em>...In qualche modo il clan dei diavoli Notte Eterna rivelò la Perla del Veleno Celeste che sarebbe dovuta svanire con l'Imperatrice Diabolica Colpo Celeste Nemesi dei Diavoli. Quando emanò la sua terrificante luce blu... la sola buona notizia fu che la Perla del Veleno Celeste non aveva accettato un nuovo padrone, così il clan dei diavoli Notte Eterna non riuscì ad usare il Veleno della Disperazione. Altrimenti ci sarebbero state conseguenze inimmaginabili...


...Quando la Ruota dell'Infante Malvagio si impossessò la Perla del Veleno Celeste, riuscì a manifestare le Miriadi di Tribolazioni descritte dal canone diabolico ancestrale. Gli dei, i diavoli, il cielo. In quel momento tutto cadde in una tribolazione di disperazione da cui non si poteva fuggire...


Naturalmente lo spirito della Perla del Veleno Celeste non sopravvisse all'influenza della ruota dell'Infante Malvagio.


Perché la Perla del Veleno Celeste non era scomparsa insieme all'Imperatrice Diabolica Colpo Celeste Nemesi dei Diavoli? Come sono accadute queste miriadi di tribolazioni...</em>


Perfino Yun Che non poté che provare compassione per gli antichi quando lesse l'ultima frase.


Se l'Imperatrice Diabolica Colpo Celeste Nemesi dei Diavoli fosse stata in possesso della Perla del Veleno Celeste, la Ruota dell'Infante Malvagio non sarebbe mai riuscita ad appropriarsene. E senza, non importava quanto fosse potente, la calamità che avrebbe scatenato non sarebbe stata sufficiente a porre fine ad un'intera era.


Alla fine, in qualunque modo si considerasse la situazione, l'Imperatore Divino Heaven Punishing era stata la causa di tutti questi disastri.


<em>Sesto tesoro divino: la Spina dell'Universo.


Nata dalla prima fenditura spaziale dell'universo primordiale, era il tesoro celeste con il potere divino spaziale più grande. Poteva creare, riallocare e penetrare all'istante lo spazio. Poteva anche interferire, distorcere e distruggere qualsiasi legge spaziale, include quelle delle Mura del Caos Primordiale, o così affermavano le leggende.


Era nelle mani del Dio della Creazione degli Elementi, Ni Xuan. La città del Mondo del Drago è stata donata alla nostra tribù dal Dio della Creazione degli Elementi in persona ed è stata anche marchiata con il potere della Spina dell'Universo.</em>


.....


<em>...Secondo il canone divino ancestrale, la Spina dell'Universo e il suo spirito erano nati fianco a fianco grazie all'universo primordiale. Perciò, se il proprietario della Spina dell'Universo avesse posseduto un potere anch'esso derivante dall'universo primordiale, avrebbe potuto incanalare la sua energia attraverso lo spirito della Spina dell'Universo e usare i suoi poteri divini spaziali. Tuttavia questo metodo danneggerebbe molto lo spirito della Spina dell'Universo e specialmente il suo proprietario, così non bisognerebbe prenderlo in considerazione a meno che non si abbia altra scelta.</em>


"..." Yun Che si accigliò un po' mentre leggeva.


Stava ricordando ciò che aveva detto Shui Meiyin quando gli aveva descritto la Spina dell'Universo:


"L’Imperatrice Diabolica non voleva che la Spina dell’Universo la accompagnasse nel suo eterno esilio. Così l’ha consegnata a me prima di partire... La Spina dell’Universo è nata nel nucleo dell’universo primordiale. Così mi ha detto: solo la tua Divina Anima Immacolata nata dall’energia primordiale di questo universo potrà crescere e destare temporaneamente lo spirito dell’ago che dorme nella Spina dell’Universo.”


“La Divina Anima Immacolata poi è stata usata come mezzo per connettere lo spirito ridestato per breve tempo e attivare i poteri dimensionali della Spina dell’Universo.”


Le parole di Shui Meiyin corrispondevano e contraddicevano alcune parti di queste note.


Secondo lei, la Divina Anima Immacolata era l'unica cosa in questo universo che poteva attivare temporaneamente lo spirito dell'ago dal suo sonno. Dopo che lo spirito si fosse risvegliato, avrebbe potuto riversare la sua energia nel tesoro ed usare forzatamente il suo potere spaziale divino. Era anche il motivo per cui l'Imperatrice Diabolica Colpo Celeste Nemesi dei Diavoli gliel'aveva lasciato.


Ma secondo questo passaggio, chiunque fosse stato dotato di un potere che proveniva dall'universo primordiale avrebbe potuto farlo.


In questo mondo, per quanto ne sapeva, c'erano tre persone benedette con il potere dell'universo primordiale:


Yue Wugou con il suo Divino Corpo Immacolato, Xia Qingyue con il Gelido Cuore di Vetro e Shui Meiyin con la Divina Anima Immacolata.


Tuttavia le prime due erano già morte. Shui Meiyin era la sola che poteva ancora usare la Spina dell'Universo.


Era perfettamente normale che le conoscenze attuali deviassero da quelle quantiche. Inoltre le note non erano necessariamente cento per cento accurate solo perché erano state scritte molto tempo fa. in effetti questo dimostrava che certe volte contenessero inesattezze o complete menzogne. Perciò Yun Che non ci rimuginò troppo prima di leggere la settima e ultima nota riguardo ai Tesori Celesti.


<em>Settimo tesoro divino: lo Specchio del Samsara.


Le origini dello Specchio del Samsara sono sconosciute. Per quanto ne sa il mondo, questo tesoro esiste da sempre. Se il suo nome non fosse stato menzionato nel canone divino ancestrale, nessuno avrebbe mai creduto che fosse vero.


Si diceva che lo Specchio del Samsara non era mai apparso nel mondo perché in realtà si trovava nel Pozzo del Samsara, la fonte del potere divino della rinascita.


Il potere principale dello Specchio del Samsara era ancora superiore a quello del Pozzo, che permetteva ad una persona di attraversare un ciclo di rinascita e modificare il nesso causa effetto.


A quanto pareva lo Specchio del Samsara sarebbe caduto in un sonno profondo per venti anni ogni volta che il suo potere sarebbe stato attivato, perché il Pozzo del Samsara avrebbe potuto creare una reincarnazione ogni venti anni.


Si diceva che lo Specchio del Samsara fosse nato insieme alla Dea Ancestrale e che la Dea Ancestrale fosse la sua vera padrona, era ancora più antico degli altri sei Tesori Celesti.


Il Dio Drago un tempo aveva detto che nessuno dei quattro Dei della Creazione sapeva, né era mai entrato in contatto con lo Specchio del Samsara.


.....


...Il Pozzo del Samsara è morto, sia gli dei che i diavoli sono periti, l'universo stesso sta morendo, e ancora lo Specchio del Samsara non è stato trovato...


Se non esiste più un ciclo di rinascita, allora... siamo destinati... a scomparire...</em>


Visto che temeva di perdersi anche un solo dettaglio riguardo allo Specchio del Samsara, Yun Che lesse questo passaggio con lentezza e attenzione.


Questo perché il punto di svolta del suo fato era stato proprio da un insolito Samsara.


Voleva sapere esattamente come si era "reincarnato" dal continente del Cielo Misterioso all'continente Nuvola Azzurra e poi era tornato.


Le sue due morti avevano attivato il potere della rinascita dello Specchio del Samsara, proprio come aveva ipotizzato Jasmine molto tempo fa?


Secondo queste note, lo Specchio del Samsara non era mai apparso in passato. Gli antichi immaginavano che fosse nel nucleo del Pozzo del Samsara, ma nessuno era mai riuscito a confermare la veridicità di queste dicerie. Così perché era apparso all'improvviso in questo mondo?


La Perla del Veleno Celeste era stata lasciata nella Stella Polo Blu dal Dio Malvagio, ma lo Specchio del Samsara ovviamente non aveva nessun rapporto con lui.


Inoltre era certo di non essere mai stato il proprietario dello Specchio del Samsara, né prima, né adesso. Negli anni, aveva fatto di tutto per attivarlo, ma non era riuscito nemmeno a fare entrare un briciolo della sua coscienza nel suo mondo interno.


Così perché le sue morti avevano attivato il suo potere della rinascita... quando non era mai accaduta una cosa del genere in passato?


All'improvviso ebbe una strana idea. Forse... la sua morte non era stata il motivo dietro l'attivazione dello Specchio del Samsara. Forse... era stata una persona o un certo potere a farlo rinascere per tutto questo tempo?!


Dopo un secondo, Yun Che scacciò via questo pensiero spaventoso.


"Ti stai di nuovo distraendo!" Qianye Ying'er si piegò in avanti e intrappolò il palmo di Yun Che tra le sue cosce lisce, rifiutandosi di lasciarlo andare. "Lo Specchio del Samsara? In passato è apparso nel Regno degli Dei per breve tempo per poi svanire senza lasciare tracce... dato che anche le antiche note l'hanno menzionato, allora non dev'essere solo una diceria."


"..." Anche jasmine aveva menzionato l'improvvisa comparsa dello Specchio del Samsara nel Regno degli Dei.


Non poteva capire come o perché lo Specchio del Samsara fosse apparso nella Divina Regione Meridionale, fosse svanito e poi riapparso nel nord completamente isolato. Poi era stato portato nel Regno Demoniaco Illusorio della Stella Polo Blu dal clan Yun del Manico Celeste.


Lo Specchio del Samsara poteva essere considerato l'ultimo tra i sette tesori celesti, ma ogni sua caratteristica, sia nel passato che nel presente, era avvolta dal mistero.


La pagina dopo lo Specchio del Samsare riguardava la lunga storia della tribù degli dei Drago, le razze principali tra gli dei e i diavoli, e certi eventi significativi che riguardavano i due regni.


Quando finì di leggere, in un lampo erano passati sette giorni.
                                


                                



