---
weight: 18740
title: Capitolo 1874 – La Fragile e Raffinata Shuhe
pubDate: 2025-03-10T08:57:10.516Z
tags:
    - atg
---


Capitolo regolare
0 capitoli in coda, 0/10,
-Schadenfreude


Divina Regione Meridionale, regno del Mare Profondo delle Dieci Direzioni.


Il regno aveva subìto danni così gravi che ci sarebbero volute generazioni per farlo tornare alla sua gloria precedente.


Fortunatamente per loro, il regno aveva accumulato risorse e tesori per centinaia di migliaia di anni, così era un obiettivo raggiungibile. Al momento, il nucleo del regno del Mare Profondo era stato spostato a sud-est, in una zona appena fuori dalla regione divina del Mare Profondo che aveva subìto meno danni.
Gli Dei del Mare e gli Emissari sopravvissuti al momento stavano guarendo le loro ferite mentre i coltivatori del Mare Profondo che erano tornati a casa si stavano muovendo freneticamente come un branco di formiche.


Anche se questo enorme disastro si era abbattuto sul loro regno, i loro cuori erano pieni di gioia e gratitudine. Dopotutto il loro regno del Mare Profondo delle Dieci Direzioni aveva fatto la decisione più saggia durante la terribile battaglia tra la Regione Settentrionale e quella Occidentale.
Avevano perfino dato un contributo e il loro prestigio sarebbe aumentato ora che il Sovrano dei Diavoli governava l'universo.


Ora che era passato un mese, Yun Che e Qianye Ying'er erano tornati nel regno del Mare Profondo delle Dieci Direzioni. Ogni singolo posto su cui posavano gli occhi mostrava ancora le cicatrici di quella battaglia terribile.


Tuttavia, anche se questa regione era stata ridotta in cenere e rovine, era chiaro che Cang Shitian non volesse abbandonare la sua terra ancestrale. Innumerevoli coltivatori del Mare Profondo si stavano impegnando a ripulire il campo di battaglia. La nuova città imperiale sarebbe stata ricostruita nel vecchio cuore del regno.


I tre antenati Yama seguivano Yun Che da lontano. Anche se non c'era nulla che potesse ancora minacciare il loro padrone, Chi Wuyao non avrebbe comunque permesso che Yun Che rimasse senza protezione.


<em>Rumble!</em>


Cang Shitian piombò su di loro come una fenice, si stava già piegando in un profondo inchino ancora prima di finire il movimento. "Cang Shitian del regno del Mare Profondo dà il benvenuto al Sovrano dei Diavoli e alla dea. La potenza divina del Sovrano dei Diavoli è immane e regnerà per sempre sull'universo..."


"Dacci un taglio." Yun Che gli lanciò un'occhiataccia. "Portami da Cang Shuhe."


Qianye Ying'er scorse con lo sguardo l'area attorno. Tutti i coltivatori del Mare Profondo si erano già inginocchiati verso di loro, non importava quanto fossero distanti. I loro muscoli erano tesi e nessuno di loro osava muoversi nemmeno di un pollice.


Long Bai era morto e il regno del Dio Drago era stato distrutto. Il Regno degli Dei stava anche per dare il benvenuto al suo primo vero sovrano nella sua intera storia... Anche se non era trascorso molto tempo da quella battaglia terribile, questo fatto era stato profondamente impresso sul resto dell'universo, sprofondando dritto nei cuori e nelle anime dei suoi coltivatori.


Era stato anche propagandato e diffuso il fatto che Yun Che un tempo aveva salvato il mondo, di quanto era stato potente quando aveva ucciso l'Imperatore del Drago e... la crudeltà "sconfinata" e le colpe della razza degli dei drago erano state svelate quando avevano ripulito il regno del Dio Drago.


Ogni regno che era arrivato al livello di sovrano possedeva un qualche lato oscuro e malvagio, e quello del Dio Drago non faceva eccezione. Avrebbero enfatizzato questa cattiveria per poi riferirlo al resto del mondo.
Di conseguenza, il regno del Dio Drago non solo avrebbe perso il suo nucleo, ma anche l'onore e la gloria che aveva mostrato nell'ultimo milione di anni.


Questo era il destino di chi perdeva.


Inoltre, con Chi Wuyao a gestire la situazione da dietro le quinte, stava andando tutto liscio.


Con Cang Shitian come loro guida, Yun Che e Qianye Ying'er furono condotti in un'arca misteriosa che era stata nascosta sottoterra.


Furono assaliti immediatamente da energia fredda nel momento in cui entrarono, brillava con la divina luce azzurra unica irradiata dalla giada del Mare Profondo.


L'interno dell'arca non era grande, ma era estremamente lussuoso. Inoltre questo lusso non era dovuto ad impianti sontuosi o mobilio stravagante... Ma perché quasi ogni pollice dell'interno era rivestito di vari tipi di giade e cristalli divini. Inoltre le aure e la lucentezza di queste gemme erano un chiaro indicatore della loro massima qualità.


Ogni singola gemma era inestimabile e nemmeno un regno sovrano sarebbe riuscito ad ottenerla facilmente.


L'esistenza di queste gemme rendeva l'energia spirituale nell'area estremamente densa e ricca.


Nel frattempo i blocchi di ghiaccio trasparenti o azzurri emettevano un'aura gelida.


C'era un letto fatto di giada divina e ghiaccio misterioso, e sulla sua superficie al momento roteava una formazione ampia tre metri. Il bagliore azzurro che irradiava era sia denso che gentile, e si poteva scorgere una figura snella e solitaria seduta lì.


Una ragazza vestita di blu era accanto alla formazione misteriosa. I suoi lineamenti erano incredibilmente belli e la sua vita era sottile e delicata come il ramo di un salice. Mostrava uno sguardo freddo e distaccato e, anche se assomigliava ad una signorina fragile e raffinata, la sua aura misteriosa sorprendentemente era negli stadi intermedi del Divine Master Realm.


Quando vide Cang Shitian e Yun Che, si inginocchiò immediatamente e disse: "Rui Yi porge i suoi saluti a sua magnificenza, sua maestà e all'Imperatrice Divina del Brahma."


"Umpf!" Qianye Ying'er gettò un'occhiata gelida verso la donna vestita di blu. "E pensare che un'Emissaria del Mare Profondo era nascosta in questo posto. Cang Shitian, sei proprio parziale nei confronti di questa tua sorella!"


Non c'era da meravigliarsi che Chi Wuyao avesse scoperto dell'esistenza di Cang Shuhe in così breve tempo. Data la sua spaventosa anima diabolica, come poteva sfuggirle l'esistenza di un'Emissaria Divina, non importava quanto fosse ben nascosta.


Cang Shitian stava per spiegarsi quando la signorina vestita di blu alzò la testa e disse: "Imperatrice Divina del Brahma. Anche se sono già avanzata al Divine Master Realm, non sono stata abbastanza fortunata da diventare un'Emissaria del Mare Profondo. Invece, proteggere la signorina è il mio dovere di tutta una vita e mia responsabilità. Di conseguenza non ho potuto partecipare alla battaglia."


"Se il Sovrano dei Diavoli e l'Imperatrice Divina del Brahma desiderano biasimare qualcuno, Rui Yi è disposta ad accettare qualsiasi punizione."


La sua voce era brillante e chiara, e anche se era di fronte a Yun Che e a Qianye Ying'er, il suo sguardo era tranquillo come uno specchio d'acqua che non mostrava né paura, né sfida.


Yun Che guardò oltre e fissò la formazione roteante che irradiava luce azzurra.


Cang Shitian spiegò frettolosamente: "La forza vitale di mia sorella Shuhe è rimasta gravemente danneggiata fin dalla nascita e ha bisogno di essenza spirituale della natura ogni due settimane per sopravvivere. Oggi è proprio il..."


Dopo aver detto queste parole, piegò la testa di lato e chiese: "Rui Yi, di quanto tempo abbiamo bisogno?"


"Ci dovrebbe volere un'altra ora sua maestà." Rispose la signorina vestita di blu.


Cang Shitian si girò verso Yun Che e disse: "In tal caso che ne dite se sua magnificenza e la dea si riposassero brevemente in città? Mi occuperò personalmente..."


"Chiedile di uscire." Il tono di Yun Che era freddo e piatto, e non ammetteva repliche.


L'espressione di Cang Shitian si irrigidì per un breve istante, ma dopo si voltò e disse: "Rui Yi, aiutala ad uscire dalla formazione misteriosa."


"Non deve!" La signorina vestita di blu rifiutò l'ordine senza la minima esitazione. Aggrottò le sopracciglia e disse: "La vitalità della signorina si deteriora ogni giorno. È completamente dipendente dalla formazione dell'Inversione delle Grandi Acque Vorticanti per sopravvivere. Se interrompessimo il processo, le causerebbe sicuramente un danno irreversibile... e sua maestà lo dovrebbe sapere meglio di chiunque altro."


"Non puoi disubbidire." Il tono di Cang Shitian iniziò a diventare gelido.


Rui Yi non si mosse comunque, la risoluzione nel suo sguardo non si indebolì minimamente. Stava per aggiungere altro quando una voce tenue ed effimera come un sogno risuonò debolmente nell'aria: "Rui Yi, aiutami ad alzarmi.


Una mano delicata e raffinata emerse lentamente dalla luce misteriosa.


"..." Le palpebre di Yun Che iniziarono a tremare vedendola.


Era una mano così morbida e raffinata.... Bianca, la sua mano era così bianca che sembrava essere priva di qualsiasi altro colore. Pareva essere formata dalla neve più mura, intoccata dalla polvere del mondo.


Questo era chiaramente un pallore innaturale portato da una grave malattia. Tuttavia era così lucida che sembrava laccata con la giada bianca più perfetta. Quelle dita erano lunghe e snelle, le sue unghie assomigliava a gocce di giada cristallina... Questa mano irradiava una bellezza quasi fatale, attirando ogni sguardo.


"Signorina! Lei..." Esclamò allarmata Rui Yi, ma era troppo tardi per fermare Cang Shuhe. Si alzò frettolosamente e afferrò con attenzione quella mano bianca e lucida che era emersa dalla formazione misteriosa.


Ding...


La formazione si disperse con un lieve tintinnio e Yun Che incontrò all'istante un paio di occhi così fragili e delicati che potevano infrangere il cuore di chi li vedeva.


"Non preoccuparti. Come potrei permettere che una donna ordinaria si avvicini al mio signore, il Sovrano dei Diavoli? Ti innamorerai sicuramente di lei nel momento in cui la vedrai. Dopotutto è la donna più splendida della Divina Regione Meridionale di allora."


Quando Yun Che vide Cang Shuhe faccia a faccia, la voce seducente e incantevole di Chi Wuyao risuonarono nella sua testa.


L'Imperatore Divino Meridionale Nan Wansheng aveva corteggiato spudoratamente solo due donne in tutta la sua vita: Qianye Ying'er e Cang Shuhe.


Indossava un semplice abito bianco e non era truccata. Il suo viso era spaventosamente bianco come le sue mani, ma questo pallore non poteva assolutamente diminuire lo shock causato dalla sua bellezza raffinata. Proprio come aveva detto Chi Wuyao, era sicuramente abbastanza bella da infrangere cuori e sconvolgere intere nazioni.


Inoltre i suoi occhi, le sue sopracciglia e le sue labbra... erano piene di una fragilità graziosa e adorabile. Assomigliava ad uno splendido petalo di fiore che poteva essere strappato facilmente da una raffica di vento, abbastanza adorabile da spingere anche le persone dal cuore più freddo a tenerlo tra le mani e proteggerlo.


"..." Passarono tre respiri di tempo prima che Yun Che potesse distogliere lo sguardo.


Una donna che non solo aveva un aspetto splendido, ma che era piena di una fragilità raffinata e accattivante... Chiunque avesse visto Cang Shuhe avrebbe avuto difficoltà a dimenticarla.


"Shuhe." Disse Cang Shitian. "Cosa stai aspettando? Sbrigati e porgi i tuoi saluti al Sovrano dei Diavoli."


Cang Shuhe avanzò lentamente con l'aiuto di Rui Yi che poi l'aiutò ad inginocchiarsi... era difficile immaginarsi che chiunque nel Regno degli Dei, figuriamoci la sorella di un imperatore divino, avrebbe avuto bisogno dell'aiuto di qualcuno per completare un movimento così semplice.


"..." Lo sguardo di Cang Shuhe rimase fisso su Yun Che. Quegli occhi fragili ed eleganti, che sembravano coperti da una lieve foschia, costringere Yun Che a distogliere lo sguardo per primo.


"Cang Shuhe porge i suoi rispetti al suo signore il Sovrano dei Diavoli... sono di salute cagionevole, così non ho potuto salutarla prima. Le chiedo perdono per questo."


La sua voce era molto tenue e gentile, e sembrò accarezzare le orecchie di Yun Che come una brezza. Eppure era così effimera e splendida da spingere ad inseguire questo suono per non perdersene nemmeno una nota.


"Umpf, sei proprio all'altezza della tua reputazione, sei apparsa solo una volta nel Mare Profondo, ma hai ottenuto il titolo di donna più splendida nella Divina Regione Meridionale." Disse con tono secco Qianye Ying'er. "Sei così malata che sei sul tuo letto di morte, ma sei ancora così attraente."


Yun Che: "..."


Cang Shuhe rispose piano: "Non sono nient'altro che polvere sotto la luce della luna in presenza della dea. Non sono degna di una tale lode."


Sembrava quasi che non avesse sentito il tono tagliente di Qianye Ying'er.


Questa malevolenza era stata causata chiaramente dalla reazione ammaliata di Yun Che. Anche se non era stato ovvio, era impossibile che le sfuggisse.


"Non c'è bisogno che tu sia così modesta." Qianye Ying'er si imbronciò. "Se non altro puoi essere a stento un giocattolo per il Sovrano dei Diavoli."


Rui Yi strinse i denti silenziosamente. Trapelò rabbia dal suo sguardo, ma non poteva farci nulla.


Sembrava che la malattia di Cang Shuhe si stesse acutizzando, si premette gentilmente il petto. Le sue sopracciglia aggrottate contenevano una fragilità adorabile che faceva dolere il cuore mentre diceva: "Poter essere d'aiuto a sua maestà è il mio onore e la mia fortuna. Tuttavia la mia vita si è quasi consumata, così non so se... posso... coff... coff coff..."


Si premette una mano contro il petto mentre iniziava a tossire incontrollabilmente. Questo sforzo le fece arrossare il viso, aumentando la sua bellezza cagionevole di salute.


"Signorina!" Esclamò scioccata Rui Yi. Si inginocchiò frettolosamente, ma poteva solo sostenerla con cautela con le braccia, perché il corpo di Cang Shuhe era così fragile che perfino il filo più sottile di Energia Misteriosa l'avrebbe fatta collassare.


Yun Che osservò Cang Shuhe per poi dire freddamente: "Date le sue condizioni, il fatto che sia sopravvissuta fino ad oggi è già un piccolo miracolo. La quantità di risorse che hai speso per tenerla viva per tutto questo tempo avrebbe potuto crescere facilmente diversi Divine Master. Cang Shitian, sei proprio un imperatore divino testardo."


Cang Shitian sospirò lentamente per poi cadere pesantemente in ginocchio. Disse: "Sua magnificenza, le condizioni di Shuhe si sono deteriorate continuamente negli ultimi anni.Ho già fatto tutto quello che potevo, ma non riuscirà a resistere ancora a lungo. Adesso è il solo che può salvarla in questo universo... La Regina Diabolica ha detto che sarebbe riuscito sicuramente a salvarla!"


"Se sua magnificenza potrà salvare Shuhe, io, Cang Shitian, sarò per sempre... il suo... cane più leale e fedele!"


"Fratello... maggiore..." Sussurrò Cang Shuhe mentre si girava piano verso di lui.


"Umpf!" Yun Che si limitò a sbuffare sentendo il giuramento feroce che aveva appena fatto Cang Shitian. Al momento non poteva più credere così facilmente a parole del genere. Avrebbe confidato solo sul suo potere inesorabile sulla gente.


Avanzò e stese una mano verso Cang Shuhe. Dopodiché abbaiò bruscamente: "Dammi la tua mano."


"Sì."


Cang Shuhe sembrò balzare per ubbidire all'ordine del Sovrano dei Diavoli. Rui Yi la sorresse e, mentre la guardava con un'espressione piena di emozioni contrastanti, Cang Shuhe stese gentilmente la mano per posarla su quella di Yun Che.


Yun Che ebbe la sensazione che un pezzo di giada soffice e setosa fosse caduta nel suo palmo. In effetti ritrasse istintivamente un po' della sua Energia Misteriosa e della sua forza nel momento in cui entrò in contatto con lei.


Durante questo processo, gli occhi splendidi di Cang Shuhe stavano fissando lentamente i suoi. Contenevano una lieve curiosità e stupore.


"...Perché continui a fissarmi?" Chiese all'improvviso Yun Che.


Aprì lievemente la bocca, sembrava che fosse scioccata che l'uomo di fronte a lei avesse fatto una domanda non consona alla sua posizione. Dopodiché sorrise lievemente mentre continuava a fissarlo: "Ho sempre pensato che gli occhi del mio signore, il Sovrano dei Diavoli, sarebbero stati molto freddi e spaventosi, così non mi sarei mai immaginata che sarebbero stati... così... belli."


Yun Che: "..."


"..." Qianye Ying'er strinse con ferocia gli occhi quando sentì queste parole.
                                


                                



