---
weight: 1876
title: Capitolo 1876 – Suocera
pubDate: 2025-03-10T08:57:10.516Z
tags:
    - atg
---


Capitolo regolare,
0 capitoli in coda, 0/10
-Schadenfreude


Divina Regione Orientale, regno Luce di Gemma.


Shui Qianheng era seduto a gambe incrociate su una formazione di luce misteriosa che roteava lentamente. Era diversa da quella che Yun Che aveva preparato per Cang Shuhe, ma il potere di base dietro, il Divino Miracolo della Vita, era lo stesso.


Allora, l'Imperatrice degli Dei Lunari aveva causato crudelmente una quantità di danni irreversibile alle Vene Misteriose di Shui Qianheng. Perfino il coltivatore più debole avrebbe saputo che sarebbe stato impossibile guarire, figuriamoci il Realm King Luce di Gemma.


Adesso però, in quanto unico praticante del Divino Miracolo della Vita in tutto il Caos Primordiale, non c'era nulla che Yun Che non potesse guarire a parte la morte stessa. Tuttavia ci sarebbe comunque voluto un certo periodo di tempo per riparare i danni.


Yun Che ritirò le mani tre ore dopo. La formazione misteriosa della luce sotto Shui Qianheng si disperse da sé.


Shui Qianheng aprì lentamente gli occhi e rilasciò la sua aura naturalmente prima di rialzarsi in piedi. Dopo aver compreso pienamente i cambiamenti incredibili che stavano avvenendo nelle sue Vene Misteriose, l'uomo che un tempo aveva abbandonato ogni speranza di riprendersi si inchinò più profondamente che poteva trattenendo a stento lacrime di gioia: "Ri... ringrazio sua magnificenza per questo dono!"


Yun Che lo trattenne prima che potesse inchinarsi completamente: "Signor Shui, per favore. Questo è solo un granello di polvere in confronto al favore che il regno Luce di Gemma mi ha mostrato."


Yun Che aveva sempre provato un grande rispetto e gratitudine nei confronti del regno Luce di Gemma, e non avrebbe potuto ripagare nemmeno per un milione di vite il favore che Shui Meiyin gli aveva fatto. Desiderava solo di poter fare di più.


"Esagerando, sta esagerando Sovrano dei Diavoli."


Nonostante le rassicurazioni di Yun Che, Shui Qianheng poteva a stento controllarsi. Di fronte a lui c'era il Sovrano dei Diavoli che aveva sbaragliato tutte e tre le Regioni Divine e aveva anche distrutto Long Bai. Poteva essere un membro della generazione più vecchia e il capo di un regno sovrano, ma come poteva riferirsi a lui come "il mio caro genero" come faceva un tempo?


"Le mie Vene Misteriose... possono davvero tornare come prima?" Chiese Shui Qianheng con voce tremante e occhi velati dalle lacrime. Alla fine in tutti questi anni aveva fatto finta di essersi rassegnato. Dopotutto nessuno che un tempo fosse stato al picco del Divine Master Realm avrebbe potuto davvero accettare di passare il resto della vita come Divine Sovereign.


"Eeheeh! Papà, questa è già la quarta volta che hai fatto questa domanda!" Shui Meiyin, accanto a loro, ridacchiò in modo adorabile. "Il mondo intero può dire che è impossibile, ma se il fratellone Yun Che dice che è possibile, allora è possibile. Rilassati."


Yun Che lo rassicurò: "Non si preoccupi signor Shui. Ritornerò ogni qualche mese per guarirla. Prometto che le sue Vene Misteriose torneranno alla normalità in meno di venti mesi e che la sua Energia Misteriosa tornerà al picco in meno di tre anni. Sarà come se non le avesse mai perse."


La risposta perfettamente sicura fece arrossare il volto di Shui Qianheng per l'entusiasmo. Stava per inchinarsi di nuovo quando Yun Che lo trattenne ancora. "Signor Shui, per favore, lasciamo da parte le cortesie. Tanto per iniziare, sono il motivo per cui ha sofferto e... Meiyin e io ci sposeremo tra qualche mese alla grande cerimonia di incoronazione. Non posso lasciare che il mio futuro suocero mi ringrazi così, no?"


Shui Meiyin inclinò la testa e rivelò un ampio sorriso. Shui Qianheng rimase sbalordito per un secondo per poi ridere di cuore.


"Molto bene, mio caro genero, oh mio carissimo genero! Ahahah, lo sapevo che questo appellativo suona molto meglio!" In effetti, dal momento in cui si era rivolto così a Yun Che, la pressione invisibile che schiacciava il suo cuore svanì come se non ci fosse mai stata. Rise ancora più di cuore per poi continuare: "Non preoccuparti mio caro genero! Se qualcuno della Divina Regione Orientale oserà causare problemi durante la grande cerimonia di incoronazione, ordinerò... personalmente a mia figlia di uccidere il loro intero clan!"


A proposito, l'intero setta del Sacro Universo era andato a fuoco in una sola notte. Il Realm King stesso, Luo Shangchen, era perito violentemente. Tutti i membri del regno erano stati colti dal panico ed erano scappati per salvarsi la vita.


Tutti sapevano chi era stato a farlo, ma nessuno aveva il coraggio di dirlo naturalmente.


Senza la setta del Sacro Universo, il territorio ovviamente non era più degno del titolo di regno stellare superiore più potente. Oggi il solo regno sovrano intatto della Divina Regione Orientale era quello del Monarca del Brahma, e quelli superiori erano i regni Luce di Gemma e del Cielo Velato.


Yun Che annuì in segno di riconoscimento per poi dire: "Il Regno dell'Eternità e quello degli Dei Lunari sono spariti e il Regno degli Dei Stellari è Sovrano solo in nome. In futuro eleverò di livello il Regno della Canzone Glaciale con la forza e aumenterò il mio potere per controllare ancora di più la Divina Regione Orientale. Avrò bisogno del suo aiuto signore."


"Meiyin me ne ha già parlato." Shui Qianheng fece un cenno noncurante: "Non preoccuparti, il Realm King del Cielo Velato e io diventeremo sicuramente i tuoi primi sostenitori."


"Inoltre il Realm King della Canzone Glaciale ha ucciso il Dio Drago Cremisi della Distruzione in un solo colpo. Dubito che qualcuno al mondo sia abbastanza stupido da rifiutarlo!"


Fu in quel momento che fuori scoppiò del trambusto. Poi due aure in conflitto entrarono di colpo nella barriera.


"Mamma, non puoi entrare! Il Sovrano dei Diavoli è..." Questa voce apparteneva a Shui Yingyue. Il suo tono ovviamente era pieno di esasperazione e panico.


"Sovrano dei Diavoli qui, Sovrano dei Diavoli là! È il mio genero! È sbagliato per una suocera andare a trovare il suo genero, mmh?"


"Ma... ah!"


Fu come una tempesta. Yun Che vide a stento una donna e Shui Yingyue che la inseguiva nel panico.


La donna era vestita di blu e sembrava avere circa trent'anni. I suoi lineamenti erano splendidi e i suoi occhi ricordavano dei boccioli di pesco a Yun Che. Nel momento in cui arrivò, incrociò subito lo sguardo con lui, senza la solita paura che la maggior parte delle persone avrebbero mostrato fronteggiandolo. In effetti le sue sopracciglia formarono lune crescenti e il suo sguardo era pieno di contentezza.


"Mamma, è scortese entrare così." La figura di Shui Meiyin divenne sfocata e un momento dopo arrivò vicino alla donna e la prese affettuosamente per il braccio.


"Cosa intendi con scortese, ragazza sfacciata." La donna accarezzò con gentilezza il viso di Shui Meiyin, ma continuò a sorridere a Yun Che come un gatto: "Sono solo qui per vedere il vostro futuro marito."


"Oh oh! Sei ancora più bello e fico di come ricordavo. Diventare il Sovrano dei Diavoli ha sicuramente fatto meraviglie per il tuo aspetto! E anche se non fosse così, dubito che qualsiasi donna al mondo potrebbe resistere a questo intento omicida attraente. Oh, piccola Yinyin, hai occhio per gli uomini proprio come me. Se fossi un paio di decadi più giovane, umpf! Tuo papà non sarebbe tuo papà."


Yun Che: "..."


"Sigh." Shui Yingyue sospirò silenziosamente e con esasperazione.


"Ahem!" Shui Qianheng si alzò frettolosamente e disse a Yun Che: "Questa... questa è mia moglie, Cheng Wanxiao. È la madre di Yingyue e Meiyin. Non è mai stata disciplinata o composta, così per favore non prendere troppo a cuore le sue parole Sovrano dei Diavoli."


Tenendo a stento sotto controllo i suoi fremiti, mostrò un'espressione strana a Cheng Wanxiao e le mandò una trasmissione del suono urgente: "Chi ti ha fatto entrare? Esci subito fuori!"


Tuttavia la donna lo ignorò completamente e continuò ad esaminare Yun Che con un ampio sorriso. Il suo sguardo era così intenso che sembrava potessero caderle petali di fiori dagli occhi.


Yun Che si alzò e le porse i suoi saluti con fare rispettoso: "Yun Che è felice di vederla signora."


Cheng Wanxiao era l'argomento preferito di cui parlare per Shui Meiyin, così aveva saputo di lei da molto tempo. Ma questa era la prima volta che si incontravano.


Cheng Wanxiao era la concubina più giovane di Shui Qianheng, ma dopo averlo sposato per solo un paio di decadi aveva ottenuto una grossa reputazione. Questo perché aveva dato alla luce un paio di sorelle, Shui Yingyue e Shui Meiyin. La più grande ora era la Realm King Luce di Gemma e la più giovane era la proprietaria della Divina Anima Immacolata e l'amata di Yun Che.


A causa loro, la posizione di Cheng Wanxiao sarebbe sempre stata superiore a quella della prima moglie di Shui Qianheng e di tutte le sue altre concubine.


Tutti sapevano che sarebbe bastata solo una parola da parte di Cheng Wanxiao per diventare immediatamente la regina. Tuttavia la donna sdegnava completamente il titolo di prima moglie. Più di una volta Shui Meiyin aveva detto a Yun Che: "Mia mamma dice sempre che la prima moglie è inferiore alla concubina. Dice anche che l'ultima concubina sarà sempre la più cara per il marito."


Non solo Shui Meiyin amava molto sua madre, ovviamente la idolatrava.


Cheng Wanxiao rispose sorridendo: "Signora? Avanti! Sembro vecchia ed estranea. Chiamami suocera o madre... se ti va bene accetterò con grazia anche sorellona."


Shui Qianheng quasi cadde in ginocchio.


"Emh... non oserei signora." Rispose Yun Che. "Meiyin parla spesso di lei e sono molto contento che ci siamo incontrati. È davvero, uh... incantevole come il vento di primavera signora."


Cheng Wanxiao si coprì la bocca e ridacchiò. Poteva sentire che Yun Che stava ritirando in segreto la sua aura gelida e che rispettasse molti i membri della generazione più vecchia della sua famiglia. Ancora più contenta e soddisfatta della scelta di sua figlia, disse: "Naturalmente! Altrimenti come avrei potuto dare alla luce due figlie così splendide?"


All'improvviso mostrò un'espressione lacrimevole e afferrò Shui Meiyin per mano come se non potesse sopportare di lasciarla andare: "Oh, il pensiero che la mia piccola Yinyin ci lascerà ferisce la mia anima. Mio caro genero, devi trattare bene la piccola Yin Yin, va bene? Il mio cuore si infrangerà come vetro se saprò che viene maltrattata."


"...Non si preoccupi signora. La tratterò con amore, non permetterò mai che rimanga ferita." Disse Yun Che guardandola direttamente negli occhi.


"Mamma, il fratellone Yun Che mi ha sempre trattato molto bene. Non c'è bisogno che glielo ricordi apposta." Una raggiante Shui Meiyin mostrò senza paura le intenzioni di sua madre.


"AHEM!" Il torpore nello scalpo di Shui Qianheng si diffuse anche per la sua schiena mentre le interrompeva: "Hai incontrato il Sovrano dei Diavoli, Wanxiao. Ora puoi ritirarti. Ci sono ancora un paio di cose di cui il Sovrano dei Diavoli e io dobbiamo discutere."


Tuttavia Cheng Wanxiao roteò gli occhi e avvicinò Shui Meiyin a Yun Che. Poi disse: "Mio buon genero, ho un obbiettivo molto importante da affidarti. Prometto che è mille volte più importante di ciò che ha da dire il mio tesorino."


Te... sorino... quale parte di "i soprannomi dovrebbero rimanere nella camera da letto" non capiva???


Se fosse stata una qualsiasi altra donna, Shui Qianheng avrebbe gridato o l'avrebbe anche fatta uscire dalla stanza a schiaffi, non che ci fosse qualcuno nel suo harem che avrebbe osato farlo. Sfortunatamente era Cheng Wanxiao... e il primo impulso che gli venne fu di nascondersi in un buco molto profondo dove non batteva la luce, non di cacciarla via.


"Affidare è una parola eccessiva signora. Mi dia pure le sue istruzioni e farò del suo meglio per eseguirle." Disse con cortesia Yun Che.


"Istruzioni?" Cheng Wanxiao iniziò a sorridere: "Questo significa che non rifiuterai, vero? Eheh, sei davvero il mio buon genero. Sono così contenta che hai trovato l'uomo giusto piccola Yinyin."


"..." Per qualche motivo Yun Che ebbe la sensazione di essere stato imbrogliato, ma era troppo tardi per provare rimpianto adesso: "Mi illumini per favore signora."


"Vieni Yingyue." Prima che la Realm King della Luce di Gemma potesse reagire, sua madre l'aveva già attirata a sé e tenuta in una stretta letale. Poi Cheng Wanxiao disse contenta: "Mio caro genero, la mia istruzione è molto semplice. Tutto ciò che ti chiedo è di sposare Yingyue dopo che finirai la cerimonia con la piccola Yinyin. Va bene? Va bene! Allora è tutto apposto!"


Yun Che: "..."


Il cattivo presentimento di Shui Yingyue aveva appena avuto il tempo di rivelarsi che già sua madre lo aveva reso realtà. Scosse frettolosamente il braccio di sua madre e disse con tono pieno di panico: "Mamma! C-cosa stai dicendo? Non sei più una bambina! Smettila di dire sciocchezze."


"Dire sciocchezze? Lo definisci dire sciocchezze?" Subito Cheng Wanxiao tirò su col naso e finì in lacrime: "Yingyue, se non sono più una bambina, allora sei nella stessa mia barca. Sei rimasta da sola per così tanto tempo che ho iniziato a chiedermi se sei asessuale! Sai quanto sono preoccupata?"


Col diavolo che lo sei! Solo un paio di anni fa hai detto che non c'è un uomo al mondo degno di me. Ogni. Singolo. Giorno! ...Sfortunatamente la valanga di parole di Cheng Wanxiao non diede tempo di reagire alla figlia.


"Guarda la piccola Yinyin. Sta per sposare il futuro imperatore del Regno degli Dei e il miglior uomo nell'intero universo! Non credi che il mondo ti deriderà, se tu, la sorella maggiore della piccola Yinyin, sposerà un uomo inferiore? Potrebbero perfino dire che sono parziale nei confronti della sorella minore e che non mi preoccupo di te! Non mi importa sopportare un po' di umiliazione, ma sei mia figlia! Non permetterò a nessuno di criticarti, dovranno passare sul mio cadavere!"


Yun Che: (￣.￣)


Shui Meiyin: (#^.^#)


Shui Yingyue: ~！@#￥%……


A questo punto una lacrima scese per la guancia di Cheng Wanxiao mentre continuava: "Inoltre so bene quanto sono spaventose le donne del mio genero. La Regina Diabolica è il capo della Divina Regione Settentrionale e la Dea è la regina del Monarca del Brahma, una donna così splendida che è assurdo non sia stata ancora punita dagli dei... ho perfino sentito che l'Imperatrice del Drago Blu della Divina Regione Occidentale è solo abbastanza degna di diventare sua concubina."


"Tua sorella è da sola Yingyue. Se non la aiuti, chi lo farà? Puoi davvero rimanere con le mani in mano mentre l'harem del mio genero la maltratta?"


Shui Yingyue alla fine perse la calma e rispose: "Mamma! Stai ingigantendo il problema!"


"Non sei ancora una donna. Non capirai." Disse tristemente Cheng Wanxiao. "Non puoi nemmeno iniziare ad immaginare quanto è spaventosa la battaglia di un harem! Prendi tuo padre per esempio. Può essere capace di vivere con dignità come un uomo, ma in quanto donna posso garantirti che non riuscirebbe a sopravvivere tre giorni in un harem. Non lascerai che tua sorella venga maltrattata senza nessuno ad aiutarla, vero? Non mi farai preoccupare per lei e a farmi piangere ogni giorno, vero?"


"..." Stavolta il torpore di Shui Qianheng si era diffuso fino alle caviglie come una malattia.


Dopo essersi asciugata le lacrime, la donna continuò a dare spettacolo: "Inoltre il mio genero ti ha già accettato come sua concubina. Se lo rifiuterai, tu, no, noi dovremo affrontare l'ira del Sovrano dei Diavoli! Non voglio ancora morire, Yingyue! Uwuwuwuwu..."


Yun Che: "Quando avrei mai..."


"Sì, sì!" Shui Meiyin alimentò le fiamme ancora di più. "Inoltre il fratellone Yun Che è interessato a te! In effetti ti ha desiderato intensamente per molto tempo, sai? Ogni volta che gli parlavo di te, si entusiasmava come un bambino con un cono gelato! Sarà super deluso se lo rifiuterai... potrebbe perfino maltrattarmi ancora di più!"


Shui Yingyue: "..."


Yun Che: "Io..."


"Lo sapevo che avresti capito!" Cheng Wanxiao mostrò di nuovo un largo sorriso e non diede nessuna possibilità di difendersi a Yun Che. "Sapevo che nel profondo sei un uomo, non importa quanto sei cortese! Naturalmente desideri la mia Yingyue! Se proprio non puoi aspettare, posso far sì che Yingyue dorma con te stasera mio caro genero..."


"MAMMA!!" Il collo di Shui Yingyue passò da rosa a rosso, ed ebbe la sensazione di svenire sia fisicamente che mentalmente. Alla fine batté un piede e scappò come il vento. Ruppe perfino l'uscita, non lo potevano vedere da dov'erano, ma sentirono il rumore di una porta che si spaccava. Durante la conversazione, non aveva osato guardare Yun Che negli occhi nemmeno una volta.


"Ahimè, sembra che Yingyue si sia imbarazzata un po' troppo." Commentò sorridendo Cheng Wanxiao. "Comunque non vedo l'ora che arrivi la giornata fatidica mio buon genero. Ora vado a preparare la dote di Yingyue e di Yinyin. Tieni compagnia alla mia cara figlia per un paio di giorni prima di partire, va bene?"


Dopodiché la donna uscì, senza preoccuparsi della tempesta di emozioni che aveva causato. Yun Che poté solo mostrare un'espressione stordita.


Non gli aveva chiesto la sua opinione nemmeno una volta!


E sicuramente non gli aveva dato la minima opportunità di rifiutare!


Poco dopo si girò verso Shui Meiyin meccanicamente e mormorò quasi istintivamente: "Tua mamma è... una donna incredibile."


A quel punto capì che Shui Meiyin aveva ereditato completamente la personalità di sua madre.


"Eeheeh!" Shui Meiyin sorrise con orgoglio: "Sapevo che mamma sarebbe riuscita a sistemare la cosa in un attimo."


"Ahem!" Nel frattempo l'ex Realm King marginalizzato riprese il respiro e disse dopo un profondo sospiro: "Come puoi vedere, mia moglie è una donna piuttosto dispettosa e testarda. Tuttavia sono molto d'accordo con parte di ciò che ha detto. Le tue donne sono tutte fenici e Meiyin... in quanto suo genitore, non posso dire di potermi fidare che possa cavarsela da sola. Capisci?"


Sospirò molte volte mentre lo diceva. La sua espressione era piena di preoccupazione e premura.


Yun Che gli lanciò un'occhiata per poi rispondere debolmente: "Signor Shui, senza offesa, ma sia il suo potere di persuasione che le sue capacità di recitare sono almeno tre livelli inferiori alla signora."


"Emh..." Shui Qianheng poté solo fare una risata forzata: "Ah... ahahah... immagino che sia vero... ah..."
                                


                                



