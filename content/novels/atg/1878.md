---
weight: 1878
title: Capitolo 1878 – Grande Cerimonia di Incoronazione (1)
pubDate: 2025-03-10T08:57:10.517Z
tags:
    - atg
---


Capitolo regolare,
0 capitoli in coda, 0/10
-Schadenfreude


Le parole di Mu Xuanyin fecero sentire in colpa Yun Che, ma gli portarono anche sollievo.


Le prese le mani all'improvviso e sorrise: "Le donne di sicuro hanno uno strano rapporto le une con le altre. Pensavo che non saresti mai riuscita a perdonarla, ma non solo non la odi, sembri... perfino apprezzarla."


"Ho sperimentato la morte. Rischiara la mente da ogni distrazione e mostra cos'è importante e cosa non lo è." Sussurrò per poi cercare di liberarsi, ma Yun Che rispose stringendo la presa.


"Non serbi più rancore nemmeno nei confronti dello spirito della Fenice di Ghiaccio, vero?" Chiese Yun Che guardando il Lago del Ghiaccio Infernale. Ora che lo spirito era sparito, quasi metà della sua energia fredda si era dissipata in un solo paio di anni.


Mu Xuanyin scosse la testa. "Non ci sarebbe stato un setta della Divina Fenice di Ghiaccio, né sarei resuscitata se non fosse esistito. Non potrò ripagare il favore che ha fatto per me nemmeno in diecimila vite, così come potrei serbare rancore nei suoi confronti?"


Yun Che chiuse lentamente gli occhi e sospirò: "Vale lo stesso per me. Ho sistemato ogni debito di sangue, ma non potrò mai ripagare certi favori. Detto questo, ho pensato ad un modo per ripagare la fenice di ghiaccio. Possiamo fare molti bambini con la stirpe della fenice di ghiaccio e trasformare il Regno della Canzone Glaciale in un vero regno sovrano un po' più presto, no?"


Mu Xuanyin: "..."


.....


Mentre Yun Che si era fermato nel Regno della Canzone Glaciale, i coltivatori del profound che avevano saputo del suo arrivo accorsero velocemente dai regni stellari attorno per incontrarlo. Finora però a nessuno era stato permesso di entrare.


Anche le Regioni Orientale, Occidentale e Meridionale stavano andando incontro ad una trasformazione costante, ma irreversibile. Il titolo di "Sovrano dei Diavoli" opprimeva i cuori di tutti come un macigno nero come la pece.


Tutti i regni sovrani dell'intero universo si erano già sottomessi al Sovrano dei Diavoli. I regni stellari superiori stavano cedendo uno dopo l'altro.


Grazie alle trame astute della Regina Diabolica, la pressione che si sarebbe dovuta alleggerire a causa del grande costo che ci era voluto per sconfiggere la Divina Regione Occidentale invece si era appesantita. Prima che se ne accorgessero, i nemici avevano perso ogni speranza di respingere il dominio dell'oscurità.


La misera resistenza aveva appena iniziato a ribellarsi che era stata soverchiata in un batter d'occhio.


Due mesi dopo, nel regno del Mare Profondo delle Dieci Direzioni.


La vena vitale di Cang Shuhe era guarita quasi completamente grazie alla formazione di luce misteriosa lasciata da Yun Che. La sua vitalità stava anche crescendo con un ritmo straordinario.


Il ritmo con cui stava guarendo era così anormale che Cang Shitian e la serva leale, Rui Yi, rimanevano sbalorditi quasi ogni giorno. Cang Shuhe stessa era imperturbata.


Tuttavia, avere un fisico in salute e la stirpe reale del Mare Profondo era ben lontano dall'essere sufficiente per diventare un imperatore divino. Tanto per iniziare doveva possedere il potere del Mare Profondo.


Per questo Yun Che era entrato nel regno oggi.


Entrò nella sua stanza. La scorsa volta era piena di energia fredda, ma adesso non lo era più.


Cang Shuhe si inginocchiò e aspettò mentre Yun Che toccava la sua fronte con un dito. Sopra il dorso della sua mano fluttuava l'artefatto divino del regno, la Perla Divina del Mare Profondo.


Luce blu fluì dall'artefatto divino come dell'acqua e scorse lungo il dito di Yun Che in Cang Shuhe.


Per molto tempo, Cang Shitian e Rui Yi trattennero il respiro mentre guardavano il processo da lontano. Cang Shitian in particolare era sbalordito.


In quanto Imperatore Divino del Mare Profondo e proprietario della perla divina da molto tempo, nessuno conosceva l'artefatto meglio di lui. Tuttavia, nemmeno nelle antiche memorie che aveva ereditato dai suoi antenati era riuscito a trovare una sola spiegazione del perché Yun Che fosse in grado di manipolare il potere della perla con la forza.


L'artefatto divino era al cento per cento un'eredità di un antico Vero Dio. Fin dai tempi antichi, solo i prescelti avrebbero ottenuto una porzione del potere della perla divina. Fino ad ora, nessuno e nulla aveva potuto interferire.


Lo stesso valeva per gli artefatti divini degli altri regni sovrani.


Adesso lo sguardo di Cang Shitian era pieno di incredulità e di emozioni contrastanti. Non era abbastanza sciocco da pensare che questo fosse il limite dei segreti terrificanti di Yun Che.


Anche con le sue conoscenze limitate riguardo a Yun Che, poteva dire senza esitare che Long Bai, Zhou Xuzi e gli altri imperatori divini e regni sovrani fossero stati estremamente sciocchi ad inimicarsi questo mostro assoluto.


La Calamità Eterna dell'Oscurità permetteva a Yun Che di innestare potere dell'oscurità in chi desiderava. Era stato lo stesso processo con cui Tian Guhu era riuscito ad ottenere il potere dei diavoli Yama nonostante non avesse avuto nemmeno una goccia di sangue dei diavoli Yama nelle sue vene.


Tuttavia la durata della vita di chi riceveva questa infusione sarebbe stata di gran lunga ridotta.


Aveva anche risolto il problema di compatibilità con le leggi del Nulla, ma la sua comprensione al riguardo era così scarsa che il suo controllo sul potere del Mare Profondo era molto più debole in confronto a come poteva manipolare l'oscurità.


Di conseguenza, chi riceveva il potere divino doveva possedere la stirpe del Mare Profondo corrispondente e la durata della sua vita sarebbe stata ridotta ancora di più.


Non ci mise molto. Solo due ore dopo, la perla divina del Mare Profondo rilasciò un tintinnio metallico per poi perdere completamente la sua luce blu. Dopo aver ritratto il dito dalla fronte di Cang Shuhe e nascondendo un sospiro, Yun Che si girò e tornò a mostrare una facciata impassibile.


Cang Shitian tremò per poi precipitarsi da sua sorella. Chiese: "C-com'è andata sua magnificenza?"


Cang Shuhe aprì lentamente gli occhi. Una luce color blu profondo brillò nel suo sguardo.


Cang Shitian spalancò gli occhi. Immediatamente dopo percepì l'aura divina del Mare Profondo fuoriuscire dal suo corpo.


"Signorina..." Disse piano Rui Yi. Era sia contenta che triste per la sua signora. Sapeva esattamente che prezzo aveva pagato Cang Shuhe per ottenere questo potere.


Cang Shuhe chinò lentamente la testa per poi mormorare: "Shuhe promette che trascorrerà il resto della vita a ripagare questo favore, sua magnificenza."


"Non è necessario. Ho ottenuto ciò che volevo e così anche te." Rispose Yun Che mentre guardava Cang Shuhe con la coda dell'occhio.


Tecnicamente parlando, c'era un altro svantaggio nell'innestare forzatamente antico potere divino in una persona. Il processo infliggeva un enorme dolore. Era stato così intenso che perfino Tian Guhu che era determinato aveva fatto una smorfia, era tremato come una foglia e aveva sudato copiosamente.


Tuttavia Cang Shuhe non si era fatta sfuggire nemmeno un fremito. Sembrava così pacifica che pareva che fosse immersa in una brezza fresca, senza soffrire per un dolore terribile paragonabile a quello che si provava quando i propri arti venivano strappati.


Francamente... la sua determinazione era così forte da essere spaventosa.


"Me lo sarei dovuto aspettare." Disse Cang Shitian mentre faceva del suo meglio per reprimere l'entusiasmo. "Solo sua maestà avrebbe potuto creare un miracolo del genere! Anche se Shuhe è vissuta in isolamento per molto tempo, non ha mai smesso di osservare i regni e studiare gli antichi testi.
Non posso nemmeno contare il numero di scritture che ha letto. Sarà sicuramente una grande imperatrice divina del Mare Profondo! Prometto che le sue capacità di governare il regno e di influenzare l'intera Divina Regione Meridionale non vi deluderanno sua magnificenza!"


"Davvero?" Rispose con indifferenza Yun Che. "Dovresti occuparti dei preparativi della cerimonia di successione adesso, Cang Shitian. Prima finirai e meglio sarà."


Dopodiché guardò Cang Shuhe negli occhi e disse: "Capisci che voglio solo una bella marionetta, vero? Perciò tutto ciò che devi fare è comportarti come tale, specialmente dato che la tua vita..."


"La durata della mia vita è molto più lunga di un tempo. Potrebbe perfino rivaleggiare con quella di mio fratello adesso." Interruppe all'improvviso Cang Shuhe. "Ma non importa quanto è lunga la mia vita, non dimenticherò mai che è solo grazie a sua magnificenza che sono riuscita a sopravvivere. Mi impegnerò per esaudire la mia promessa fino alla mia morte."


Yun Che: "..."


Cang Shitian sottolineò frettolosamente le parole della sorella: "Non c'è nessuno nell'universo che non si inchinerà di fronte alla sua potenza e mia sorella è una donna che tiene molto alla gratitudine e alla lealtà, sua magnificenza. Io, Cang Shitian, giuro sulla mia vita che Shuhe non penserà mai di tradirla, sua magnificenza. Altrimenti me ne occuperò personalmente."


Dichiarò senza esitare Cang Shitian. Era una delle persone che aveva capito bene il terrore di Yun Che e ancora non sapeva fino a che punto arrivasse il suo potere. Perciò sapeva anche meglio di chiunque altro che rimanere leale a Yun Che era la scelta più saggia, se non l'unica possibile. Soltanto un idiota senza speranza avrebbe considerato un'altra opzione.


Yun Che guardò Cang Shuhe a lungo per poi girarsi.


"Lunga vita a sua magnificenza!" Disse frettolosamente Cang Shitian e lo seguì mentre manteneva una posizione assolutamente umile.


"Signorina!" Rui Yi si precipitò accanto a Cang Shuhe nel momento in cui Yun Che e Cang Shitian lasciarono la stanza. Fu solo quando le offrì il suo supporto che si rese conto che la sua signorina era fradicia come se fosse appena uscita da una pozza d'acqua. Ci si poteva immaginare quanto dolore avesse provato e quanta determinazione ci avesse voluto per sopportarlo senza dire una parola.


Cang Shuhe alzò lentamente le mani mentre percepiva il potere del Mare Profondo che scorreva nel suo corpo. "Ora che sono capace di ereditare il titolo di mio fratello... davvero, la realtà è ancora più strana di un sogno."


"Signorina, può dirmi..." La voce di Rui Yi tremò mentre sussurrava: "Quanto le rimane da vivere?"


Avrebbe potuto accettarlo a stento se il costo fosse stato di circa del venti-trenta per cento, ma Qianye Ying'er aveva detto che ricevere forzatamente il potere del Mare Profondo avrebbe ridotto di molto la durata della vita della sua signorina... che sarebbe vissuta più a lungo se non lo avesse ottenuto.


Cang Shuhe le sorrise gentilmente e rivelò la verità: "Spero che potrò vivere per altri seicento anni."


"..." Rui Yi non riuscì a dire nulla per molto tempo.


"Non essere triste per me. La maggior parte delle persone la riterrebbe una maledizione, ma io credo che sia un dono." Cang Shuhe alzò la testa per poi continuare: "Essere un'Imperatrice Divina non è nient'altro che un titolo per il Sovrano dei Diavoli e innumerevoli altri esperti, ma per me... è come rinascere."


"Poter guardare dall'alto il mondo perfino per un giorno è meglio che vagare senza scopo per decine di migliaia di anni. Sembra che non sprecherò affatto questi sei secoli. Se non altro mi assicurerò che il nome 'Cang ShuhÈ sia ricordato per sempre negli annali di storia!"


Prima che Rui Yi se ne rendesse conto, la flebile luce blu nelle pupille di Shuhe era diventata fredda come una stella penetrante. La principessa rinata disse piano: "È il momento... che prenda quella rete nascosta che è stata lasciata per mio fratello in passato."


.....


Divina Regione Occidentale, regno del Drago Blu.


Hua Jin era rimasta ad aspettare fuori dalle stanze dell'Imperatrice del Drago Blu per un po' di tempo. Quando Chi Wuyao finalmente uscì dalla stanza, si rivelò lentamente.


"Ancora nulla?" Chiese Chi Wuyao dopo aver dato un'occhiata ad Hua Jin.


"Maestra." Hua Jin chinò la testa per poi continuare: "Abbiamo radunato una manodopera molto più numerosa in confronto allo scorso mese e siamo riusciti a completare la maggior parte dei nostri compiti. I resti del Mare Meridionale sono stati annientati, gli adulti con la stirpe del Dio Drago sono stati uccisi e i giovani sono stati mutilati parzialmente. Tuttavia... non siamo ancora riusciti a trovare nemmeno una traccia degli Dei Lunari."


"Strano." Chi Wuyao si accigliò lievemente.


L'esplosione che aveva distrutto il regno degli Dei Lunari era potente, ma non abbastanza formidabile da annientare tutti gli Dei Lunari allo stesso tempo. Tuttavia non era stata trovata nemmeno una traccia o l'ombra di loro.


"Hua Jin crede che ci siano due possibilità. O sono scappati in qualche regno inferiore lontano o il fatto che non ci sia più modo per loro di ribaltare la loro sorte, insieme alla minaccia di venire catturati e umiliati, li ha spinti a distruggere il loro potere divino."


Chi Wuyao divenne assorta. Era più probabile che gli Dei Lunari fossero fuggiti nei regni inferiori. Tuttavia sapeva anche che non avrebbero mai scelto un'opzione del genere a meno che non fossero completamente disperati, come in una situazione critica dove non c'erano speranze di scappare.


La reazione più logica sarebbe stata di infuriarsi e attaccare Yun Che dopo la distruzione del regno degli Dei Lunari. Invece erano svaniti senza lasciare traccia proprio nello stesso giorno.


Non potevano essere scappati nei regni inferiori fin dall'inizio, vero?!


"..." Chi Wuyao non riuscì a trovare risposta nonostante ci avesse riflettuto sopra per molto tempo.


"Dovremmo ampliare la nostra rete e continuare a cercare maestra?" Chiese Hua Jin.


La grande cerimonia di incoronazione di Yun Che ormai era imminente. I resti del Mare Meridionale erano stati annientati, i coltivatori con la stirpe del Dio Drago erano stati sistemati e i ribelli erano stati annientati così velocemente che non avevano nemmeno avuto la possibilità di crescere.


Era quasi ironico, ma gli Dei Stellari misteriosamente svaniti adesso erano la minaccia nascosta più grande.


Una breve pausa dopo, Chi Wuyao rispose: "Non importa. In effetti potete mettere da parte la questione per ora. Mi seguirete nella Divina Regione Meridionale, così potremo occuparci per bene della cerimonia di incoronazione."


"Sì maestra!" Rispose Hua Jin per poi aggiungere: "Ho un'altra questione da riferire. Abbiamo scoperto il luogo dove si nasconde Luo Guxie. È da qualche parte a sud nella Divina Regione Orientale."


"Oh? Chi Wuyao sorrise lievemente. "Non fatele del male e fai ritirare le nostre spie. E soprattutto non fermarla dall'infiltrarsi nella cerimonia di incoronazione quando accadrà."


"Stai dicendo...?"


"Mi stavo chiedendo come verseremo sangue durante la cerimonia... per intrattenere il pubblico." Gli occhi di Chi Wuyao brillarono, neri e minacciosi. "Dato che lo strumento perfetto si presenterà da solo, sarebbe solo giusto sfruttarlo bene."


.....


Dalla distruzione del regno del Dio Drago, precedente signore del Caos Primordiale, in un batter d'occhio passarono sei mesi.


Ancora prima della data prestabilita, innumerevoli aure erano partite dai regni stellari di ogni regione divina e si erano dirette verso un certo luogo nella Divina Regione Meridionale.


Alla fine, nel giorno della grande incoronazione di Yun Che, iniziò la cerimonia leggendaria che avrebbe mostrato chi sarebbe stato il nuovo sovrano del Regno degli Dei e il fato di innumerevoli generazioni future.
                                


                                



