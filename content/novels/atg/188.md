---
weight: 188
title: Capitolo 188 – Il Giovane Maestro del Burning Heaven Clan
pubDate: 2024-05-30T10:27:25.206Z
tags:
    - atg
---




CAPITOLO SPONSORIZZATO grazie a Blacis!
-Alstor


NOTA TRADUZIONE IMPORTANTE: Abbiamo cambiato Star God's Broken Shadow => Ombra del Dio stellare
(tra un po' lo cambieremo anche nei capitoli precedenti).


Mentre le Profound Beast gli davano la caccia, doveva ucciderne 99.999 e tutte di livello più alto del suo. La difficoltà non era solo crudele e tragicomica, rasentava la follia.


Ma ciò che faceva infuriare di più Yun Che era che... potevi anche aggiungerne un'altra e raggiungere un numero tondo, no?! Perché diavolo proprio 99.999!


Il Drago Primordiale Azzurro finì di parlare e l'atmosfera accogliente si fece cupa all'improvviso.


Si udirono in lontananza gli ululati di moltissime Profound Beast. Circa una decina di belve feroci cominciarono a muoversi nell'area circostante a Yun Che. La loro aura era concentrata su di lui e corsero tutte verso la sua posizione.


Di tutte le Profound Beast che Yun Che percepiva, nessuna era al di sotto dello Spirit Profound Realm.


In un attimo Yun Che era già stato circondato da numerose Profound Beast. Il Drago Primordiale Azzurro aveva detto che le avrebbe guidate e che si sarebbero sempre dirette verso di lui. Una volta scoperto dove si trovava, avrebbero dato il via ad una caccia all'ultimo sangue. Ovviamente, il Drago Primordiale Azzurro non aveva parlato a vanvera!


Yun Che impugnò prontamente Dragon Fault con una mano e corse verso le Profound Beast. Il suo spadone danzava, portando con sé flussi di incandescenti Fiamme della Fenice e facendo indietreggiare sempre di più quelle Profound Beast. Tuttavia, la loro forza sorpassava di gran lunga quella dei Guerrieri Draconici che Yun Che aveva sconfitto nella fase precedente della prova. Quando attaccavano in dieci, erano un pericolo molto più grande di qualche centinaio di Guerrieri Draconici. Inoltre il loro numero stava aumentando rapidamente. Ogni secondo che passava accorrevano moltissime Profound Beast dalle zone circostanti.


Dopo poche decine di secondi, la pressione era già quasi sufficiente a soffocare Yun Che, era ormai circondato dal pericolo in ogni direzione. Protesse con risolutezza Chu Yuechan e chiese a Jasmine implorandola: “Jasmine, ora cosa facciamo!?”


“C'è una sola cosa che puoi fare.” rispose con calma Jasmine.


“Yun Che si sentì rincuorato: “Cosa?”


“Ovvio, devi scappare!” Jasmine si arrabbiò: “Preferisci forse stare qui a morire?! Questa Principessa non ti ha insegnato l'Ombra del Dio Stellare solo per vederti fallire!”


“...”


“Aaah!!”


Le fiamme sul corpo di Yun Che esplosero e formarono una versione più piccola del Loto Star Scorching Demon, respingendo l'incredibile folla di nemici intorno a lui. Sfruttando la protezione delle fiamme, saltò in alto. Dopo aver compiuto uno scatto usando Empyrean Dance of the Phoenix Wing, usò Ombra del Dio Stellare per un po' di volte consecutivamente e finalmente riuscì a sfuggire dall'accerchiamento. Rimise Dragon Fault nella Perla del Veleno Celeste e improvvisamente si sentì leggerissimo. Dopodiché, condensò la sua Profound Energy nelle gambe e corse via; il tutto tenendo stretta a sé Chu Yuechan.


“Stavolta la prova, che si tratti della forza degli avversari, della costanza del pericolo o del tempo richiesto per completarla, è più difficile della precedente sotto ogni punto di vista.” disse Jasmine in tono molto serio: “Anche se devi uccidere 99.999 Profound Beast per superare questa prova, a renderla davvero spaventosa è che non appena ne sfiorerai una, tutte quelle vicine si allarmeranno. Di conseguenza, sarai sempre in situazioni pericolose – e in più, ti porti dietro una donna completamente inutile! Di conseguenza, passerai la maggior parte del tempo a fuggire, non ad uccidere Profound Beast!”


“In questi ultimi mesi, ti sei allenato concentrandoti solamente sullo spadone e sulla Grande Via del Budda, ma non hai coltivato l'Ombra del Dio Stellare, che ti ho insegnato tempo fa! Se vuoi superare questa prova, dovrai prima di tutto assicurarti di poter sopravvivere. Se vuoi sopravvivere in questa terra piena di Profound Beast letali dovrai raggiungere il secondo livello dell'Ombra del Dio Stellare, 'Ombre Gemelle', il prima possibile!”


“Ti darò un mese. Durante questo periodo dovrai fermarti nel luogo più sicuro che troverai e non attaccare nessuna Profound Beast a meno che sia assolutamente necessario. In questo modo, almeno, correrai meno pericoli. Durante il prossimo mese, dovrai portare Ombra del Dio Stellare almeno al secondo livello.”


“Dato che con la tua sola abilità di comprensione sei riuscito a raggiungere il secondo stadio della Grande Via del Budda in così poco tempo, non dovresti avere troppe difficoltà! Quando potrai fluttuare fino a creare la seconda ombra e farai meno fatica a scappare, potrai iniziare a uccidere le Profound Beast... Hai capito!?”


“...ho capito.” Yun Che non contestò minimamente la decisione di Jasmine. Dopo essere stato circondato da una dozzina di Profound Beast e aver provato quella terribile pressione e l'agghiacciante sensazione di pericolo, aveva ancora paura.


Una delle cose che aveva detto Jasmine era corretta, senza alcun dubbio... se voleva superare quella fase della prova, doveva prima di tutto sopravvivere!


Città Imperiale Ventoblu, Palazzo Moon Embracing.


Vestita con i suoi abiti migliori, la Principessa Cang Yue era accanto allo stagno dei fiori di loto e fissava il suo meraviglioso riflesso. I suoi occhi erano persi nel vuoto, e nessuno poteva sapere cosa stesse pensando.


Una domestica del palazzo entrò rapidamente nella stanza, inchinandosi leggermente e dicendo con rispetto: “Principessa, il Maestro Qin del Palazzo Profound Ventoblu ha chiesto un'udienza.”


Lo sguardo di Cang Yue si spostò dalla superficie dell'acqua: “Fatelo entrare.”


Non molto dopo, Qin Wushang entrò da solo e si inchinò: “Qin Wushang porge i suoi saluti a Vostra Altezza.”


“Non ti preoccupare delle formalità... Capo Palazzo Qin, stavolta sei venuto qui perché hai notizie di Yun Che?” la voce di Lan Xueruo era evidentemente carica di urgenza.


Qin Wushang scosse lentamente la testa e sospirò: “Purtroppo, fino a oggi, non ho ancora trovato nessuna notizia su di lui... Sigh, Principessa, vi prego di perdonare la mia sincerità. La Terra Desolata è un luogo dove neppure io mi addentrerei avventatamente. Cinque mesi fa, molte persone l'hanno visto entrare ma da allora nessuno l'ha visto uscire. I geni morti in quel luogo sono davvero troppi. Cinque interi mesi... Sigh, Principessa, dovreste smettere di preoccuparvi così tanto per lui.”


“No...... assolutamente no! Sono convinta che stia bene!” la voce di Cang Yue cominciò a tremare leggermente. Anche se si era sempre impegnata per reprimerle, aveva comunque perso il controllo delle sue emozioni e i suoi occhi iniziarono a velarsi di lacrime: “Me lo ha promesso... sicuramente è sano e salvo... sicuramente tornerà entro sei mesi... sicuramente sta bene... sicuramente è solo che non vuole farsi trovare... deve essere così...”


Aveva detto quattro volte di fila “sicuramente” e anche un “assolutamente”, forse lo diceva per convincere Qin Wushang o perfino sé stessa.


Non molto dopo che Yun Che era partito, non era riuscita a ignorare la preoccupazione e aveva cominciato a inviargli dei messaggi, ma sia che si trattasse dei Talismani di Trasmissione del Suono da mille miglia che quelli da diecimila miglia, non c'era stata nessuna risposta. In seguito, aveva finalmente scoperto dove si trovava... all'ingresso della Terra Desolata, in molti avevano visto un ragazzo di circa sedici o diciassette anni vagare da solo per la Terra Desolata con un'enorme spada nera come la pece sulla schiena. Anche il proprietario della locanda dove si era fermato lo aveva confermato.


Eppure nessuno lo aveva visto uscire dalla Terra Desolata.


Se alla sua partenza avesse saputo che si sarebbe diretto nella Terra Desolata, non lo avrebbe mai lasciato andare per nulla al mondo. Quel luogo era popolato da incubi e ogni sua parte esalava un fetore di morte. Tutti gli anni, erano innumerevoli coloro che morivano in quel posto, compresi molti talenti che erano giunti al picco delle loro possibilità e si fidavano ciecamente delle loro abilità.


Quelle notizie avevano quasi fatto perdere il controllo a Cang Yue... ormai erano passati cinque mesi, eppure nessuno lo aveva visto lasciare la Terra Desolata e neppure quei grandi esperti che si avventuravano nel territorio delle Spirit Profound Beast lo avevano mai visto.


Se era nella Terra Desolata da cinque mesi e nessuno era riuscito a rintracciarlo, l'unica possibilità era che il suo cadavere fosse rimasto sotterrato o che fosse stato distrutto, forse divorato da una Profound Beast.


Qin Wushang sospirò lievemente. Anche lui rimpiangeva enormemente la morte di Yun Che. Cambiò immediatamente argomento: “Vostra Maestà, poco fa ho parlato con l'Imperatore e abbiamo discusso riguardo all'imminente Torneo Ventoblu. L'Imperatore mi ha dato il permesso di parlare direttamente con voi. Resta solo un mese di tempo prima dell'inizio del torneo e dobbiamo scegliere i giovani che rappresenteranno la Famiglia Imperiale. Posso sapere se Vostra maestà ha già scelto un candidato o se intende selezionare degli studenti del Palazzo Interno tramite una competizione come abbiamo fatto gli scorsi anni?”


Cang Yue guardò accanto a sé. Quando finalmente riuscì in qualche modo a calmarsi, i suoi occhi brillarono e rispose "Aspettiamo ancora un po'... almeno altre due settimane. Se... se anche allora non avremo nessuna notizia su di lui, allora sceglieremo tra i candidati del Palazzo Interno, come gli altri anni.”


“Ma in questo modo sarà tutto...” arrivato a metà della frase, Qin Wushang notò l'espressione agitata di Cang Yue e provò una fitta al cuore, quindi si costrinse a ingoiare le ultime parole, “troppo affrettato”. Al contrario, disse con rispetto: “Capisco. Faremo tutto come Vostra Maestà desidera. In quanto a Yun Che, spero che riuscirete a ritrovare la serenità, Vostra Maestà. Ormai, il Principe Ereditario e il Terzo Principe stanno diventando sempre più sfacciati. Siete l'ultima a sostenere l'Imperatore, quindi dovete assolutamente prendervi cura di voi stessa... Sigh, vi chiedo di scusarmi.”


In quanto Capo Palazzo del Palazzo Profound Ventoblu, Qin Wushang ovviamente non era uno sciocco. Non appena Yun Che si era unito al Palazzo, aveva notato la particolare premura di Cang Yue nei suoi confronti e l'aveva interpretata come un trattamento di rispetto per convincerlo a rappresentare la Famiglia Imperiale al Torneo Ventoblu. Poi però aveva continuato a visitarlo nel Palazzo Interno a intervalli di pochi giorni. Nessun altro lo sapeva, ma lui era il Capo Palazzo quindi ovviamente non poteva non saperlo. La reazione di Cang Yue quando aveva scoperto che Yun Che era morto nella Terra Desolata avevano fatto capire a Qin Wushang con sempre maggiore sicurezza che lei si fosse chiaramente innamorata di Yun Che e non che lo "rispettasse" solamente.


“... abbi cura di te, Capo Palazzo Qin.”


Dopo aver guardato Qin Wushang andarsene, Cang Yue si voltò e chiuse lentamente gli occhi...


Fratello Minore Yun, perché dovevi andare in un posto così pericoloso... davvero rimarrai nella Terra Desolata e non farai mai più ritorno...


Il Torneo Ventoblu sta per avere inizio. Una volta mi hai detto che volevi partecipare direttamente al torneo di quest'anno... ma ora, dove sei... mi hai fatta abituare alla tua presenza, hai fatto dipendere da te il mio spirito che un tempo era senza preoccupazioni, mi hai dato qualcuno da cui tornare e da cui odiare separarmi. 
Quindi come mai sei svanito così improvvisamente dal mio mondo...


Se stavolta non ci sarai al Torneo Ventoblu... allora, dopo il funerale di mio padre verrò personalmente nella Terra Desolata a cercarti... e se non ti troverò, allora verrò anch'io nel luogo in cui ti trovi... e staremo insieme per sempre... non ti lascerò da solo...


Malinconica, strinse le mani in silenzio sotto alla lussuosa vestaglia e alla corona a forma di fenice.


A quel punto, la voce impudente di un giovane uomo la raggiunse:


“Ahahahah, sorella mia, allora sei davvero qui. Il tuo fratello maggiore è venuto a trovarti. Svelta, girati. Guarda chi ti ho portato dal palazzo.”


Quella voce fece corrugare lievemente la fronte di Cang Yue, e in un lampo la sua espressione agitata si calmò. Si voltò e guardò la persona che stava parlando e quella che si trovava al suo fianco. Il suo viso era tranquillo e la sua voce ancora più imperturbabile: “Mio Terzo Fratello, Giovane Maestro Fen, è da molto che non ci vediamo.”


Quelle parole, “è da molto che non ci vediamo”, erano gentili come una brezza leggera e non contenevano la sorpresa o la felicità che di solito si prova quando si “incontra di nuovo qualcuno dopo molto tempo”.


Il Terzo Principe Cang Shuo sembrava avere circa ventisette o ventotto anni. La persona accanto a lui doveva essere leggermente più giovane, forse solo ventidue o ventitré anni. Tuttavia, anche trovandosi insieme ad un principe, aveva un portamento naturalmente nobile e pomposo, quindi non sembrava affatto meno importante. Anzi, sembrava ancora più maestoso di lui.


Fece un passo in avanti e si inchinò leggermente. Fissava Cang Yue senza nascondere minimamente l'adorazione che provava: “Fen Juecheng del Burning Heaven Clan porge i suoi saluti alla bellissima e elegante Principessa Cang Yue. Ho sentito dire che Vostra Maestà è tornata a palazzo da otto mesi, ma in questo periodo Fen Juecheng si stava continuamente allenando nelle Regione Fierce Sunfire e ha potuto lasciarla soltanto due giorni fa. Spero che Vostra Maestà non mi incolpi per questo.”


“Ahahahah” Cang Shuo rise: “Il Giovane Maestro Fen ha viaggiato notte e giorno solo per affrettarsi a salutarti sorella mia. Questo rapporto fantastico è davvero commovente e provocherebbe l'invidia di chiunque.”





