---
weight: 18840
title: Capitolo 1884 – Padre e Figlio
pubDate: 2025-03-10T08:57:10.517Z
tags:
    - atg
---


Capitolo regolare,
0 capitoli in coda, 0/10
-Schadenfreude


Le dicerie erano incerte e nessuno l'aveva visto con i suoi occhi. Tuttavia, le notizie del ritorno di Yun Che si erano comunque diffuse come una tempesta per il continente del Cielo Misterioso e il Regno Demoniaco Illusorio. In due giorni, quasi tutti i membri d'élite di entrambi i continenti avevano sentito voci al riguardo.


Dopotutto i segni erano piuttosto ovvi. Quel giorno, l'intera città della Divina Fenice finì nel trambusto, la Regina Ventoblu se n'era andata all'improvviso mentre stava discutendo con un emissario, il tempo della Regione del Ghiaccio Estremo era diventato tempestoso, la Piccola Imperatrice Demoniaca aveva tracciato uno squarcio nero sulla città imperiale demoniaca mentre era partita e altre improvvise partenze...


Poteva solo significare che Yun Che, dopo cinque mesi di assenza, finalmente era tornato nella Stella Polo Blu.


Naturalmente le dicerie della sua morte nei piani superiori svanirono come se non fossero mai esistite.


Naturalmente i cittadini della Stella Polo Blu non si sarebbero mai potuti immaginare a che livello fosse arrivata la posizione di Yun Che nel Caos Primordiale.


Perché aveva trasceso ogni loro possibile immaginazione.


Al contrario della loro riunione precedente, questa riguardava la vita, la morte, disperazione, speranza, la perdita più dolorosa e il miracolo più improbabile nell'universo... Non poteva essere descritto a parole quanto fosse prezioso.


Xiao Lie, Yun Qinghong, Mu Yurou, Cang Yue, Xiao Lingxi, Su Ling'er, Chu Yuechan, Huan Caiyi, Yun Wuxin... Una per una, le loro immagini entrarono nei suoi occhi ed erano rimaste incise nella sua anima. Tutte le tribolazioni che aveva sopportato, tutto il sangue con cui si era macchiato, ne era valsa la pena. Nulla, nulla li avrebbe più separati da lui.


La scorsa volta, aveva detto loro del vasto mondo che era il Regno degli Dei, ma aveva nascosto molte verità riguardo alle sue esperienze. Non era riuscito ad essere sincero per via di varie preoccupazioni, pericoli sconosciuti, speciali circostanze e molti altri fattori.


Stavolta però riferì tutto. Ogni incontro, tribolazione, tutto quanto...


La Calamità Cremisi, il tradimento subito dopo che lui e Jasmine avevano salvato il mondo, il sangue e la polvere dei morti quando la "Stella Polo Blu" era stata distrutta, la disperata fuga verso la Divina Regione Settentrionale, il regno dell'oscurità dopo che Mu Xuanyin si era sacrificata per salvargli la vita...


La sua ascensione a Sovrano dei Diavoli, i suoi massacri nelle tre Regioni Divine, la sua incoronazione come imperatore dell'universo.


Detto questo, c'erano alcuni dettagli che aveva nascosto. Ad esempio "Xia Qingyue" on era mai stata menzionata nella sua storia. C'era l'Imperatrice degli Dei Lunari colpevole, distruttrice della "Stella Polo Blu" che aveva distrutto con le sue mani...


.....


continente del Cielo Misterioso, clan della Nuvola Vagante, Clan Xiao.


Il clan era molto più animato di prima. La città stessa era piena di allegria e vivacità.


Si potevano vedere innumerevoli navi profound che stavano volando verso clan della Nuvola Vagante e stavano discendendo nella periferia. I loro passeggeri guardarono la città da lontano, ma non osarono entrare senza permesso.


In un modo o nell'altro, queste persone avevano saputo che Yun Che era a clan della Nuvola Vagante adesso. Sapevano anche che oggi era il ventesimo compleanno di sua figlia, così avevano portato molti doni con loro.


Erano consapevoli che non ci sarebbe stata quasi nessuna possibilità di incontrare di persona Yun Che. Tuttavia, solo perché non li avrebbe ricevuto, non significava che potessero saltare questa visita.


"La nuorta Wuyao di Chi porge i suoi saluti a suo padre e a sua madre."


L'imperatrice Chi Wuyao porse i suoi saluti a Yun Qinghong e a Mu Yuroun come una nuora della nazione Ventoblu avrebbe fatto con i suoi anziani.


Nonostante gli sforzi di Chi Wuyao per reprimere la sua aura, non poté impedire che un filo di presenza maestosa influenzasse l'ambiente attorno. Per i cittadini di un piano inferiore, anche un briciolo della presenza della Regina Diabolica era troppo da sopportare. Per questo nessuno riuscì a dire una parola dopo che fece il suo saluto.


Yun Che scoccò a Chi Wuyao un'occhiata esasperata per poi isolare la sua presenza spirituale con il suo potere. Solo allora la gente nella sala si riprese.


"Sei... l'imperatrice di cui ha parlato ChÈer?"


Mu Yurou subito si alzò. Il suo sguardo era attirato da Chi Wuyao come se ci fossero legate fisicamente.


Le donne di Yun Che erano senza dubbio le migliori della Stella Polo Blu, eppure la regina vestita di nero di fronte a loro faceva sembrare il pianeta stesso ancora più insignificante del muschio.


"Sì." Rispose sorridendo Chi Wuyao. Rimase rispettosa e cortese anche se la sua età e la sua esperienza superavano di gran lunga quella dei suoi "genitori". "Ad essere precisi, ho sposato mio marito due anni fa mio marito come Regina Diabolica. È stato solo dalla grande incoronazione che sono diventata imperatrice."


"Il primo matrimonio è stato visto da tutti i membri della Divina Regione Meridionale, ma l'interferenza del fato vi ha impedito di essere nostri testimoni. È stato fonte di grande rimpianto per entrambi."


"Alzati per favore."


Prima che Chi Wuyao aggiungesse altro, Mu Yurou si avvicinò e la aiutò a rialzarsi. Il suo sguardo era già velato di lacrime prima ancora che iniziasse, disse: "ChÈer ha detto che sarebbe... sarebbe... molto tempo fa se non fosse stato per te. Non importa cosa accadrà, sarai sempre l'imperatrice di ChÈer e la nostra più grande benefattrice..."


"Non devi chiamarmi benefattrice madre." Disse con un sorriso Chi Wuyao. "Mio marito ed io siamo stati un corpo e un'anima da molto tempo. È solo naturale che facciamo tutto ciò che è in nostro potere per aiutarci l'un l'altro..."


"Tsk!" Accanto a Yun Che, Qianye Ying'er distolse lo sguardo come se non potesse tollerare di vederla così. Se avesse continuato a guardare, aveva la sensazione che la pelle le sarebbe strisciata via dalla carne.


Al contrario di Chi Wuyao, anche se amava Yun Che, non si sarebbe mai degnata di porgere i suoi rispetti ai genitori di Yun Che, nemmeno se fossero stati suo padre e sua madre.


Non aveva fatto altro se non camminare vicino a Yun Che da quando lei e Chi Wuyao erano arrivate a clan della Nuvola Vagante. Sembrava che tutti eccetto Yun Che fossero invisibili per lei.


Mu Yurou era sempre stata una donna sentimentale, così la sua reazione fu perfettamente naturale. Suo marito Yun Qinghong però era diverso. Mentre Mu Yurou stava parlando a Chi Wuyao, aveva distolto lo sguardo dall'imperatrice per sospirare silenziosamente.


Anche se si era preparato mentalmente quando Yun Che aveva parlato dell'ex-Regina Diabolica, la sua anima era comunque tremata come non mai da quando aveva posato gli occhi su di lei. Aveva capito subito che questa donna trascendeva completamente ogni sua conoscenza e perfino immaginazione...


...E una persona come lei era stata disposta a chinare la testa di fronte a loro per via di Yun Che...


Un'emozione indescrivibile passò per lo sguardo di Yun Qinghong. Poi il suo sorriso allegro tornò come se non fosse mai scomparso.


"Wuxin, questo è il mio incontro e il mio regalo di compleanno per te."


Nel frattempo Chi Wuyao stava parlando a Yun Wuxin e stava facendo volare una sfera di luce nera nelle sue mani.


"Grazie zia Chi."


Yun Wuxin accettò rispettosamente il dono. Quando il bagliore nero scomparì, trovò una piccola pietra misteriosa dell'Immagine.


Il suo sguardo sorprese mostrò chiaramente che non era ciò che si aspettava.


"Una pietra misteriosa dell'Immagine?" Yun Che scoccò un'occhiata confusa a Chi Wuyao. Non importava quanto la esaminasse, era una normalissima pietre misteriose dell'Immagine.


Ignorando Yun Che, Chi Wuyao continuò con un sorriso: "Tuo padre è l'imperatore di tutti gli imperatori e, sapendo quanto ti adora, non c'è nulla di troppo prezioso al mondo che non ti può dare. Alla fine non ho potuto trovare un dono più adatto di questa registrazione..."


"Fratellone! Fratellone!!"


All'improvviso risuonò un grido assolutamente estatico da lontano. Un momento dopo, una figura dall'aura agitata discese dal cielo e corse dritto nella sala.


Gli angoli della bocca di Yun Che fremettero un po'. Quando volse lo sguardo, trovò già Xiao Yun di fronte a lui.


"F... fratellone!" Xiao Yun singhiozzò. Quando finalmente vide Yun Che con i suoi occhi, perse il controllo delle sue emozioni e lo abbracciò, piangendo.


"Da quanto tempo Xiao Yun." Yun Che gli diede una pacca sulle spalle.


"Stai bene... stai bene."


Solo dopo molto tempo Xiao Yun riuscì finalmente a stringere i denti e a fermare le lacrime. Poi si ricordò di qualcosa, si girò e trascinò al suo fianco un giovane: "Yongan, presto..."


Il giovane si inginocchiò prima che Xiao Yun potesse finire la sua frase. Dopo essersi prostrato, disse: "Yongan porge i suoi rispetti allo zio Yun."


Il giovane era alto oltre due metri. I suoi lineamenti erano forti e i suoi occhi sembravano brillare come stelle. La sua Energia Misteriosa era quasi allo Stadio del Cielo Misterioso e il suo futuro poteva essere uguale o ancora più radioso di quello di suo padre.


"Sei tutto cresciuto Yongan." Yun Che sospirò profondamente mentre aiutava il giovane ad alzarsi.


Lo sguardo di Xiao Yongan si velò mentre diceva con tono sincero: "Non mi sono mai dimenticato del favore che devo allo zio Yun. In tutti questi anni, mio padre e io abbiamo pregato a lungo per il tuo ritorno... anche se non abbiamo mai dubitato che saresti stato benedetto dal cielo ovunque fossi andato."


"...bravo ragazzo." Yun Che annuì lievemente.


"Fratellone Yun." Da dietro il padre e il figlio, una raggiante Numero Sette Al Mondo si fece avanti tenendo per mano una ragazzina adorabile. Sembrava avere solo quattro-cinque anni.


Lo sguardo di Yun Che si accese: "Lei è..."


"È Yongning." Numero Sette Al Mondo si chinò e disse alla giovane: "Quest'uomo qui è lo zio Yun delle storie di papà e mamma. Avanti! Digli ciao."


Se lo aspettava, lo sguardo di Yun Che divenne caloroso mentre sorrideva gentilmente verso Yongning. Numero Sette Al Mondo era già incinta il giorno in cui era partito dalla Stella Polo Blu e allora Xiao Lie l'aveva chiamata Yongning. Vederla già così cresciuta... aveva la sensazione che fosse accaduto solo ieri.


"Ciao... zio Yun."


La giovane sembrava un po' spaventata per via del volto estraneo di Yun Che. Dopo che lo salutò, si nascose subito dietro sua made per poi sbirciare attorno.


Yun Che la salutò a sua volta, ma con calore. Mentre era contento che la famiglia Xiao avesse già avuto un paio di bambini, iniziò a pensare a cosa avrebbe dovuto dare alla piccola principessa.


"Ahahahahahaah!"


All'improvviso delle risate scossero l'intera clan della Nuvola Vagante. C'era una sola persona con la risata così tonante.


"Nonno!" Yun Che avanzò immediatamente verso il suo nonno materno.


Tuttavia Mu Feiyan lo aggirò come se non esistesse e camminò dritto verso la sua bisnipote. Poi disse: "Guarda cosa ti ha portato il tuo bisnonno, Wuxin! È una lucertola viola del drago che capita una volta ogni mille anni! L'ho presa fresca dalla valle del fulmine e del fuoco, ahahahahah..."


clan della Nuvola Vagante tremò di nuovo, ma non sollevò nemmeno un granello di polvere.


Oggi era il ventesimo compleanno di Yun Wuxin. Naturalmente poteva rappresentare un nuovo inizio.


Xuanyuan Wentian... visitatori del Regno degli Dei... la caduta degli Dei Stellari... la Calamità Cremisi... la distruzione della Stella Polo Blu... i giorni di odio infinito... la regione occidentale dell'Imperatore del Drago...


Tutto... poteva lasciare tutto al passato. Rimaneva solo indistruttibile pace ed armonia.


.....


Il frastuono gradualmente si spense e calò la notte.


Yun Qinghong stava guardando le stelle da un cortile.


Molto tempo fa, questo era il luogo dove il padre di Xiao Yun, Xiao Yung, era seppellito.


Sembrava che fosse rimasto qui per molto tempo, probabilmente si stava abbandonando ai ricordi.


"Padre."


Yun Che arrivò accanto a lui e ammirò per un po' il paesaggio. Non era cambiato quasi nulla nonostante fossero passati cinque anni: "Stai di nuovo pensando al passato?"


Yun Qinghong si riprese e mostrò un sorriso: "Sì e no."


"Oh?"


"Stavo solo... pensando a qualcosa. In realtà è ancora più bizzarro delle esperienze degli ultimi cinque anni che ci hai raccontato." Disse lentamente Yun Qinghong.


Questo destò la curiosità di Yun Che: "Cosa c'è?"


"Sei... davvero mio figlio?"


"Ahahahah!" Yun Che scoppiò a ridere: "Non scherzi molto, ma quando lo fai cogli proprio alla sprovvista!"


Non sentì una risata in risposta. Vide Yun Qinghong fissare il cielo senza sorridere. In effetti sembrava pieno di emozioni contrastanti e malinconico.


Yun Che si controllò e chiese con un tono un po' stupito: "Padre, non ci starai credendo?"


Yun Qinghong abbassò lo sguardo e ridacchiò: "Sei figlio mio e di Yurou, ed il nostro sangue scorre nelle tue vene. Il mondo può finire sottosopra, ma questo non cambierà mai. Tuttavia..."


Dopo un po' continuò: "Non ho mai conosciuto il cosiddetto 'Regno degli Dei', ma sapere che qualcuno di quel piano può ridurre in polvere l'intera Stella Polo Blu con un semplice cenno della mano, non ho dubbi che siano entità incomprensibili per me. In effetti forse non lo capirò mai."


"Ma tu... da quando sei partito da questo mondo, fino al momento in cui sei diventato imperatore di tutto l'universo... non sono passate nemmeno due decadi." Yun Qinghong chiuse gli occhi per un po': "Non posso che chiedermi... se io, Yun Qinghong, sono stato davvero capace di fare un figlio come te."


Yun Che rispose: "Il fatto che io sia dove sono sia la prova della tua eccellenza, vero?"


"No." Yun Qinghong scosse la testa: "Tuo padre non è un uomo troppo umile. Anche adesso rimangono ancora delle tracce della mia arroganza da giovane. Ad esempio ho provato un orgoglio infinito e contentezza quando hai salvato la famiglia Yun e la famiglia imperiale dalla distruzione, sconfitto Xuanyuan Wentian e sei diventato il coltivatore più potente sia del continente del Cielo Misterioso che del Regno Demoniaco Illusorio. Più e più volte ho provato orgoglio per la mia superiorità nell'aver avuto un figlio come te."


"Il destino di una persona, l'orizzonte e i limiti sono spesso determinati dalla loro stirpe e dalla loro nascita. Questo è un fatto crudele, ma immutabile. Tuttavia al momento sei ad un livello che l'intero clan Yun non potrà nemmeno sperare di vedere, ChÈer. Puoi biasimarmi per averlo pensato? Ad essere sinceri, mi sento più malinconico che orgoglioso dopo aver saputo tutto quello che sei riuscito a fare figliolo."


Yun Qinghong poi ridacchiò come se non potesse crederci. "Cielo, sono disorientato perché mio figlio è troppo sbalorditivo? Non ci possono essere molti padri al mondo nella mia stessa posizione, ahahah."


"Va bene, basta malinconia per oggi." Yun Qinghong fece un cenno prima che Yun Che potesse rispondere. Poi guardò suo figlio e disse: "ChÈer, devi essere occupato ora che sei diventato il grande imperatore del Regno degli Dei, vero? Partirai presto?"


"Oh no." Disse con un sorriso Yun Che. "Imperatore Yun è solo un titolo per me. Wuyao è molto più brava a governare di me comunque. Con le sue capacità, nulla andrà male anche se scomparirò per secoli o anche per millenni."


"Questa è la mia casa, non il Regno degli Dei."


"Bene." Yun Qinghong sorrise con sincerità e disse: "Hai molto tempo perso da recuperare con le tue mogli e specialmente con Wuxin. Le sei mancato già per troppo tempo."


"...Capisco." Yun Che annuì con convinzione. "Farò del mio meglio per compensare il tempo perso negli ultimi cinque anni."


Yun Che continuò a parlare con suo padre per molto tempo. Lo salutò solo dopo che la luna tramontò e le stelle iniziarono a spegnersi.


Quando Yun Qinghong se ne andò, Yun Che rimase seduto sul tetto e sprofondò in una lunga malinconia proprio come aveva fatto suo padre.


Xuanyuan Wentian aveva tramato per mille anni prima di ottenere una via del Divino imperfetta.


Long Bai aveva dovuto coltivare per quasi mille anni prima di diventare il venerabile imperatore del Drago del Regno degli Dei, e ci era riuscito solo perché aveva salvato aiutato Shen Xi.


E lui...


Aveva solo circa trent'anni, e li aveva tutti distrutti e aveva conquistato l'intero Caos Primordiale.


Prima di compiere sedici anni era stato un invalido.


Il punto di svolta era stato il giorno in cui era stato avvelenato a morte durante il suo giorno di matrimonio con Xia Qingyue. Era "rinato" nell'continente Nuvola Azzurra, poi "rinato" nuovamente lo stesso giorno...


In seguito aveva incontrato Jasmine e ottenuto l'eredità del Dio Malvagio, il potere del Dio dell'Ira, trovato lo spirito della Fenice e l'anima del Dio Drago, ottenuto Hong'er e l'Arca Primordiale Misteriosa, aveva incontrato l'anima del Corvo Dorato nel Regno Demoniaco Illusorio e You'er quando aveva fronteggiato l'imbattibile Xuanyuan Wentian nello stadio della via del divino...


Dopo che era arrivato nel Regno degli Dei, aveva trovato l'anima della fenice di ghiaccio e l'altro spirito della fenice nella Prigione Infernale del Cimitero degli Dei, ricevuto un trattamento speciale da Shen Xi nella terra proibita del Samsara ed era stato anche benedetto con molti doni dall'Imperatrice Diabolica Colpo Celeste Nemesi dei Diavoli in persona...


Possedeva quattro dei sette Tesori Celesti, il Sigillo Primordiale della Vita e della Morte, la Perla dell'Eternità, la Perla del Veleno Celeste e lo Specchio del Samsara. Una persona fidata aveva anche la Spina dell'Universo.


Innumerevoli persone, no, innumerevoli reincarnazioni di innumerevoli persone non potevano nemmeno sognarsi di ottenere una qualunque di queste benedizioni.


Lui, tuttavia, aveva ricevuto tutto questo in circa vent'anni.


Cosa...


Cos'ho fatto per meritare una fortuna del genere? E in così breve tempo.


In effetti si era fatto questa domanda molte volte in passato.


Stasera Yun Qinghong le aveva messe tutte allo scoperto.


Era davvero il "destino"? Poteva essere davvero descritto solo con la parola "destino"?


"Non ho mai creduto al cosiddetto destino finché non ti ho incontrato. Sei... sicuramente una persona destinata a grandi cose!


Jasmine glielo aveva detto molte volte in passato.


"Jasmine..."
                                


                                



