---
weight: 1885
title: Capitolo 1885 – Padre e Figlia
pubDate: 2025-03-10T08:57:10.518Z
tags:
    - atg
---


Capitolo regolare,
0 capitoli in coda, 0/10
-Schadenfreude


Clan Xiao, in un cortile diverso.


Yun Wuxin sollevò la pietra misteriosa dell'Immagine che Chi Wuyao le aveva regalato e riversò una piccola quantità di energia al suo interno. Una registrazione apparì sotto il cielo stellato.


Era buio. A giudicare dalla velocità con cui lo spazio di sottofondo si stava spostando in una direzione, la registrazione probabilmente era stata attivata su un'arca misteriosa veloce.


Una figura indistinta era rannicchiata in un angolo della nave. Sembrava che stesse affrontando il freddo della notte più rigido.


Il suo colorito era grigiastro e i suoi occhi socchiusi sembravano appannati e disperati come pozze d'acqua stagnante. La tinta di luce nelle sue pupille più debole era l'unico segno che dava di essere cosciente.


A parte questo, l'uomo stava sfregando più volte le tre Gemme del Suono che lei aveva creato. Il suo movimento era meccanico e istintivo.


Sembrava che stesse mormorando qualcosa da come si muovevano le sue labbra. Il suo sguardo spento riusciva in qualche modo a trasmettere un dolore straziante.


Yun Wuxin si irrigidì e si coprì istintivamente la bocca con un palmo.


"Questa registrazione è stata fatta durante il tuo diciottesimo compleanno."


Chi Wuyao era arrivata vicino a lei prima che se ne rendesse conto. Mentre guardava l'uomo nella proiezione, disse: "Quel giorno aveva ucciso il figlio dell'uomo che odiava di più, Zhou Xuzi, e lo aveva spinto sull'orlo del collasso. Non potresti mai immaginarti quanto sembrasse terrificante e mostruoso. Non vorresti mai vedere quel lato di lui."


Yun Wuxin: "..."


"Quando pensava a te però, quel lato di lui sarebbe svanito... rimpiazzato da quest'uomo pietoso di fronte a te."


Chi Wuyao sospirò lentamente: "So che provi molto risentimento nei suoi confronti. Si è perso tutti questi anni e ha infranto più volte la sua promessa. Tuttavia..."


"Puoi essere sicura che nessuno al mondo ti adora quanto lui."


"Potete essere stati tormentati tutti dalla preoccupazione più insopportabile e dall'impazienza, ma lui... è stato sommerso da dolore e disperazioni inimmaginabili. Dopotutto aveva assistito alla morte di ciò che credeva fosse il suo mondo natio... nessuno al mondo poteva dire condividere il suo dolore. Nessuno."


"E non è venuto ancora il peggio. Voleva morire. Voleva morire così tanto che questo desiderio era a stento trattenuto dalla sete di vendetta e da altre... considerazioni. Il suo umore e le azioni di allora possono essere solo descritte... sono troppo spaventata a ripensare a quei giorni." Chi Wuyao chiuse lentamente gli occhi per poi continuare piano: "Anche un cieco avrebbe visto che aveva intenzione di unirsi a voi nell'aldilà una volta che avesse terminato la sua vendetta. Se non foste vivi, non credo che avrei avuto il potere di dissuaderlo."


Per questo Chi Wuyao aveva detto ad una Qianye Ying'er chiaramente ostile dal profondo del cuore: "Beh, personalmente vorrei ringraziarti per tutto ciò che hai fatto."


"..." Yun Wuxin strinse le dita. Poteva contenere i suoi singhiozzi, ma non riuscì a fermare le lacrime o i tremiti incontrollabili del suo corpo.


Chi Wuyao continuò: "Tuo padre è un uomo molto più nobile di quanto tu possa immaginare. Il suo più grande risultato non è stato salvare il Regno degli Dei o la sua conquista delle quattro Regioni Divine, ma la sua decisione di perdonare l'universo è stata completa."


"Così per favore non provare più risentimento per lui. Ha dovuto superare gli ostacoli più crudeli e duri al mondo per riunirsi con tutti voi. Anche adesso, rimangono molte ferite profonde e nascoste, un dolore che solo tu... puoi alleviare."


La proiezione finì e Yun Wuxin si voltò. Un batter d'occhio dopo, la ragazza era scomparsa nella notte.


"Sei davvero affezionata a lui come nessun altro."


Una voce fresca risuonò all'improvviso da dietro Chi Wuyao.


"Davvero affezionata?" Chi Wuyao sorrise e si voltò con eleganza per rivolgersi alla nuova arrivata: "È un modo di esprimersi appropriata."


Chu Yuechan rimase in silenzio.


Chi Wuyao fissò Chu Yuechan per un po' di secondi per poi sorridere ulteriormente: "Sia in termini di presenza o sguardo sei piuttosto simile a Feixue. Non c'è da meravigliarsi..."


"Feixue?" Chu Yuechan si accigliò un po': "Cosa intendi dire?"


"Diciamo che potresti incontrarla in futuro." Chi Wuyao mostrò un lieve sorrisetto. "A proposito, avrei proprio bisogno del tuo aiuto per una cosa."


Chu Yuechan rispose: "Non dire così per favore. Sei la Regina Diabolica della Divina Regione Settentrionale e l'Imperatrice del Regno degli Dei. Dubito fortemente che possa aiutarti in qualche modo."


Tutti sapevano cosa significava il titolo di imperatrice. Non sarebbe stata un'esagerazione dire che fosse la prima tra tutte le sue mogli.


Nemmeno una donna con il temperamento di Chu Yuechan poteva ignorarlo completamente.


"Sorella, stai esagerando." Chi Wuyao sorrise: "Siamo entrambe le sue mogli, così siamo eguali come qualsiasi sorella al mondo. Inoltre, se ho studiato correttamente le tradizioni del continente del Cielo Misterioso, credo che dovresti riferirmi a te come sorella maggiore."


"...Non è necessario." La fredda indifferenza nello sguardo di Chu Yuechan si sciolse un po'. Non poté che essere impressionata dalla prontezza di Chi Wuyao di abbassarsi al suo livello nonostante fosse l'imperatrice del Regno degli Dei. "Cosa volevi chiedermi?"


"Vorrei sapere tutto ciò che sai su di lei." Il tono di Chi Wuyao si incupì all'improvviso: "Voglio sapere tutto di Xia Qingyue."


"Qingyue?" Chu Yuechan si accigliò un po'.


"Sì." Chi Wuyao confermò: "Per quanto ne so, si è unita al Palazzo Immortale Frozen Cloud come discepola di Chu Yueli, la tua sorella minore. So che eri molto affezionata a lei perché hai cercato un modo per aiutarla ad avanzare di livello. È stato così che te e Yun Che vi siete incontrati all'inizio."


"Ma perché vorresti sapere di più riguardo a lei?"


"Perché è come un puzzle irrisolto per me." Chi Wuyao sospirò. "Vedi, ho abitudine che potrebbe essere definita più cattiva che buona. Non posso lasciare perdere un puzzle senza risolverlo, non importa quanto tempo ci metto. Per questo voglio sapere di più di lei. Se non altro, vorrei sapere come l'ho valutata in modo così errato."


Chu Yuechan diventò più accigliata mentre si rendeva conto di qualcosa. abbassò la voce per poi chiedere: "Ora che ci penso, non ha menzionato Qingyue nemmeno una volta dal suo ritorno... cosa diavolo le è successo?"


Chi Wuyao: "..."


"Posso dirti tutto." Chu Yuechan guardò Chi Wuyao negli occhi. Sembravano un paio di lune crescenti altere. "Ma devi dirmi anche quello che le è successo. Dopotutto è stata mia discepola."


"Molto bene." Chi Wuyao annuì senza esitare: "Tuttavia dovrai prima illuminarmi con le tue conoscenze prima. Altrimenti il tuo resoconto potrebbe essere influenzato da ciò che ti devo dire."


"...chiedi pure."


Chi Wuyao aveva creato una barriera di isolamento del suono già da prima.


Il nome "Xia Qingyue" era un tale tabù che Yun Che non era nemmeno disposto a sentirlo, figuriamoci pronunciarlo. Naturalmente non lo avrebbe lasciato origliare ciò che sarebbe stata una lunga conversazione riguardo a lei.


Chi Wuyao non credeva che questa discussione le avrebbe procurato così tante informazioni però. Xia Qingyue era solo una ragazza quando si era unita al palazzo immortale Frozen Cloud. La sua mentalità forse non era ancora maturata.


Comunque doveva fare ogni tentativo possibile. I suoi dubbi si erano sviluppati fino a diventare un tipo di sfida che non aveva mai sentito prima. Forse non avrebbe trovato risposta, ma non poteva rimanere tranquilla finché non avesse passato in rassegna ogni possibilità, e forse nemmeno allora ci sarebbe riuscita.


...


Su un tetto, Yun Che distolse lo sguardo dal cielo notturno e lo volse in una certa direzione. Non molto tempo dopo una donna delicata e vivace atterrò accanto a lui.


"Wuxin." Chiamò piano Yun Che mentre la osservava. Era davvero diventata splendida come sua madre.


Invece di rispondere, Yun Wuxin scoccò una lunga occhiata verso suo padre per poi sedersi accanto a lui. Appoggiò lentamente la testa sulla sua spalla, gli prese il braccio e glielo strinse.


"..." La sua tristezza e le altre emozioni contrastanti che provava Yun Che si dissolsero in infinito calore. Inclinò lievemente la testa finché ciocche dei capelli di sua figlia non stuzzicarono il suo naso per poi dire: "Il cielo notturno è diverso da quando la Stella Polo Blu è stata teletrasportata alla Divina Regione Orientale a quella meridionale, ma le mie emozioni non sono cambiate minimamente."


"Questa è la mia terra natìa. Nessun mondo, nessuna questione è più importante del mio pianeta."


"Padre." Disse piano Yun Wuxin: "Quando sarà il momento giusto, mi potresti portare a vedere il mondo che chiami Regno degli Dei? Vorrei vedere tutti i posti in cui hai viaggiato."


"Sicuro!" Yun Che sorrise e dichiarò con tono da sbruffone: "Puoi viaggiare dove vuoi! Ora l'intero universo è aperto per noi. Non c'è posto che non possiamo visitare!"


"Eeheeh..." Yun Wuxin ridacchiò e sfregò un po' la testa sulla spalla di Yun Che. Per un momento sembrava che fosse tornata la ragazzina viziata di un tempo.


Molto lontano, Qianye Ying'er stava guardando la scena. Era rimasta sotto il vento freddo per diverso tempo, ma ancora non si avvicinò ai due come intendeva fare.


Per qualche motivo, nemmeno lei riusciva a trovare un motivo per disturbarli.


"Quel maledetto ossessionato dalle figlie!" Sbuffò con indignazione tra sé e sé: "Se gli piacciono così tanto, ne partorirò finché non si stuferà! Umpf! Queste donne mortali credono di poter competere con me?! Aspettate e vedrete..."


Se ne andò per risparmiarsi la frustrazione.


Yun Wuxin nel frattempo stava chiudendo gli occhi e si stava godendo un momento pacifico con suo padre. Il suo nasino tremava in modo quasi impercettibile mentre respirava.


Le sue zie, la sua maestra e anche sua madre spesso avrebbero lottato di nascosto o apertamente per trascorrere un minuto di più con suo padre. Tuttavia non avevano mai provato a sottrarle tempo di qualità con suo padre. Di conseguenza, diventò la più grande monopolizzatrice del tempo di Yun Che e aveva da tempo memorizzato il suo odore.


Sarebbe stato un eufemismo dire che il mondo di Yun Che era stato messo sottosopra negli ultimi due anni circa. Il suo odore però era cambiato a stento.


Aveva raggiunto un livello che lei non poteva nemmeno iniziare a capire, eppure il suo affetto per la sua terra natìa e per sua figlia era rimasto puro.


Le parole di Chi Wuyao erano state soffocanti e dolorose. Avevano anche convertito gli ultimi resti del suo risentimento in profondo dolore.


"Padre." Disse piano Yun Wuxin: "Adoro il tuo dono di compleanno, anche io ho un regalo per te."


"Oh? Fammi vedere!" Lo sguardo di Yun Che si accese.


Yun Wuxin ridacchiò per poi sollevare le mani. C'era una piccola gemma delicata sui suoi palmi.


Era color bianco ghiaccio, emanava un bagliore misterioso sotto la luce lunare e sopra la pelle bianca della ragazza.


"Questa Pietra dell'Immagine Eterna è..."


Era la stessa Pietra dell'Immagine Eterna che aveva ottenuto da Mu Feixue e che aveva donato a Yun Wuxin dopo.


La Pietra dell'Immagine Eterna era praticamente una versione superiore alla normale pietra misteriosa dell'Immagine, perché non si sarebbe mai deteriorata. Così le registrazioni che conteneva non sarebbero mai scomparse.


Yun Wuxin la premette e una proiezione chiara e distinta apparì di fronte ad entrambi.


Lo sfondo della proiezione era il cortile di Yun Che. In questa registrazione, sua figlia sembrava esattamente uguale a come la ricordava.


"Papà, oggi è il mio quindicesimo compleanno e ho ricevuto molti regali preziosi da tutti. Non sei tornato in tempo però."


Aveva sognato il suo viso e la sua voce così tante volte negli ultimi anni. In quel momento un calore incontrollabile si diffuse per il suo cuore e il suo sguardo.


"Va bene lo stesso però. Sono sicura che papà è sommerso da problemi molto importanti o qualcosa del genere." Il sorriso della ragazza sembrava puro e splendido come quello di un angelo: "Però devi comunque portarmi un regalo! Farai meglio ad averlo con te quando tornerai!"


"Inoltre dovrai ricevere una punizione visto che hai infranto la tua promessa. È una prova questa, così non puoi dire che non è mai successo, eeheeh."


L'immagine cambiò. La ragazza nella proiezione aveva perso un po' della sua immaturità ed era diventata più adulta, ma sembrava molto più bella rispetto a prima. I suoi lineamenti erano affascinanti e i suoi capelli neri come l'inchiostro ricadevano sulla vita come una cascata. Era passato solo un anno, ma sembrava rinata.


"Ho sedici anni ora papà. Perché non sei ancora tornato a casa?"


"Sono molto più alta dello scorso anno. I nonni, la maestra e le zie dicono tutti che sono diventata bella come la mamma. Vorrei proprio farti vedere quanto sono diventata grande."


"Sono davvero preoccupata... ma so che sei l'uomo più grande del mondo. Sono sicura che non ti accadrà nulla di male. Aspetterò pazientemente che tu ritorni a casa."


L'immagine cambiò di nuovo e Wuxin era diventata diciassettenne.


I suoi lineamenti immaturi erano completamente scomparsi ormai. Tutto ciò che rimaneva era un lungo corpo snello e un viso troppo splendido da guardare direttamente. I suoi occhi e il suo viso avevano iniziato ad emanare un po' un'aura indifferente come sua madre.


"Papà, è così che sembro a diciassette anni... lo sto registrando con la Pietra dell'Immagine Eterna che mi hai dato perché la mamma ha detto che sarà il più grande rimpianto della tua vita perdersi la mia crescita."


"Ma... perché non sei ancora tornato a casa... perché sei sparito per così tanto tempo..."


Yun Che: "..."


Stavolta lo sfondo della proiezione era diventato quello di una regione di ghiaccio. A diciotto anni, Yun Wuxin era praticamente l'immagine sputata di sua madre. Sembrava orgogliosa e solitaria come un fiore di loto tra le nevi.


"Sono diventata maggiorenne, ma non sei ancora a casa padre. Mi hai detto più di una volta che aspettavi con impazienza di vedermi crescere. Beh, sono cresciuta ora, ma dove sei...?"


"Sono tutti preoccupati per te. Nel continente del Cielo Misterioso e nel Regno Demoniaco Illusorio si inizia a vociferare che tu sia morto. So che le voci sono false. Devi stare conducendo una vita pacifica, vero? Io... spero che sia così se... se sei troppo assorbito dalle questioni dei regni superiori per tornare..."


Il vento freddo soffiò per i capelli della giovane. Le arrivavano quasi alla coscia a questo punto. Era il suo compleanno quel giorno, eppure era da sola su una montagna dall'altezza sconosciuta e guardava il cielo.


"Voglio viaggiare nel Regno degli Dei per venire a cercarti, ma nessuno lo accetterebbe. Non voglio fare preoccupare mia madre e tutti gli altri più di quanto non lo siano già."


"Se non tornerai, giuro che ti odierò finché non tornerai..."


"Ah!"


A Yun Wuxin scappò un gridolino di panico cercando di interrompere la registrazione. Il suo sguardo era incollato alle sue ginocchia e stava stringendo l'orlo della gonna con ansia mentre balbettava: "Q-questo non conta! S... stavo solo dicendo sciocchezze... non ti odio."


Pensava che Yun Che avrebbe detto qualcosa, ma tutto ciò che sentì fu silenzio. Quando finalmente non riuscì più ad aspettare e diede una sbirciata, notò che si stava mordendo le labbra e si stava commuovendo.


Alzò la testa e chiese con un tono un po' dispettoso: "Non... non stai piangendo, vero padre?"


Yun Che distolse lo sguardo e sbuffò: "Scusa? Tuo padre è il grande imperatore del Regno degli Dei, no, il padrone del Caos Primordiale stesso! Come potrei piangere così facilmente!"


Stava facendo circolare l'Energia Misteriosa per rimuovere frettolosamente le lacrime nei suoi occhi.


Invece di prenderlo in giro ulteriormente, Yun Wuxin si appoggiò di nuovo sulla spalla di Yun Che e sussurrò: "Zia Qianye mi ha detto che hai sposato molte consorti durante la tua grande cerimonia di incoronazione. Sono sicura che avrai molti altri figli in futuro. Mi vizierai ancora così quando arriverà quel giorno?"


"..." Yun Che arrossì un po': "Non ascoltare le sue stupidaggini. Io... non ho sposato così tante consorti."


"Davvero?" Yun Wuxin gli pizzicò il braccio con disapprovazione: "Ma la zietta Chi mi ha detto che solo la sua dote comprende nove Streghe."


"Ahem hem hem!" Yun Che diventò ancora più rosso e disse con tono colpevole: "L'ha fatto tutta da sola! Non avevo idea che sarebbe accaduto!"


"E allora che dire della zietta Shui? La zietta Qianye ha detto che è diventata tua fidanzata quando aveva solo quindici anni."


"~！@#￥%..." Yun Che quasi sputò dell'acqua immaginaria. Iniziò a pensare alle centoottanta pose con cui avrebbe punito Qianye Ying'er dopo!


"In realtà ora che ci penso..." Yun Wuxin inclinò la testa pensierosa: "Perché non ho ancora un fratello o una sorella? Avevo già molte ziette prima di partire per il Regno degli Dei e ora il numero è più che raddoppiato."


"Non... non hai qualche problema, vero padre?"


"NATURALMENTE NO!!" Ruggì Yun Che come se fosse stato folgorato. Con una maschera di perfetta calma, ma con un battito cardiaco tonante, dichiarò: "Non credo ancora che sia il momento giusto! Chi credi che sia? È facile come uno schiocco di dita per me!"


"...inoltre ho già la figlia migliore al mondo. Non credo che proverei rimpianto nemmeno se non avessi altri figli per tutto il resto della mia vita." Disse scherzando solo in parte.


"Umpf! Sei davvero un seduttore naturale padre! Ti inventi queste frasi senza nessuno sforzo! È un peccato che siano inutili con tua figlia!" Disse giocosamente Yun Wuxin.


"..." Yun Che non poté controbattere.


"Oh giusto!" All'improvviso Yun Wuxin esclamò come se si fosse ricordata di qualcosa: "La Stella Polo Blu è stata teletrasportata nella Divina Regione Meridionale il decimo giorno della tua partenza?"


Yun Che rifletté per un secondo per poi rispondere: "Esatto... come lo sai?"


Non ricordava di avere riferito troppi dettagli quando aveva detto a tutti la sua storia.


"Lo sapevo." Disse con un'espressione soddisfatta Yun Wuxin. "È stato perché uno strano fenomeno è accaduto sia nel continente del Cielo Misterioso che nel Regno Demoniaco Illusorio quando è successo. L'ho anche registrato con la Pietra dell'Immagine Eterna. Dai un'occhiata."


La Pietra dell'Immagine Eterna rilasciò di nuovo la sua luce gelida e speciale e una proiezione apparì di fronte a Yun Che.


Nella proiezione, il cielo blu e lo spazio stesso stavano tremando in modo innaturale. Le nuvole si stavano disperdendo e una luce rossa aveva occupato la volta celeste in un batter d'occhio. Stava diventando sempre più rosso.


La luce scarlatta era più spenta del previsto e sicuramente non era accecante come quella della fenditura cremisi. Yun Che riconobbe immediatamente il bagliore particolare della Spina dell'Universo.


Era stato un teletrasporto su scala planetaria da una regione divina all'altra. Forse sarebbe stato diverso se la Spina dell'Universo fosse stata piena di energia, ma la luce rossa impiegò comunque cinque o sei secondi prima a svanire nel nulla. Naturalmente questa quantità di tempo non significava nulla nemmeno per un mortale.


Lo spazio gradualmente si calmò.


Yun Che notò immediatamente i cambiamenti nel cielo. I cittadini della Stella Polo Blu avevano una percezione spirituale e una vista molto più deboli però. Dubitava altamente che molti l'avrebbero notato anche di notte.


La proiezione terminò lì e Yun Wuxin disse: "Allora molti hanno ipotizzato che è stato causato da un terremoto senza precedenti che ha influenzato entrambi i continenti o che un'enorme meteora dall'elemento del fuoco straordinariamente ricco avesse colpito la Stella Polo Blu."


"Tuttavia la gente se n'è dimenticata molto velocemente dato che è durato solo un momento e l'impatto su di noi è stato per lo più trascurabile."


"Naturalmente nessuno si immaginava che l'intero pianeta fosse stato teletrasportato. L'universo è davvero un posto sbalorditivo che supera ogni immaginazione. Può essere descritto solo come un grande miracolo."


"È un miracolo." Disse con un sospiro Yun Che.


Se questo miracolo non fosse avvenuto, non si sarebbe potuto immaginare cosa sarebbe diventato o che fine avrebbe fatto il Regno degli Dei.


"La regione orientale e quella meridionale sono molto, molto lontane?" Chiese Yun Wuxin.


"Sì." Rispose Yun Che. "Sono così lontane che puoi moltiplicare per miliardi di volte la distanza tra il continente del Cielo Misterioso e l'Regno Demoniaco Illusorio e sarebbe comunque inferiore."


Yun Wuxin batté gli occhi mentre cercava di immaginare questa distanza impossibile. Poi fece un commento sorprendente: "La zietta Shui dev'essere davvero una donna gentile allora."


"Mmh? Perché lo dici?" Chiese con curiosità Yun Che.


Yun Wuxin non aveva mai avuto contatti con Shui Meiyin. E Yun Che non aveva parlato del suo temperamento quando aveva riferito la sua storia.


"Non è ovvio?" Spiegò sorridendo Yun Wuxin. "L'intera Stella Polo Blu è stata teletrasportata in una regione divina completamente estranea. Non mi sarei sorpresa se il clima del pianeta fosse cambiato completamente."


"Tuttavia, per quanto ne so, le stagioni sono rimaste esattamente uguali dopo che il teletrasporto è avvenuto. A clan della Nuvola Vagante è sempre primavera e la Regione del Ghiaccio Estremo è rimasta fredda come sempre."


Yun Che: "..."


"Sarebbe stato triste se clan della Nuvola Vagante fosse stata afflitta dall'inverno o se gli iceberg e i palazzi glaciali della Regione del Ghiaccio Estremo si fossero sciolti nel mare. Tuttavia non è cambiato nulla nonostante il teletrasporto a grandissima distanza."


"Dev'essere stato perché la zietta Shui ha scelto la destinazione migliore possibile. Non solo ha trovato un ambiente spaziale quasi identico all'originale, ha anche ritoccato la posizione e l'orientamento dei continenti alla perfezione. È la sola spiegazione possibile."


Yun Wuxin sembrava un po' impressionata a questo punto: "Non solo ci ha salvati tutti, ha anche mostrato chiaramente di essere una persona gentile, buona e attenta. Non vedo l'ora di incontrarla."


"..." Yun Che rimase stordito per un momento per poi rispondere: "Potrebbe essere solo una coincidenza."


Shui Meiyin non era mai stata nella Stella Polo Blu. Era impossibile che avesse potuto scegliere la posizione migliore possibile per preservarne le meraviglie visto che non sapeva nemmeno dove fossero clan della Nuvola Vagante o la Regione del Ghiaccio Estremo.


"Credo nelle coincidenze, ma fino a questo punto no!" Yun Wuxin ridacchiò.


"..." Yun Che tornò di nuovo a fissarla stordito.


Dopo un po' di tempo, Yun Wuxin si addormentò sulla spalla di suo padre. Sembrava che stesse indossando un abito fatto di luce lunare e stellare sotto la volta celeste.


Le sue lunghe ciglia erano curve e stava mostrando un lieve sorriso. Yun Che le diede un bacetto sulla fronte. Avrebbe protetto questa immagine per il resto della sua vita.
                                


                                



