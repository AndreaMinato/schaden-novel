---
weight: 18880
title: Capitolo 1888 – Una Morte che non ha Lasciato Segni
pubDate: 2025-03-10T08:57:10.518Z
tags:
    - atg
---


Capitolo regolare,
0 capitoli in coda, 0/10
-Schadenfreude


Nota traduzione: nel titolo in cinese era letteralmente "la morte della luna (Yue, da Qingyue) non ha lasciato segni".


Era stato uno dei fattori che aveva trascurato inavvertitamente o a cui non aveva mai badato in passato. Forse era per questo che sembrava particolarmente scioccante dopo che Chi Wuyao l'aveva sottolineato.


Non importava quanto ripensasse con attenzione al passato, si era reso conto che Xia Qingyue non aveva porto visita a suo padre nemmeno una volta dopo che era entrata nel palazzo immortale Frozen Cloud a sedici anni.


Non aveva il divieto di uscire dal suo setta, al contrario, era considerata speciale dal palazzo immortale Frozen Cloud e le era stata garantita un'insolita quantità di libertà di conseguenze. In effetti aveva partecipato al torneo Ventoblu e al suo matrimonio con Cang Yue.


Eppure non poteva ricordarsi di un solo momento in cui aveva parlato a suo padre o gli aveva tenuto compagnia.


Il motivo era perché aveva iniziato a coltivare in primo luogo per cercare la sua famiglia perduta. Così perché era così fredda e distaccata nei confronti di suo padre?


Il suo inganno partiva fin dall'inizio? Il suo motivo per coltivare con tutte le sue forze era una menzogna?


"Vedi? Credi anche tu che sia strano, no?" Disse Chi Wuyao esaminando l'espressione di Yun Che.


"Non importa ormai. Significa solo che stava fingendo fin dall'inizio." Yun Che troncò il discorso per poi chiedere: "Hai letto i ricordi di zio Xia?"


Gli occhi di Chi Wuyao si incurvarono fino a formare lune crescenti: "Sapevo che non sarei riuscita a nascondertelo."


Con la sua anima diabolica, era fin troppo facile per lei leggere i ricordi di un mortale senza lasciare quasi nessuna traccia.


Il motivo per cui aveva letto i ricordi di Xia Hongyi di nascosto era per verificare i suoi sospetti che Xia Qingyue non fosse la vera figlia di Xia Hongyi.


Potevano esserci innumerevoli motivi dietro, ma la spiegazione più semplice sarebbe stata che Yue Wugou fosse stata già incinta quando Xia Hongyi l'aveva trovata. Dopo che si erano innamorati, Xia Hongyi aveva cercato di nasconderlo da Xia Qingyue solo per scoprirlo dopo.


Questo avrebbe spiegato tutto. Avrebbe risolto i suoi dubbi una volta per tutte.


Sfortunatamente i risultati erano stati estremamente deludenti.


Nei ricordi di Xia Hongyi, Yue Wugou, era Dong Xue per lui, era vergine quando erano andati a letto insieme per la prima volta.


Questo significava che Xia Qingyue era sicuramente la figlia di Yue Wugou e di Xia Hongyi.


Ciò la riportava al punto di partenza.


C'era un altro strano aspetto riguardo ai suoi ricordi.


Anche se Xia Hongyi era rimasto separato da Dong Xue (Yue Wugou) per circa trent'anni, i suoi ricordi erano cristallini e ben presenti.


Quelli di sua figlia invece erano stranamente semplici, sparsi e offuscati.


I suoi ricordi di Xia Yuanba mostravano caratteristiche simili, ma non erano ridotti male come quelli di Xia Qingyue.


Alla fine ebbe la sensazione che ci fosse qualcosa di strano nei ricordi di Xia Hongyi.


Chi Wuyao era indubbiamente la donna dall'energia spirituale più potente in questo universo grazia all'anima dell'Imperatore Diabolico del Nirvana. Tuttavia non poteva ancora identificare il motivo dietro questa stranezza.


"Normalmente non ricorreresti a metodi del genere a meno che non sia una questione di importanza critica. Lo è davvero?" Intervenne Yun Che con un tono esasperato. Chi Wuyao si stava davvero comportando in modo un po' troppo ossessivo.


"Sua maestà ha ragione. Lo ammetto e mi scuso per i miei errori." Chi Wuyao si comportò come una bambina rimproverata, ma la malizia nel suo sguardo e l'improvviso tono seducente che usò non erano affatto puerili.
"Se sua maestà deve punirmi... le piacerebbe se io e Xuanyin ti servissimo insieme in futuro?"


Yun Che si girò subito ad occhi spalancati ed iniettati di sangue: "Certo! Farai meglio a mantenere la tua promessa!!"


"Eeheeh!" Chi Wuyao ridacchiò in modo adorabile e seducente: "Non preoccuparti sua maestà. Conosco almeno duecento modi per fare sottomettere la piccola Xuanyin. Tanto per cominciare, ha un punto debole per..."


All'improvviso la formazione di teletrasporto di fronte alla gilda dei Mercanti Luna Nera brillò e un paio di persone uscirono dal suo centro.


Chi Wuyao smise immediatamente di parlare.


"(╰_╯)#" Irritato dall'interruzione, Yun Che lanciò un'occhiataccia gli ospiti non invitati che avevano volti familiari.


L'uomo a sinistra era Zi Ji, il signore di Black Moon. La donna a destra era Qu Fengyi, l'ex capo del palazzo Supreme Ocean.


Quando Zi Ji vide Yun Che, mostrò uno sguardo sorpreso per poi inginocchiarsi lentamente: "Zi Ji, porge i suoi saluti al maestro spirituale Yun. Io, Black Moon, sono infinitamente onorato di godere della sua presenza."


Erano passati molti anni da quando si erano visti. Zi Ji stava ancora indossando il suo abito viola distintivo, ma sembrava molto più giovane di prima. La vecchia oscurità e ferocia nel suo sguardo intelligente era stata anche rimpiazzata da un'insolita pace e tranquillità.


Per quanto riguardava Qu Fengyi...


Si inginocchiò quasi allo stesso tempo, ma diede una sbirciata verso Yun Che. Il suo sguardo conteneva timore reverenziale e curiosità, ma nessuna paura. Non c'era traccia della dignità da sovrana dei mari.


Notando la sorpresa di Yun Che, ZI Ji disse: "Come può aver notato, mia moglie non è più la sovrana dei mari di un tempo. Ha sigillato i suoi ricordi dopo essersi ripresa e con essi l'onore e le disgrazie, la tristezza e la gioia, i favori e i torti del passato."


"Capisco." Yun Che rispose con indifferenza.


Qu Fengyi si inchinò profondamente per poi dire: "Posso non ricordare, ma mio marito mi ha parlato del suo perdono e di come ci ha salvati. Non dimenticherò questo favore finché vivrò."


Mentre lo diceva, si sporse verso Zi Ji come se fosse la cosa più naturale al mondo. Era un tipo di intimità e indipendenza che proveniva dal profondo del cuore.


Zi Ji guardò la moglie con un amore e gentilezza quasi visibili ad occhio nudo: "Non avrei mai pensato che questi anni sarebbero stati i più felici e pacifici della nostra vita, ma lo sono stati. Non ho mai visto mia moglie così spensierata e libera da preoccupazioni. Adoro ogni lato di lei, sia buono che cattivo. Li adoro così tanto che non voglio tornare più come prima. Che palazzo Supreme Ocean? Che gilda dei Mercanti Luna Nera? E pensare che mi sono reso conto solo ora che il loro futuro e appartenere a quelle organizzazioni non importava quanto pensavo."


Il sorriso di Zi Ji era leggero e tranquillo. "A volte ripenso al passato e provo amarezza per la mia stupidità. E pensare che ho lavorato duramente per metà della mia vita senza rendermi conto che ciò che volevo era davvero così semplice."


Yun Che annuì: "Sono contento che abbiate trovato entrambi vera felicità. È un po' un peccato che le vostre leggende siano finite così."


"Ahahahah." Zi Ji ridacchiò un po': "Ogni leggenda ha smesso di esistere nel momento in cui è asceso lei, maestro spirituale Yun."


Un tempo c'erano stati quattro Luoghi Sacri nel continente del Cielo Misterioso. La sala Sun Moon Divine e la regione della Potente Spada Celestiale erano state distrutte, il santuario Absolute Monarch era passato sotto il controllo di Xia Yuanba e il palazzo Supreme Ocean era entrato in uno stato di semi isolamento.


Probabilmente non ci sarebbe voluto molto tempo prima che il santuario Absolute Monarch, il palazzo Frozen Cloud e la setta della Divina Fenice diventassero i soli Luoghi Sacri rimasti nel continente.


"È una fine un po' triste, non è vero?"


Sussurrò Chi Wuyao dopo che uscirono dalla gilda dei Mercanti Luna Nera.


"Affatto, ma ti fa pensare." Disse Yun Che: "Alcune persone... in realtà molte persone non sanno mai ciò che vogliono davvero finché non muoiono."


"In tal caso, cosa credi che Xia Qingyue voglia davvero?" Chiese Chi Wuyao.


"..." Quasi arreso a questo punto, Yun Che poté solo roteare gli occhi al cielo.


"Per quanto tempo hai intenzione di rimanere nella Stella Polo Blu?" Chi Wuyao smise di stuzzicarlo e fece una domanda meno astratta.


Yun Che rispose senza esitare: "Per molto tempo. Presto arriveranno Xuanyin, Meiyin e Caizhi e... ora che ci penso, dovrei invitare anche le streghe. Anche se è per tradizione, hanno il diritto di incontrare i miei genitori."


Si toccò la punta del naso e rivelò cosa stava pensando: "Sigh. Non capisco perché Wuxin ci tenesse così tanto a vederle. Sembra quasi che siano il suo dono di compleanno."


Chi Wuyao sorrise con significato: "E l'imperatrice del Drago Blu e Cang Shuhe? L'intero universo le riconosce come consorti ufficiali, sai? Non dovresti portare anche loro a vedere i tuoi genitori?"


" È uno scherzo?" Quando Yun Che guardò Chi Wuyao e si rese conto che era seria, disse: "Scordatelo."


Chi Wuyao cercò di persuaderlo: "Solo perché non c'è amore dietro non significa che non valga la pena di mantenerlo. Inoltre l'imperatrice del Drago Blu è la chiave per la stabilità della Divina Regione Occidentale e Cang Shuhe della Divina Regione Meridionale."


"Questo vale in particolare per Cang Shuhe. Maltrattarla potrebbe trasformare Cang Shitian in un cane leale in un cane malvagio."


"E allora?" Yun Che sogghignò. "Quando arriverà quel giorno, lo schiaccerò come il cane che è."


"Sicuramente, ma non è facile addestrare un altro cane leale e utile come lui." Chi Wuyao si lamentò con un'espressione preoccupata. Sembrava che stesse già pianificando per prepararsi a quell'evenienza.


"Va bene, va bene." Yun Che non voleva aggiungere altro peso sulle spalle di Chi Wuyao, così si arrese e disse: "Non le porterò comunque ad incontrare i miei genitori, ma prometto di porgere loro visita ogni tanto. Wuxin mi ha chiesto di portarla nel Regno degli Dei comunque. Farò un viaggio mentre esploriamo la Divina Regione Meridionale e Occidentale."


"Mia cara maestà." Chi Wuyao esalò un respiro caldo contro la sua guancia: "Tanto vale scriverti sulla faccia poco convinto. In questo modo tutti sapranno subito del tuo atteggiamento nei confronti del governo."


"...Andrò a visitare Caiyi adesso." Yun Che tentò di scappare.


"Caiyi? Intendi la bambolina adorabile e delicata che chiami la piccola Imperatrice Demoniaca?" Chi Wuyao alzò le sopracciglia. "Sono sorpresa. Ognuna delle tue mogli e delle tue amanti desiderano solo sciogliersi nella tua pelle e rimanere con te per sempre, ma vizierai solo lei?"


Yun Che spiegò con serietà: "Caiyi può sembrare così, ma è una ragazza davvero violenta e testarda. Deve aver accumulato molta frustrazione dopo che le sono mancato per così tanti anni e non può picchiarmi di fronte a Wuxin e agli anziani. Se non la vado a trovare, temo che lo stress si aggraverà."


"Oh? Frustrazione dici?" Chi Wuyao scoccò un'occhiata affascinante e critica. "Dovresti rimuovere ogni sua frustrazione. Altrimenti i servi si lamenteranno dei letti rotti e altro ancora."


"Ahem, a più tardi." Senza dare a Chi Wuyao un'altra occasione per deriderlo, Yun Che aprì una fessura spaziale e si teletrasportò direttamente dalla piccola imperatrice demoniaca.


Molto tempo dopo che Yun Che se ne andò, l'imperatrice sospirò silenziosamente: "Credi davvero che sia immune alla gelosia, mascalzone?"


Dopo essersi ricomposta, Chi Wuyao rilasciò la sua percezione spirituale fino a fermarsi in una terra gelida.


Era il posto dove Xia Qingyue coltivava un tempo. Era il posto dove la sua ex maestra, Chu Yueli, stava.


La sua conversazione con Chu Yuechan la scorsa notte e l'incontro con Xia Hongyi oggi aveva aggravato i suoi dubbi invece di alleviarli.


E con essi... provava un senso di inquietudine che non poteva descrivere.


.....


A nord della nazione Ventoblu, regione del Ghiaccio Estremo, palazzo immortale Frozen Cloud.


"Grazie per avermi detto tutto questo."


Come previsto, le informazioni che ottenne da Chu Yueli non erano molto diverse da quelle di Chu Yuechan. Aveva una richiesta diversa però.


"Vorrei visitare la vecchia stanz di Qingyue e il luogo dove coltivava."


Tuttavia Chu Yueli scosse la testa e disse: "Non sarà possibile."


"Perché?"


Chu Yueli si voltò verso gli edifici del palazzo immortale Frozen Cloud e disse: "Il palazzo immortale Frozen Cloud che stai vedendo non è quello originale. L'originale è stato distrutto dalla battaglia tra Xuanyuan Wentian e la piccola imperatrice demoniaca senza lasciare nessuna traccia."


"Questo nuovo palazzo immortale Frozen Cloud è stato ricostruito dopo che Xuanyuan Wentian è stato distrutto con l'aiuto del maestro di palazzo Yun. Naturalmente non troverai la stanza di Qingyue o il luogo dove coltivava qui."


"Senza nessuna traccia, uh..." Mormorò tra sé e sé Chi Wuyao per poi chiedere: "E qualche suo oggetto? Non ha davvero lasciato nulla?"


Chu Yueli annuì con un'espressione desolata.


"È davvero un peccato." Mormorò tra sé e sé di nuovo Chi Wuyao.


Un po' di tempo dopo, Chi Wuyao tornò a clan della Nuvola Vagante. Ma invece di entrare nel clan Xiao, si diresse verso un cortile da tempo vuoto.


Era il luogo di nascita di Xia Qingyue e Xia Yuanba, la residenza della famiglia Xia.


Questo posto era rimasto per lo più vuoto da quando Xia Hongyi si era spostato nella gilda dei Mercanti Luna Nera. Era protetto solo da uno o due servi di mezz'età che avevano seguito Xia Hongyi da tempo.


Un servo insolente rimase scioccato quando vide Chi Wuyao apparire dal nulla dal cielo. Gridò: "Chi sei..."


All'improvviso gli si mozzò il fiato, poi la sua espressione divenne stordita.


Chi Wuyao esaminò i dintorni mentre si avvicinava al servo. Chiese: "Dimmi, qual era la stanza di Xia Qingyue?"


Il servo alzò con fare stordito la mano e indicò la camera da letto più interna.


L'immagine dell'imperatrice si offuscò e apparì dentro la stanza senza nemmeno toccare la porta.


C'era un letto di quercia di alta qualità con una tenda viola scuro trasparente.


I tavoli e le sedie erano fatte dello stesso legno, c'era uno specchio di bronzo per la cura del proprio aspetto e un armadio fermamente chiuso. Era vuoto.


Tutto qui.


Non c'erano abiti, strumenti di pulizia, nessun servizio da tè, né gioielli o cosmetici, nulla. Non poteva nemmeno trovare tracce del fatto che qualcuno fosse vissuto qui.


Aveva rubato l'anima del servo, così era impossibile che le stesse mentendo. Era stata sicuramente la camera da letto di Xia Qingyue per sedici anni finché non se n'era andata.


Davvero... Xia Qingyue aveva portato via tutto dopo che era partita?


Chi Wuyao lasciò il cortile della famiglia Xia e fluttuò in alto nel cielo dove non poteva essere vista. Lì rimase in silenzio per molto tempo.


Non aveva lasciato nulla nel suo luogo di nascita, né nel palazzo immortale Frozen Cloud perché era stato distrutto dalla battaglia tra la piccola Imperatrice Demoniaca e Xuanyuan Wentian.


Il regno degli Dei Lunari adesso era stato ridotto in polvere cosmica.


E pensare che Xia Qingyue non avrebbe lasciato nessuna traccia in questo mondo.


Se i ricordi riguardo a lei fossero stati cancellati, non sarebbe rimasto nessun segno della sua esistenza.


"Mi arrendo."


Molto tempo dopo, Chi Wuyao sospirò con esasperazione.


"È morta. Va tutto bene così. Non c'è bisogno di indagare su qualcosa di così inutile."


Il mistero che sembrava solo approfondirsi ad ogni tentativo di svelarlo, la vaga sensazione di inquietudine che sembrava annidarsi nel suo cuore...


Si era arresa.
                                


                                



