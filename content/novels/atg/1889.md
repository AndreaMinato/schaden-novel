---
weight: 1889
title: Capitolo 1889 – La gioia della casa
pubDate: 2025-03-10T08:57:10.518Z
tags:
    - atg
---


Capitolo regolare,
0 capitoli in coda, 0/10
-Schadenfreude


Chi Wuyao poteva avere il titolo di imperatrice, ma stava portando anche portando le responsabilità di Yun Che. Di conseguenza, dovette tornare nel Regno degli Dei dopo soli due mesi di soggiorno nella Stella Polo Blu. Aveva anche trascinato con sé la riluttante Qianye Ying'er.


Dopotutto ora era il momento in cui l'Imperatrice del Brahma aveva più bisogno di Qianye Ying'er.


Yun Che naturalmente era rimasto sulla Stella Polo Blu e passava ogni giorno a viaggiare avanti e indietro tra il continente del Cielo Misterioso e l'Regno Demoniaco Illusorio. A volte avrebbe visitato lo spazio oscuro sotto il Precipizio della Nuvola nell'continente Nuvola Azzurra e ripensato alla scelta dolorosa e disperata del Dio Malvagio riguardo a You'er.


Se il Dio Malvagio non avesse lasciato la sua eredità, se l'Imperatrice Diabolica Colpo Celeste Nemesi dei Diavoli non avesse scelto di sacrificare sé stessa e i suoi diavoli, il Caos Primordiale avrebbe perso la sua pace.


Se solo potessero essere felici anche loro...


Ora che l'universo era tornato alla pce, Yun Che trattava Hong'er e You'er ancora meglio di prima. You'er era naturalmente silenziosa e ubbidiente, così non ci volevano molti sforzi per tenerla contenta. Hong'er era strana ed energetica, ma accontentò i suoi desideri, non importava quanto fossero strani, eccessivi o irragionevoli.


Il passatempo preferito di Hong'er era mangiare e i suoi gusti erano a dir poco bizzarri. Ancora più strano era il fatto che non era ingrassata nemmeno di un grammo, né era invecchiata da quando l'aveva incontrato.


Passarono altri due mesi e Yun Che non aveva ancora lasciato la Stella Polo Blu.


La maggior parte dei praticanti del mistero del Regno deglI Dei non si sarebbero degnati di rimanere nei regni inferiori per molto tempo, ma Yun Che si godeva ogni giorno più che poteva, come se stesse cercando di compensare tutto il tempo perduto durante quegli anni dolorosi.


Ogni tanto Chi Wuyao gli avrebbe mandato una trasmissione del suono e gli avrebbe chiesto consiglio su varie questioni importanti, ma Yun Che aveva sempre risposto di fare come riteneva più opportuno.


Naturalmente Chi Wuyao aveva previsto che sarebbe accaduto, ma solo perché la sua risposta era prevedibile non significava che fosse giusto saltare il processo. Era il rispetto che meritava l'imperatore e non voleva che si dimenticasse che era ancora il grande sovrano del Regno degli Dei.


.....


Impero della Divina Fenice, Valle della Fenice.


Il nome di questa valle era conosciuto per tutto il continente del Cielo Misterioso perché era il luogo di coltivazione e lo spazio di meditazione della dea fenice in persona. Agli occhi dei praticanti del mistero, specialmente chi proveniva dall'Impero della Divina Fenice, era una terra sacra che poteva essere venerata da lontano, ma mai ci si poteva avvicinare.


Oggi una giovane era discesa in questa terra sacra in teoria inaccessibile.


Yun Wuxin adesso era una donna matura. Il suo portamento era impareggiabile, la sua pelle aveva lo stesso della prima neve e la sua forma sembrava scolpita con giada bianca. Ogni sua espressione era caratteristica come un'opera d'arte.


Indossava un abito bianco semplice, ma elegante dalle maniche lunghe. Una cintura modesta sottolineava la sua vita sottile e la pienezza del suo petto.


Le eterne nuvole cremisi nel cielo e la brezza calda contro l'erba verde nella valle faceva sembrare la giovane un'immortale. Era impossibile capire se fosse il paesaggio pittoresco della terra che accentuava la sua splendida bellezza o il contrario.


Yun Wuxin veniva qui una volta al mese per consultare la sua maestra, Feng Xue'er, riguardo alla coltivazione dell'Ode del Mondo della Fenice. Tuttavia notò che c'era qualcosa di strano nel momento in cui arrivò. Il fuoco normalmente era un elemento violento e agitabile, ma oggi era così silenzioso, quasi come se avesse paura di qualcosa.


"Mio padre è qui?"


Sussurrò tra sé e sé Yun Wuxin cercando di individuare la sua aura. Probabilmente era nascosto dietro una barriera.


Non dovette camminare a lungo per percepire all'improvviso le aure di suo padre e della sua maestra. Come aveva immaginato, erano nascosti da una barriera.


Ciò che non immaginava era che la barriera nascondeva anche alcuni rumori che la fecero fermare all'istante.


"Wu... Wuxin è qui... Mm!"


"Possiamo parlarle dopo! Perché hai dei nodi così difficili sul tuo abito? Lo strapperò e basta!"


"No! È della sorella Cangyue, mm... uhn..."


.....


Non era la prima volta che le capitava, in effetti ci si era quasi abituata. Quasi. Le sue guance diventarono rosse come una mela mentre scappava nella direzione opposta.


"Per l'amor del cielo!" Yun Wuxin batté i piedi per l'irritazione dopo essere scappata dall'area. Era irritata dal fatto che la natura dissoluta di suo padre non fosse cambiata minimamente e quella maestra, la cosiddetta dea fenice, aveva accettato le sue proposte, non importava quanto fossero irragionevoli.


All'improvviso lo spazio di fronte a lei si offuscò in modo innaturale. Un momento dopo, si ritrovò a fissare due ragazze.


La ragazza a sinistra indossava un abito nero perfettamente adatto ai suoi capelli e le sue pupille nere. Il suo portamento era così ultraterreno che sembrava non appartenere a questo mondo mortale e torbido. Quando sorrideva, il suo sguardo sembrava una notte infinita che poteva annegare ogni spirito nel mondo per l'eternità.


La ragazza delicata a destra sembrava ancora più giovane. Il suo colorito era latteo come la giada bianca, e indossava un abito color arcobaleno che in qualche modo le ricordava delle infinite stelle nel cielo.
Al contrario della ragazza vestita di nero al suo fianco però, emanava un'aura orgogliosa e altera che non corrispondeva affatto al suo aspetto. Sembrava così adorabile che chiunque l'avesse vista avrebbe voluta stringerla tra le braccia, eppure la sua presenza dichiarava l'opposto.


Yun Wuxin non sapeva per quanto tempo rimase persa a guardarla. Tuttavia si riprese immediatamente dopo essere tornata sulla terra.


"Ba..." Stava per riferirsi a loro con "bambine" quando scoprì un paio di abissi infiniti con la sua percezione spirituale. Si interruppe velocemente per poi continuare con tono calmo e composto: "Questo è il luogo proibito della setta della Divina Fenice e non siete uno dei nostri membri. Devo chiedervi di spostarvi altrove."


La ragazza vestita di nero inclinò un po' la testa, le sue sopracciglia si alzarono formando due raffinate forme crescenti: "Sei Wuxin? Non c'è da meravigliarsi che il fratellone Yun Che lodi sempre il tuo aspetto. Scommetto che anche la sorella Yuechan è super stupenda."


La ragazza con l'abito color arcobaleno sbuffò: "Umpf! Se c'è una cosa in cui primeggia, è il suo occhio per le donne."


"..." Yun Wuxin aprì la bocca mentre si ricordava di qualcosa all'improvviso: "Siete..."


"Meiyin! Caizhi!!"


La voce entusiasta di Yun Che le raggiunse tutte e tre. Ci fu una raffica di vento e un momento dopo una Feng Xue'er arrossita e tutta scarmigliata arrivò accanto a Wuxin.


"Eeheeh!" Disse Shui Meiyin con un sorrisetto. "Sembra che siamo arrivate in un momento sconveniente."


"╭(╯^╰)╮" Caizhi si girò un po'.


Feng Xue'er divenne ancora più rossa, e di conseguenza più bella, poi contenne l'imbarazzo e chinò educatamente la testa verso Shui Meiyin e Caizhi. Poi chiese piano a Yun Che: "Ci presenterai?"


Sapeva già che erano conoscenze di Yun Che, ma era necessaria un'introduzione formale dato che questo era il loro primo incontro.


"La mia Meiyin, la mia Caizhi." Disse sorridendo Yun Che e con semplicità. Non c'era nulla da aggiungere perché aveva già descritto in gran dettaglio ognuna delle sue amate, consorti e concubine nel Regno degli Dei prima.


"La mia Xue'er, la mia Wuxin." Aggiunse dopo averle indicate.


Yun Wuxin fece un passo avanti, salutò Caizhi e Meiyin e le salutò frettolosamente: "Wuxin porge i suoi saluti alla zietta Meiyin e alla zietta Caizhi. Per favore perdonate Wuxin per la sua scortesia di prima."


Aveva provato curiosità nei confronti delle consorti e delle concubine di suo padre per un po' di tempo ormai e sopratutto riguardo alla donna che aveva salvato suo padre e tutti gli altri sulla Stella Polo Blu. Da quando aveva sentito delle sue imprese, aveva provato profondo senso di gratitudine e ammirazione nei confronti di Meiyin, così poteva a stento controllare il suo entusiasmo ora che il suo idolo era proprio di fronte a lei.


"Brava ragazza." Shui Meiyin mostrò un sorriso raggiante a Wuxin per poi guardare Xue'er. "Il fratellone Yun Che ha detto che sei la donna più bella di questo pianeta e sembra che non abbia esagerato affatto, sorella Xue'er... anche se questa non è la prima volta che ti ho visto."


"Eh?" Feng Xue'er sembrava confusa. "Davvero? Quando?"


"È stato..." Shui Meiyin ci mise un secondo per ricordare: "Nove anni fa quando avevo ancora quindici anni, eeheeh."


Poi mostrò un sorriso pieno di significato e batté gli occhi lentamente e deliberatamente verso Yun Che.


"Nove anni fa?" Feng Xue'er divenne ancora più confusa. Yun Che era ancora nel Regno degli Dei allora ed era certa che questa fosse la prima volta che aveva incontrato Shui Meiyin. Il suo aspetto e la sua presenza erano, a dirla in termini semplici, indimenticabili.


"AHEMHEMHEM!" Yun Che tossì in modo palesemente falso per poi dire: "Non è importante! Wuxin, hai sempre voluto parlare con la tua zietta Meiyin, vero? Beh, questo è il momento perfetto per te per farlo e... emh, incontrare le tue altre ziette."


Il fatto che Shui Meiyin fosse qui significava che "l'occhio della formazione" nel Regno degli Dei era stato costruito completamente.


Poi strinse la mano di Caizhi e disse: "Avanti Caizhi. Voglio mostrarti qualcosa."


.....


Regno Demoniaco Illusorio, città imperiale.


"Dove mi stai portando?"


Yun Che era volato con Caizhi fino all'Regno Demoniaco Illusorio.


"Lo saprai molto presto." Rispose Yun Che con un sorriso brillante.


Il clan Yun dov'era nato era di fronte a loro, ma la portò tra le montagne posteriori alla residenza invece.


Caizhi stava per fare un'altra domanda quando percepì qualcosa e si irrigidì all'improvviso. Yun Che si fermò accanto a lei. Una serie di emozioni contrastanti annebbiarono il suo sguardo brillante e tremante...


Sotto di loro c'era un giardino ragguardevole pieno di innumerevoli piante. Era un ambiente pacifico e tranquillo permeato dal profumo di fiori ed erbe.


C'era un vecchio dentro il giardino.


Era passata solo una decade circa da quando Yun Gu era venuto nel Regno Demoniaco Illusorio, ma stava diventando sempre più famoso come dottore gentile e impareggiabile. Veniva trattato con grande rispetto anche dai membri della famiglia imperiale Illusory Demon e dalle dodici famiglie guardiane.


Nonostante la sua fama in aumento, Yun Gu cresceva le sue erbe di persona. Oggi però era accompagnato da un uomo di mezz'età straordinariamente bello e maestoso invece della solita Su Ling'er.


Se ci fosse stato un coltivatore del Regno degli Dei qui presente, si sarebbe già inginocchiato per lo shock.


Questo perché era Xing Juekong, l'ex imperatore degli Dei Stellari!


"...Dovresti raccogliere solo sette decimi di questa foglia. Per farlo avvolgila con una piccola quantità di Energia Misteriosa e depositala tra la giada bianca tra due secondi..."


"...quest'erba sembra rigogliosa, ma è stata corrotta in realtà ed è da scartare..."


"Quest'erba si chiama Vagabondo Xiang e la sua forma e la sua presenza sono quasi identiche all'erba che si chiama erba della barca del cuore sanguinante. Nel peggior caso possibile, scambiare queste erbe potrebbe uccidere un paziente. Per questo dobbiamo memorizzare ogni forma, caratteristica e aura di un'erba. È la radice della medicina..."


.....


Yun Gu stava istruendo pazientemente l'ex Imperatore degli Dei Stellari nell'arte della medicina. Yun Che sapeva meglio di chiunque altro che era il più grande dottore e il miglior maestro al mondo.


La schiena di Xing Juekong era piegata in una postura umile e rispettosa. Continuava ad annuire con serietà e rispetto alla fine di ogni frase di Yun Gu.


"..." Caizhi guardò la scena silenziosamente e senza muoversi.


"Ho cancellato ogni suo ricordo." Tenendola ancora per mano, Yun Che disse piano: "Non ha più un passato, un potere o un nome. Non il suo vecchio nome almeno."


"È stato chiamato Yun Kong dopo aver accettato il cognome del maestro Yun Gu come suo. Il maestro Yun Gu non può accettarlo come discepolo, ma gli permette di apprendere e di praticare l'arte della medicina al suo fianco."


"Sono passati solo tre mesi da quando ha iniziato, ma è progredito velocemente anche se non possiede i suoi ricordi precedenti. Probabilmente è grazie al suo intuito sovrannaturale come ex Divine Master di massimo livello. Ha volte ha fatto dei suggerimenti che hanno aiutato molto il maestro Yun Gu."


"All'inizio il maestro Yun Gu lo ha accettato solo perché gliel'ho chiesto. Ora però è diventato sempre più disposto ad istruirlo. Sono sicuro che non passerà troppo tempo prima che nasca un nuovo famoso dottore nel Regno Demoniaco Illusorio."


Yun Che odiava Xing Juekong fino all'osso.


Tuttavia era il padre naturale di Jasmine e di Caizhi.


Non importava quanto lo odiasse, non poteva ucciderlo.


Non aveva nemmeno osato consegnarlo a Caizhi, perché sapeva che il suo odio probabilmente superava perfino il suo. Era possibile che potesse condannarlo a morte non appena l'avesse visto.


Non poteva lasciare che Caizhi si macchiasse del crimine di un patricidio... proprio come non aveva lasciato che Qianye Ying'er uccidesse Qianye Fantian allora.


Alla fine questa era la soluzione che gli era venuta in mente. Aveva cancellato ogni ricordo dell'ex imperatore degli Dei Stellari e aveva fatto sì che guarisse pazienti malati con le sue mani macchiate di sangue. Avrebbe espiato le sue colpe fino al giorno della sua morte.


Questa... era la fine migliore che poteva pensare per Caizhi.


"..." Molto tempo dopo, Caizhi aprì la bocca per poi dire con voce tremante: "Credi... che se lo meriti?"


Yun Che la prese tra le braccia e rispose: "Per me almeno sì. La sua colpa può essere enorme, ma..."


Guardò con amore Caizhi: "Senza di lui, non avrei mai incontrato Jasmine. Non avrei potuto tenerti tra le braccia. Per questo almeno sono eternamente grato."


Lei cercò di dimenarsi appena per poi appoggiarsi al suo petto. Singhiozzò mentre i suoi occhi si velavano di lacrime: "Madre... zietta... fratellone... sorellona... sono tutti... tutti..."


"Come può questo uomo malvagio finire così, mentre loro sono... perché... perché..."


Yun Che chiuse gli occhi e la strinse tra le braccia. Lasciò che Caizhi piangesse quanto desiderava.


Nonostante la sensazione sempre più bagnata al petto, non poté che provare sollievo.


Sapeva che non era sufficiente, ma sperava che questo episodio l'avrebbe fatta tornare spensierata e felice come la "piccola Jasmine" di un tempo. Passo dopo passo, poco a poco.
                                


                                



