---
weight: 1890
title: Capitolo 1890 – Giada del Mondo
pubDate: 2025-03-10T08:57:10.518Z
tags:
    - atg
---


Capitolo regolare,
0 capitoli in coda, 0/10
-Schadenfreude


"Vuoi stabilire qui l'occhio della formazione fratellone Yun Che?" Chiese Shui Meiyin.


Yun Che rifletté per un momento per poi rispondere: "Credo che sarebbe meglio metterlo nel clan Xiao. In effetti mettiamolo proprio qui in questo cortile."


Nonostante fosse nato nella famiglia Illusory Demon, alla fine era rimasto legato al clan Xiao di clan della Nuvola Vagante in un modo speciale e unico. Dopotutto era il posto dov'era cresciuto, dove il suo fato era cambiato per sempre e dove aveva incontrato Jasmine per la prima volta.


"Occhio della formazione?" Yun Wuxin scoccò un'occhiata curiosa verso suo padre.


"È l'occhio di una formazione di teletrasporto dimensionale ad essere esatti." Rispose sorridendo Yun Che. "L'altra formazione è nella mia città nel Regno degli Dei, la città dell'Imperatore Yun. Quando avranno finito di costruirla, potrai entrare e uscire dal Regno degli Dei quando vorrai."


Yun Wuxin aprì un po' la bocca. Era sbalordita dalla maestosità di questa formazione.


Yun Che le aveva detto che le leggi spaziali del Regno degli Dei erano molto più forti di quelle che governavano i regni inferiori. Era incredibilmente difficile attraversare o distruggere lo spazio del Regno degli Dei.


Yun Che le aveva portato come esempio la grande formazione dimensionale che connetteva il regno dell'Eternità e il confine del Caos Primordiale. C'era voluta la manodopera e le risorse di molti regni sovrani per completarla ed era letteralmente il progetto di attraversamento dello spazio più enorme mai fatto nella storia del Regno degli Dei.


 La formazione misteriosa spaziale che presto sarebbe stata completata che connetteva la Stella Polo Blu al Regno degli Dei era ad una scala di gran lunga inferiore, ma era comunque un progetto che andava ben oltre le sue capacità di comprensione.


"Si connette direttamente alla tua città dell'Imperatore Yun..." Gli occhi di Yun Wuxin brillarono. "Una formazione spaziale profound non può essere così comune nemmeno per il Regno degli Dei, vero?"


"Naturalmente no." Rispose Yun Che. "Anche senza contare le risorse necessarie, la tua zietta Meiyin è la sola persona nell'intero cosmo capace di completare una formazione spaziale profound come questa in così breve tempo."


"La zietta Meiyin è sbalorditiva." Lodò con sincerità Yun Wuxin.


"Eeheeh!"


Shui Meiyin sfregò le dita contro la Spina dell'Universo e increspature di energia cremisi seguivano i suoi movimenti: "Allora inizierò il mio lavoro. Lo spazio qui è troppo fragile però, così dovrò rafforzarlo prima di stabilire l'occhio della formazione. Ci vorranno circa dieci giorni per completare tutto."


"Oh giusto!"


Shui Meiyin all'improvviso si ricordò di qualcosa e stese una mano. Nel suo palmo bianco come la neve c'erano tre giade cremisi brillanti: "Queste sono per te fratellone Yun Che!"


Il bagliore rosso particolare era la prova evidente che contenevano il potere spaziale divino della Spina dell'Universo.


Yun Che accettò il dono ed emanò scie di Energia Misteriosa per capire come usarle. Poi chiese con tono sorpreso: "Le hai create usando la Spina dell'Universo?"


"Mn!" Shui Meiyin annuì per poi continuare con voce melodiosa: "La Spina dell'Universo non recupererà mai più la sua gloria precedente. Perciò non può più creare una Pietra del Vuoto Illusorio."


"Tuttavia, la Spina dell'Universo è riuscita a rigenerare un po' d'energia divina negli ultimi due mesi di pace e ho deciso di creare queste giade del mondo. Tutto ciò che devi fare è iniettarci Energia Misteriosa e ti teletrasporteranno alla destinazione che desideri, non importa quanto lontano. Sono inferiori alla pietra del Vuoto Illusorio perché non nascondono alla perfezione la traiettoria del teletrasporto, ma..."


Le sopracciglia di Shui Meiyin si piegarono formando delle lune crescenti. "...la scia che lasciano è comunque quasi impercettibile e ci vuole solo un massimo di due secondi per completare il teletrasporto. Aspetto più importante, non ti teletrasporta in un posto a caso e sconosciuto. Ti prometto che sono meglio di tutte le pietre del Vuoto Illusorio nell'universo."


"Ma dove ti teletrasportano?" Yun Che aveva intuito la risposta mentre faceva la domanda. "Che sia... la città dell'Imperatore Yun!"


"Ma naturalmente!" Shui Meiyin ridacchiò. "Rompila e verrai teletrasportato nella città dell'Imperatore Yun anche se sei dentro il Regno Divino dell'Inizio Assoluto."


Sarebbe dovuto essere impossibile teletrasportarsi dal Regno Divino dell'Inizio Assoluto al Regno degli Dei. Prima della comparsa della Spina dell'Universo, nemmeno il cosiddetto artefatto spaziale profound più potente, il Grande Calderone del Vuoto, era capace di un'impresa simile.


Yun Che strinse un po' le dita. Se Yun Wuxin non fosse stata qui, avrebbe spinto giù Shui Meiyin e l'avrebbe baciata per molto tempo.


In quanto Grande Imperatore, non c'era nulla nel Caos Primordiale che poteva minacciarlo ormai. Tuttavia, questo non significava che queste Giade del Mondo fossero inutili per lui.


Questi tesori erano per i suoi cari. Aveva dato loro la migliore protezione possibile nell'intero universo, ma non avrebbe mai pensato che le Pietre del Mondo sarebbero state di troppo. Così, anche nel peggior scenario possibile, anche se era incredibilmente improbabile, i suoi cari sarebbero comunque riusciti a sfuggire al pericolo.


Shui Meiyin sapeva esattamente quali erano le preoccupazioni più grandi di Yun Che. Per questo aveva creato queste pietre spaziali divine per lui anche a costo di consumare l'energia incredibilmente preziosa della Spina dell'Universo. Forse le giade non sarebbero mai state usate, ma la loro esistenza avrebbe eliminato permanentemente l'ultimo briciolo di preoccupazione di Yun Che.


"Però posso crearne solo tre. Dovrai decidere a chi darle fratellone Yun Che."


Shui Meiyin gli fece un occhiolino eloquente per poi ondeggiare la sua vita delicata e ondeggiare la Spina dell'Universo. Una coltre sottile di luce cremisi si espanse dal tesoro divino e avvolse tutto lo spazio nel raggio di dieci chilometri.


"Indossala Wuxin."


Yun Che posò una delle Giade del Mondo nelle mani di Yun Wuxin e le consigliò con serietà: "Non metterlo da parte, tienilo sempre con te. Nel caso accadesse l'impensabile, potrai teletrasportarti immediatamente nella città dell'Imperatore Yun."


"Ho capito." Anche se pensava che le precauzioni di suo padre fossero eccessive, accettò ubbidientemente la Spina dell'Universo e ammirò la sua luce unica per un momento. Poi la ripose con cautela nella sua fascia.


"Così, a chi darai le due giade rimaste padre?" Il suo tono era serio, ma la sua espressione giocosa era identica a quella che aveva fatto Shui Meiyin un momento fa: "Personalmente, vorrei che le dessi a mia madre e alla mia maestra, ma..."


"Le ziette Cang Yue e Ling'er sono le più gentili, così non le chiederanno mai. Ma sicuramente proveranno delusione nel caso non le riceveranno."


"La zietta Caiyi sembrerebbe la più impassibile, ma in realtà sarebbe il completo opposto."


"La zietta Lingxi è cresciuta insieme a te e tutti sanno quanto è stretto il vostro rapporto. Perfino io proverei dispiacere per lei se non gliene dessi una."


"La zietta Caizhi sembra molto scontenta per qualche motivo. Sarebbe una brutta idea irritarla ancora di più."


"La zietta Meiyin si è impegnata duramente per crearle. Nonostante te le abbia date, scommetto che vorrebbe riceverla in dono da te per portarla al collo..."


"La zietta..."


"Basta! Basta..." Yun Che iniziò ad avere mal di testa. Le due Giade del Mondo all'improvviso sembravano bollenti per qualche ragione.


Yun Wuxin unì le mani dietro la schiena e si piegò lievemente in avanti. Un estraneo abituato alla sua facciata fredda e altera non si sarebbe mai immaginato che potesse mostrare un atteggiamento del genere: "Potrei avere una soluzione per il tuo problema."


"...sei sicura che sia una buona soluzione?" Yun Che gettò un'occhiata sospettosa verso la sua adorabile figlia.


Yun Wuxin disse in tono semi scherzoso: "Semplice. Tutto ciò che devi fare è darmi un fratello e una sorella minori, eeheeh!"


Con sua sorpresa, Yun Che annuì dopo un momento di considerazione: "Non è una brutta idea."


Il suo sguardo si concentrò e la sua espressione divenne seria: "In tal caso, aiutami ad ingannare tua madre per farla entrare nella camera da letto stasera! Sono passati sette giorni e diciotto ore dall'ultima volta che mi ha permesso di toccarle un capello. Non posso credere che sia ancora arrabbiata per quello!"


"Naturalmente lo è!" Yun Wuxin roteò gli occhi al cielo. "Come potrebbe non esserlo dopo aver visto cos'hai fatto alla zietta? Se non fossi stata tenera di cuore, anche... anche io ti avrei ignorato proprio come la mamma! Umpf!"


"Non è come sembra! Yueli e io siamo..."


"Sai che è inutile cercare di spiegare qualcosa ad una sposa arrabbiata, vero? Figuriamoci a me." Yun Wuxin rise sotto i baffi per poi continuare a dire con un'espressione seria: "In più come sarebbe in torto la mamma quando sei tu a non potermi dare un fratello o una sorella minori? Ho innumerevoli zie e non fingiamo che tu non sia stato... stato... con loro... per tutto questo tempo mentre mia mamma ti ignora!"


"Pfft!


Risuonò all'improvviso una risata nasale. L'espressione già imbarazzata di Yun Che peggiorò.


Solo ora Yun Wuxin aveva notato il nuovo arrivo. Colta dal panico per aver ferito la dignità di suo padre, disse frettolosamente: "Zietta Ling'er, stavo... stavo solo scherzando con mio padre."


"Lo so." Rispose Su Ling'er mentre si avvicinava: "Puoi giocare con Yongning per un po' Wuxin? Vorrei parlare di qualcosa di molto importante con tuo padre."


"Va bene!" Yun Wuxin accettò frettolosamente per poi scappare. Non osò nemmeno guardare l'espressione di Yun Che prima di andarsene.


"La situazione sta diventando seria. Anche la tua preziosa figlia sta iniziando a preoccuparsi per te." Su Ling'er lo stuzzico dopo essere arrivata al suo fianco.


"Umpf!" Yun Che sbuffò, incrociò le braccia al petto e finse indifferenza: "È un problema comune per gli Dei Drago e io ho la stirpe del Dio Drago, quindi non ci si può fare niente. Non è così male però. Sarebbe stato terrificante se diecimila anni dopo il numero dei miei discendenti arrivasse a decine o anche centinaia di migliaia di membri come alcuni dei Realm King o imperatori divini del Regno degli Dei."


Rabbrividiva solo a pensarci.


"Sì, sì, va bene marito mio." Su Ling'er sorrise allegramente: "Sono sicura che vale la stessa cosa per Wuxin. Può chiedere un fratello o una sorella minori, ma scommetto che avrebbe paura di passare in secondo piano rispetto ai suoi futuri fratelli."


"Non si deve preoccupare." Yun Che ridacchiò per poi chiedere: "Allora, cos'è questa questione importante di cui vuoi parlarmi Ling'er?"


"Indovina marito mio." Su Ling'er batté gli occhi in modo adorabile.


Yun Che rifletté, ma non gli venne in mente nulla che giustificasse il tono di Ling'er. Fece un tentativo: "Cai... Caiyi e Caizhi hanno litigato?"


"Naturalmente no! In realtà vanno molto d'accordo adesso." Su Ling'er fece un passo avanti e si avvicinò finché le sue labbra quasi toccarono la guancia di Yun Che. Poi sussurrò: "Cos'altro c'è di molto importante a parte la questione tra te e la sorella Lingxi?"


La sorpresa di Yun Che fu rimpiazzata da un entusiasmo incontrollabile: "F-finalmente ne avete capito il motivo?!"


"Non ancora." Rispose con lentezza e serietà Su Ling'er. "Ma ho parlato al tuo maestro della tua strana impotenza quando sei di fronte a Lingxi e ha detto..."


"Stop stop stop!" Interruppe Yun Che. "Puoi dire ammosciarsi o altro vabbè, ma non usare MAI quella parola. E... cosa?! Lo hai detto al maestro?!"


L'impotenza era il più grande dolore per qualsiasi uomo... e il Grande Imperatore del Regno degli Dei non faceva eccezione.


"Non ti preoccupare marito mio. Quando gliene ho parlato, mi sono assicurata di menzionare che era il marito di qualcun altro."


"..." Yun Che si mise una mano sulla fronte: "Il maestro non è stupido sai."


"Non è importante, eeheeh." Su Ling'er riuscì a trattenere a stento una risata vedendo l'espressione di Yun Che. Disse con un tono consolante: "Non ti devi davvero preoccupare per questo. Tutti sanno che il nostro marito è l'uomo più grande, forte e virile nell'intero universo... eccetto la sorella Lingxi."


"~！@#￥%..." Yun Che trattenne un lamento. Doveva proprio aggiungere l'ultima parte!


"Cosa... cos'ha detto il maestro?" Yun Che cercò di stare calmo, ma ci riuscì solo in parte quando si rese conto che non avrebbe più potuto porgere visita al suo maestro senza sentire un intenso imbarazzo.


"La risposta del maestro è stata uguale alla mia." Disse Su Ling'er. "Se il fisico è perfettamente in salute e reagisce in modo diverso con le altre donne, allora può essere solo un problema psicologico."


"Per anni ho creduto che la tua psiche abbia creato un qualche tipo di blocco mentale perché era la tua zietta. Hai creduto che fosse la tua parente per quindici anni dopotutto."


"Tuttavia, dopo che hai aumentato la nostra coltivazione fino al Divine Origin Realm usando la Divina Acqua della Vita e ho passato gli ultimi due anni ad abituarmi al fisico e all'Energia Misteriosa della via del divino, mi sono resa conto che era un errore. Questo blocco mentale potrebbe influenzare un mortale, ma mai un coltivatore della via del divino come te."


"..." Yun Che lo aveva scoperto da sé molto tempo fa. Un fisico della via del divino non poteva essere intaccato dagli effetti negativi della psiche.


"Non ci avevo pensato fino ad ora a causa della tua lunga scomparsa, ma i tuoi 'sintomi' sono rimasti gli stessi anche dopo che sei tornato. Dopo aver cercato inutilmente una soluzione o anche un motivo negli ultimi due mesi, alla fine ho deciso di consultare il maestro."


Dopo essere scomparso per cinque anni di fila, Yun Che era cambiato completamente. Aveva unito la Divina Regione Settentrionale, raso al suolo tre Regioni Divine, fatto a pezzi l'Imperatore del Drago a mani nude ed era diventato l'imperatore dell'universo. Senza contare l'Era degli Dei, era senza dubbio il coltivatore più potente dell'intero cosmo.


Dopo essere tornato nella Stella Polo Blu, Su Ling'er, Cang Yue, Chu Yuechan, la piccola Imperatrice Demoniaca, Feng Xue'er e le altre... tutte avevano capito quanto era esattamente potente il suo sangue e il suo fisico draconico. Aveva resistito per sette giorni e sette notti di fila ed era rimasto energico come il primo giorno!


Eppure... non appena si lanciava su Xiao Lingxi...


Il suo fratellino sarebbe appassito come un fiore!


Proprio come succedeva un tempo!


Lui stesso era un dottore geniale. Le sue arti curative avevano da tempo superato quelle di Yun Gu, specialmente dopo che aveva coltivato completamente il Divino Miracolo della Vita.


In effetti la sua coltivazione in questo campo era andata oltre l'arte della guarigione fino a dedicarsi alla vera essenza della vita stessa.


Sapeva meglio di chiunque altro che non era un problema fisico, né mentale. Per questo era così confuso al riguardo.


Non era affetto da nessuna malattia. No, questa... era una maledizione invisibile.


Ma cosa poteva maledirlo? In questo mondo dove la via celeste stessa lo temeva e aveva schiacciato l'Imperatore del Drago come se fosse una formica?


Anche se ci fosse davvero un'esistenza trascendentale in questo mondo... perché l'avrebbe maledetto con qualcosa di così insensato?


"Il maestro ha ammesso di essere confuso dato che il problema non è né fisico, né mentale. Per questo ha chiesto di portarmi il paziente per un controllo. Hai capito perché sono qui adesso?"


"Vuoi che mi segua dal maestro?" Yun Che sospirò con tono esasperato.


Su Ling'er sporse la lingua un po' per poi afferrarlo per il polso e ondeggiarlo avanti e indietro. "Marito mio, so che non ti piace, ma stiamo parlando del maestro Yun Gu. Sai che non c'è nessuna malattia che non possa guarire."


"Sia te che la sorella Lingxi vi siete preoccupati per questo per molto tempo ed è l'unico modo che mi è venuto in mente per risolverlo. Per favore fatti coraggio e vieni con me, va bene? Il maestro troverà un modo per risolverlo."


"No." Tuttavia Yun Che rifiutò senza esitare. "In effetti non devi più preoccupartene."


Sorpresa e un po' addolorata, Su Ling'er smise di scuotergli le mani e chiese in tono timido: "Tu... vuoi tenerlo segreto davvero così tanto?"


"Non è questo." Yun Che riprese le sue mani per rassicurarla. "So solo che nemmeno il maestro potrà risolverlo. Non preoccuparti però. Un giorno scoprirò da me il motivo."


"Inoltre, quando ne parlerai con Lingxi dopo, dille che è solo un problema mio, va bene? Non voglio che inizi a chiedersi se sia lei la causa o no."


Sorprendentemente, l'aspetto più strano di Xiao Lingxi non era il fatto che fosse capace di ammosciarglielo all'istante. Il fatto che potesse decifrare in qualche modo il Manuale della Sfida alle Leggi Naturali scritto usando il Divino Testo dell'Inizio Assoluto era un milione di volte più strano.


Aspetta un minuto... il Manuale della Sfida alle Leggi naturali!


Ora che ci pensava, non aveva chiesto a Xiao Lingxi di decifrare l'ultima parte del manuale che l'Imperatrice Diabolica Colpo Celeste Nemesi dei Diavoli aveva dato a Shui Meiyin prima di partire e che Shui Meiyin poi gli aveva passato.


C'erano un paio di motivi dietro, primo, era il praticante del mistero più potente nell'intero universo, secondo, aveva dovuto recuperare troppo tempo perduto ora che finalmente era riuscito a tornare a casa. Aveva pensato al manuale a volte, ma presto lo aveva tralasciato in favore di altre questioni. Ora però... per qualche motivo aveva la sensazione che avrebbe dovuto comprenderne il contenuto.


Vedendo l'espressione pacifica, ma ferma di Yun Che, Su Ling'er capì che era inutile provare a fargli cambiare idea: "Molto bene. Spero solo che il maestro non inizi un'altra filippica sulle persone che nascondono una malattia perché hanno paura dei dottori..."


"Oh giusto." Chiese all'improvviso Su Ling'er. "Chi è quel Yun Kong che hai portato a casa? Non ha Energia Misteriosa, né dei ricordi, ma hai cercato di nascondere comunque la sua identità. Ci hai solo reso più curiosi, lo sai?"


"È un colpevole che merita di morire un milione di volte, ma non posso condannarla a morte per alcuni motivi." Rispose Yun Che. "Il suo passato non è importante. Trattalo come tratteresti qualsiasi altra persona."


Caizhi non aveva obiettato riguardo al trattamento di Xing Juekong, ma era certo che lei non volesse fare sapere a nessuno che fosse suo padre.


Forse sarebbe andata a trovarlo un giorno. Forse non l'avrebbe mai fatto. Stava a lei decidere.


"Capisco." Su Ling'er sembrava pensosa, ma non insistette.


"A proposito, non ha chiesto al tuo maestro di recuperare i suoi ricordi, vero?" Chiese Yun Che.


"No." Su Ling'er scosse la testa. "Al contrario, rifiutato di netto l'offerta del mio maestro di esaminare la sua testa e vedere se c'è una possibilità di recuperare i suoi ricordi."


"Yun Kong ha detto che vedere il nostro maestro salvare i malati e i feriti è come ripulire l'anima con dell'acqua pura. Ogni volta che vede un paziente morente tornare in vita, ha la sensazione che le loro fiamme vitali riaccese brillino nelle sue mani. È un tipo di soddisfazione e gioia inimmaginabili per lui."


"Ha detto che l'uomo che l'ha portato qui lo ha definito imperdonabile e colpevole, e più tempo lavora con il maestro, più prova paura e rifiuto per il suo passato. Per questo è certo di non voler mai recuperare i suoi ricordi."


"Capisco." Yun Che alzò lievemente le sopracciglia. Non sapeva cosa provare al riguardo.


Voleva davvero punire Xing Juekong, ma... sembrava che l'avesse salvato invece.


.....


Anche se Shui Meiyin stava ristrutturando lo spazio attorno all'intera residenza Xiao, non molti notavano le sue attività in realtà.


Yun Che era tornato nel cortile di Xiao Lingxi e la vide con le mani appoggiate al mento a guardare parte del vigneto che aveva coltivato lei stessa. Indossava un abito verde giada che sottolineava le sue spalle perfette e la sua vita delicata. I suoi lineamenti pacifici ed eleganti sembravano immacolati, intoccati dalla contaminazione del mondo mortale.


Xiao Lingxi si girò con uno splendido sorriso quando sentì i passi dietro di lei: "Sei venuto piccolo Che. Non dovresti essere con Wuxin adesso?"


"Le ho detto di andare via. Ha vent'anni, non dovrebbe rimanere incollata a suo padre come una bambina." Yun Che si avvicinò.


"Pfft." Xiao Lingxi represse una risata. "Qualcuno è un po' ribelle oggi. Aspetta finché non arriverà il giorno in cui Wuxin si sposerà. Sarò lì quando crollerà questa facciata."


Yun Che si sedette accanto a Xiao Lingxi e le avvolse un braccio attorno alla vita come se fosse il gesto più naturale al mondo: "Sei rimasta assorta per molto tempo di recente. Ti sta preoccupando qualcosa?"


Xiao Lingxi scosse la testa di riflesso, ma annuì lentamente dopo aver finito di riflettere sulle sue parole: "Dopo aver incontrato Meiyin e Caizhi, mi sono resa conto che le dee del Regno degli Dei sono davvero... diverse. E io non ho nemmeno incontrato la nuova sorella maggiore, quella che si chiama Mu Xuanyin. Ho sentito che è molto... solenne e che un tempo era la tua maestra. Meiyin ha perfino detto che è la donna che rispetti e ascolti di più."


"Emh..." Non poteva negarlo.


"Così... sono un po' nervosa ad essere sincera. Temo di farfugliare e farle una cattiva impressione. Negli ultimi due giorni ho pensato a come dovrei parlare e comportarmi con lei."


La tensione e la preoccupazione nel suo sguardo erano quasi tangibili.


"Ahah, non temere. Non è affatto spaventosa come ti immagini."


Yun Che la tenne per mano. Stava sorridendo, ma il suo cuore doleva per la sua amica d'infanzia.


Cang Yue era imperatrice, Feng Xue'er era la dea fenice, Huan Caiyi era la piccola imperatrice demoniaca del Regno Demoniaco Illusorio, Su Ling'er era la discepola del medico dei miracoli più rispettato al mondo, Chu Yuechan era la maestra del palazzo Frozen Cloud e la madre di Yun Wuxin..."


Per quanto riguardava Chi Wuyao, Qianye Ying'er, Shui Meiyin, Caizhi e Mu Xuanyin... erano ad un livello che non poteva nemmeno immaginarsi.


Tra tutte le donne che Yun Che amava, era la sola perfettamente ordinaria.


Anche trascurando le origini, l'influenza e la posizione della sua famiglia, il suo aspetto era inferiore perfino in confronto a Feng Xue'er o alla piccola imperatrice demoniaca, figuriamoci paragonata a donne come Qianye Ying'er o Chi Wuyao.


Era impossibile non provare tristezza e un certo senso di inferiorità ogni volta che vedeva le donne attorno a Yun Che. Era troppo ordinaria, troppo umile. Non pensava di essere al loro stesso livello.


Tuttavia non voleva nemmeno rivelare di fronte a Yun Che questi sentimenti. Non voleva che si preoccupasse per lei.


"Ammetterò che Xuanyin sembra davvero solenne. Spaventosamente solenne anche. Tuttavia..." All'improvviso abbassò la voce e mostrò uno sguardo malizioso: "Mai sentito della parola tsundere?"


La sua vicinanza fece accelerare il battito cardiaco di Xiao Lingxi. Chiese esitante: "Stai dicendo che... la sorella Xuanyin... è tsundere?"


"Oh certo!" Dichiarò con assoluta sicurezza Yun Che. "Quando è in presenza di un estraneo, può congelare una persona con lo sguardo. A letto però, wow! Nemmeno dieci Xue'er e nove Caiyi possono competere con lei."


"..." Xiao Lingxi spalancò sia gli occhi che la bocca.


"C'è anche un altro segreto." Continuò Yun Che: "Sai come Xuanyin e io siamo passati da maestra e discepolo ad amanti? Non molto tempo dopo che sono diventato suo discepolo, lei, uh... si è lanciata su di me in un posto che si chiama Prigione Infernale del Cimitero degli Dei."


"Cosa?!" Non poté che esclamare Xiao Lingxi.


"Quella è stata la sua prima volta e ci sono voluti due giorni e due notti di attività incessanti per soddisfarla." Yun Che sospirò. "Per questo si dice che le apparenze ingannano. A volte ciò che vedi riflette davvero com'è una persona, sì, ma altre volte, beh... chissà? Forse la persona più spaventosa che tu abbia incontrato è anche la più... eheheheh. Comunque ciò che sto cercando di dire è che non devi essere davvero nervosa con lei. Diamine, chissà se non sia più nervosa di te?"


"Dopotutto tutte le mie donne sanno che non c'è nessun'altra più importante di te per me, mia Lingxi."


"V... va bene." Le erano venute in mente immagini strane dopo aver ascoltato Yun Che. Arrossendo, chinò la testa per tentare di nascondere il suo imbarazzo.


Sapeva che Yun Che stava esagerando un po' per consolarla. Tuttavia non poteva negare che aveva fatto meraviglie per disperdere il suo nervosismo e la sua tensione.


Nel frattempo, Mu Xuanyin stava guardando Yun Che e Xiao Lingxi tenersi abbracciati dietro una nuvola sottile nel cielo. Nessuno l'aveva notata a causa degli effetti del Riflesso Distruttore della Luna.


Dopo aver saputo dell'arrivo di Shui Meiyin e di Caizhi, alla fine aveva perso la pazienza e aveva deciso di dare una piacevole sorpresa a Yun Che.


Naturalmente non si era mostrata subito. Se l'avesse fatto, questa scena da piccioncini si sarebbe trasformata in una storia dell'orrore in un istante.


"Umpf! Può dire di tutto per persuadere una ragazza, vero?"


Mormorò tra sé e sé, ma non si rivelò, né lasciò l'area. Rimase appena fuori dal raggio della percezione di Yun Che e osservò silenziosamente lui e Lingxi.
                                


                                



