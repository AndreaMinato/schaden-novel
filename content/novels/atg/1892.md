---
weight: 18920
title: Capitolo 1892 – Frammenti (2)
pubDate: 2025-03-10T08:57:10.519Z
tags:
    - atg
---


Capitolo regolare,
0 capitoli in coda, 0/10
-Schadenfreude


Un nuovo frammento di sogno era entrato nella sua coscienza.


In questo sogno Yun Che, ancora un bambino di dieci anni, era seduto a Xiao Lingxi e stava ascoltando Xiao Lie descrivere una storia familiare con un tono caloroso.


"Allora, non molto tempo dopo che Che’er era nato, è nata la figlia del governatore Situ. Tuttavia, a causa della malattia della moglie del governatore, la bambina era molto debole e già dalla nascita era sull'orlo della morte."


"Per salvarla ci voleva qualcuno con almeno una coltivazione allo Stadio Spirito Misterioso per avere anche solo una possibilità. C'erano meno di dieci persone a quel livello a clan della Nuvola Vagante e ognuna di loro possedeva una reputazione straordinaria. Per salvarla, avrebbero sicuramente danneggiato le loro fondamenta. Di conseguenza, quasi ognuno di loro era rimasto indifferente di fronte alle preghiere disperate del governatore."


"La sola eccezione è stato Ying'er. Ha rischiato di ferirsi gravemente e ha quasi esaurito tutta la sua forza misteriosa per stabilizzare le condizioni della bambina. Di conseguenza è riuscita a sopravvivere."


"ChÈer, è così che è stato stabilito il matrimonio tra te e la figlia del governatore. Allora, il governatore Situ è stato così grato ad Ying'er per aver salvato la vita di sua figlia che è diventato suo fratello giurato. Inoltre, ha annunciato di fronte a tutti che sua figlia si sarebbe sposata con il figlio di Xiao Ying in futuro per ripagare la gentilezza del cielo."


"Umpf." Xiao Lingxi alzò il naso e disse piano: "Non mi piace affatto quella Situ Xian. È sempre così distante... e lo è anche quando vede il piccolo Che."


.....


Era un altro sogno che aveva sperimentato prima. Il paesaggio, le parole, era tutto uguale alla volta precedente. La sola differenza era il fatto che fosse perfettamente cosciente.


In questo sogno, la persona per cui Xiao Ying si era sacrificato era stata Situ Xuan, non Xia Qingyue.


Di conseguenza, la sua futura moglie non sarebbe stata Xia Qingyue, ma Situ Xuan.


.....


Un altro frammento di sogno entrò nella sua coscienza. Stavolta era una ragazza.


"Fermo lì Xiao Che!"


Era una donna alta e snella con un abito lussuoso. Sembrava avere circa quindici o sedici anni, ma era bella in un modo che non si addiceva alla sua età per via del suo pesante trucco.


Yun Che non si sarebbe nemmeno degnato di guardare una donna come lei. Detto questo, era perfettamente attraente per un giovane che non aveva nemmeno iniziato ad ampliare i suoi orizzonti.


Se non altro, era chiaro che il sé del sogno, era ancora Xiao Che, riusciva a stento a contenere il nervosismo.


"Signorina Situ." Rispose cortesemente Yun Che. Questa era la prima volta che Situ Xuan aveva preso l'iniziativa di parlargli, così poteva a stento nascondere l'entusiasmo e la gioia.


Il nome "Situ Xuan" era apparso diverse volte nei suoi sogni.


Lo Yun Che del presente si ricordava che Situ Xuan era la figlia del governatore Situ e stava a clan della Nuvola Vagante proprio come lui. Naturalmente l'aveva incontrata prima, ma per qualche motivo i ricordi che aveva di lei erano così confusi che non poteva nemmeno ricordarsi del suo aspetto.


Non ci aveva prestato attenzione allora perché era occupato a sopravvivere nel Regno degli Dei quando aveva iniziato a fare questi "sogni". Perché gli sarebbe importato della figlia di un governatore che non aveva nemmeno conosciuto quando era ancora nella sua città natale?


Senza menzionare che i suoi sogni spesso si rivelavano completamente insensati.


Stavolta però stava vedendo perfettamente Situ Xuan e all'improvviso ebbe la sensazione che una nebbia invisibile fosse stata rimossa dalla sua testa. I suoi ricordi e le sue impressioni riguardo a Situ Xuan diventarono cristallini.


In effetti erano così chiari che... sembrava che non si fosse mai scordato di lei.


Situ Xuan fissò Yun Che con nuda arroganza e sdegno: "Non ti rendi conto di quanto sei inferiore?"


"..." Il sé del suo sogno si tese come una molla. Ci vollero diversi respiri di tempo prima che la sensazione soffocante scomparisse e riprese abbastanza calma da dire con tono piatto: "Sentiti libera di parlare con franchezza signorina Situ."


"..."


Nonostante avesse solo quindici anni, aveva sentito così tanti insulti da essere ormai insensibile. Tuttavia sentirne uno da Situ Xuan era un colpo che aveva quasi trafitto le sue difese mentali.


"Umpf!" Situ Xuan gli lanciò un'occhiata di sottecchi. "Il nostro matrimonio si terrà tra soli cinque mesi. Sono la figlia di un governatore, eppure sono costretta a sposare un completo invalido come te. Sai quanto disprezzo ho dovuto sopportare a causa tua?!"


Yun Che si sentì impallidire il volto, ma si morse la lingua per recuperare il controllo: "Capisco. Se non mi sposerai, potrai chiedere a tuo padre e a mio nonno di... annullare l'accordo. Non è ancora troppo tardi."


"Annullare? Credi davvero che aspetterei fino ad ora se fosse stato possibile?" Il tono di Situ Xuan divenne sempre più acuto. "L'intera città sa che tuo padre mi ha salvato la vita quando sono nata!"


"Mio papà ha giurato di farci sposare di fronte ad innumerevoli persone!"


"Se tuo papà fosse ancora vivo, allora sarebbe stato fattibile. Avremmo negoziato un modo diverso per ripagare il nostro favore. Ma no, non solo è morto, si dice che metà del motivo dietro la sua morte sia stato perché ha esaurito le forze per salvarmi! Mio papà sarebbe definito un ingrato per il resto della sua vita se annullasse ora il fidanzamento!"


"La nostra famiglia è ben rispettata. La sua dignità non soffrirà a causa tua." Disse lentamente Situ Xuan. "Non preoccuparti però. Mio papà non annullerà il fidanzamento, né lo farò io."


Il suo sguardo diventò disgustoso. "Sei un invalido, ma non sei completamente inutile. Dopotutto hai un bell'aspetto. Se non altro potrai essere il mio giocattolino."


"..." Le difese mentali di Yun Che alla fine collassarono e la sua espressione iniziò a fremere incontrollabilmente.


"Dato che ci siamo incontrati per caso oggi, tanto vale che ti parli del futuro." Gli occhi socchiusi di Situ Xuan erano pieni per tre decimi di sdegno e per sette decimi di giocosità. Un brutto tipo di giocosità. "Imparerai... ad essere ubbidiente in questi ultimi mesi. Se mi soddisferai, potrai perfino vivere abbastanza bene dopo che ci sposeremo. Altrimenti... diciamo che il tuo corpo invalido potrebbe non essere abbastanza forte da sopportare i miei insegnamenti."


<em>Crack!</em>


Si era rotto un dente? Probabilmente. Yun Che poteva sentire sempre più sangue nella sua bocca.


"Piccolo Che!"


All'improvviso risuonò il grido più famigliare della sua vita. Lavò via ogni emozione negativa che aveva quasi distrutto la sua anima come una sorgente pura.


Apparentemente soddisfatta dall'espressione torturata, ma contenuta di Yun Che, Situ Xuan gli scoccò un ultimo sogghigno arrogante per poi andarsene.


Non passò molto tempo prima che una ragazza agile come una farfalla colorata arrivasse accanto a Yun Che. Guardò Situ Xuan andarsene ed esclamò con sorpresa: "È Situ Xuan? Stavi parlando con lei prima?"


Yun Che guardò la ragazza aggrappata al suo braccio. Solo pochi secondi fa, la sua vergogna e la sua rabbia erano stati così tangibili che quasi erano scoppiate dal suo petto. Tuttavia la maggior parte di queste emozioni erano scomparse nel momento in cui avevano visto lei.


C'erano innumerevoli persone dentro o fuori del clan Xiao che lo avevano insultato per la sua disabilità. Si era abituato da molto tempo.


Tuttavia tre persone continuavano a frequentarlo nonostante le difficoltà: suo nonno, che lo adorava e non lo aveva mai abbandonato, il suo buon amico Xia Yuanba, che lo difendeva con tutto sé stesso da quando era giovane e la sua zietta, che lo amava così tanto che lo avrebbe cercato non appena fossero stati separati per appena oltre un'ora.


Era già fortunato ad avere tre persone che gli volevano bene dal profondo del cuore. Quello che dicevano tutti gli altri... non doveva e non sarebbe dovuto essere il punto focale della sua vita.


Giusto. Fin da giovane, non importava che tipo di umiliazioni e insulti avesse sofferto, solo vedere e sentire Xiao Lingxi poteva sempre calmarlo e soddisfarlo. Era solo questo ciò che importava davvero.


"Mn." Yun Che annuì. "Credo che sia la prima volta che mi abbia parlato. Ci siamo incontrati altre volte prima, ma non mi ha mai riconosciuto prima."


"Eh? Davvero?" Xiao Lingxi divenne sorpresa: "Cosa ti ha detto?"


"Niente. Solo delle disposizioni dopo il matrimonio." Disse con tono noncurante Yun Che. Non avrebbe mai ripetuto le parole di Situ Xuan a Xiao Lingxi, perché l'ultima cosa che voleva vedere era la sua espressione arrabbiata e triste.


E la penultima sarebbe stata vedere l'espressione di suo nonno sentendo cos'aveva detto Situ Xuan.


"Capisco." Il tono di Xiao Lingxi si addolcì e un briciolo di qualcosa che nemmeno lei notò entrò nel suo sguardo. "Ci sono state molte strane dicerie in città negli ultimi due anni. Dicono che Situ Xuan farebbe di tutto per annullare il fidanzamento. Immagino che siano solo delle voci dopotutto, uh?"


"Naturalmente." Yun Che ridacchiò. "Il governatore non annullerà il fidanzamento... è questo ciò che mi ha detto Situ Xuan."


"Mn. Bene. Sono sicura che papà sarà contento di sentirlo."


Aveva detto questo, ma Xiao Lingxi non era affatto contenta anche se era una delle persone che detestava di più le dicerie.


"Hai... hai parlato con Situ Xuan per molto tempo?" Chiese Xiao Lingxi. Non capiva nemmeno lei perché stesse facendo una domanda così strana.


"No. È stata una conversazione molto breve." Rispose Yun Che per poi aggiungere. "Non mi piace parlarle. Non penserei nemmeno di sposarla se non fosse per il fidanzamento. Preferirei stare per sempre con te zietta."


"Eeheeh!" Xiao Lingxi ridacchiò in modo adorabile per poi nascondere la sua espressione: "Ad essere sinceri, non mi piace affatto Situ Xuan e mi piace ancora meno l'idea che vi sposiate. Ma... è ciò che vuole papà. Non potrà riposare in pace a meno che non si svolgerà il matrimonio."


"Torniamo a casa insieme." Afferrò il braccio di Yun Che per poi continuare: "Papà ha ingaggiato un dottore super bravo stavolta. Molti lo chiamano un immortale della medicina. Sono sicura... che potrà curarti piccolo Che!"


.....


Ora che la foschia si era dispersa, Yun Che poteva dire con assoluta certezza che la Situ Xuan che ricordava era esattamente identica a quella che aveva visto nei suoi sogni.


Tuttavia era ugualmente certo che questi sogni non corrispondessero alla sua realtà. C'erano poche differenze, ma erano sufficienti per deviare completamente il corso della storia.


Questo era il nodo del problema però, no? Sembrava così reale che sembrava una realtà separata. Un passato diverso accaduto davvero.


La scena cambiò di nuovo e stavolta era pieno di rosso. Tavoli, candele, tende rossi e altro ancora.


"Piccolo Che, svegliati! Oggi è il giorno in cui ti sposerai con la signorina Situ ed è quasi l'ora! Presto!"


Xiao Lingxi lo svegliò con insistenza, ma gentilmente. Poi lo aiutò ad indossare il suo abito rosso.


"Piccolo Che, ho fatto questo porridge per te. Hai una costituzione debole e sarà una mattinata lunga, così... dovresti finirlo tutto." Portò una scodella assurdamente grossa. Aveva un profumo delizioso.


"Ho capito, ho capito." Non usò nemmeno il cucchiaio. Iniziò a bere direttamente dalla scodella.


Dopo aver finito, guardò Xiao Lingxi e il suo sguardo divenne un po' velato. "Mi chiedo se potrò ancora mangiare da te dopo che mi sposerò zietta."


"Eeheh, non dimenticare che la figlia del governatore si sposa nella nostra famiglia, non il contrario. Se vuoi ti posso preparare dei piatti ogni giorno proprio come prima."


All'improvviso il suo sorriso si affievolì e disse piano: "Sono sicura che avremo meno tempo da passare insieme dopo che ti sposerai però."


"Naturalmente no!" Alzò la mano e giurò immediatamente: "Ieri non ti ho promesso che non mi sarei mai dimenticato di te anche dopo aver sposato Situ Xuan? Passeremo comunque tempo insieme come in passato e accorrerò sempre quando mi chiamerai!"


Non si sarebbe mai dimenticato come Situ Xuan lo aveva guardato quando gli aveva detto quelle brutte parole.


C'erano solo due motivi per cui stava partecipando a questo matrimonio, il primo era per esaudire il desiderio di suo nonno, il secondo per proteggere l'onore di suo padre.


Di sicuro il periodo successivo al matrimonio sarebbe stato pessimo, ma non doveva temerlo perché Xiao Lingxi aveva ragione. Non importava cosa sarebbe accaduto in futuro, sarebbe comunque stato nel clan Xiao e Xiao Lingxi sarebbe rimasta accanto a lui.


"Fratellone! Fratellone!!"


Era la voce di Xia Yuanba. Sembrava che gli bruciasse il sedere da come si era precipitato qui velocemente.


"Yuanba! Sei sorprendentemente in anticipo oggi." Lo salutò sorridendo Yun Che.


"Eheh! È il giorno del tuo matrimonio, come potrei non essere presente ad aiutarti?" Xia Yuanba sembrava incredibilmente entusiasta.


Nella scena, lo Xia Yuanba di quindici anni era straordinariamente bello. Era ancora un po' magro e il colore della sua pelle era un po' più chiaro rispetto al normale. Era comune per una persona normale, ma lo Yun Che del presente aveva capito che era dovuto al fatto che non fosse uscito fuori ultimamente. Una sorta di patina metallica aleggiava sopra la sua pelle e gli dava un colorito più bianco.


Notò anche che la luce nelle pupille di Xia Yuanba era diventata più contenuta... ma di conseguenza era diventata ancora più acuta rispetto a prima.


"Così emh... come ci si sente a sposarsi? Perché ho la sensazione che tu non sia molto contento?" Chiese Xia Yuanba.


"Ad essere sinceri non sono entusiasta. Non mi importa quasi nulla di questo matrimonio." Yun Che fissò Xia Yuanba per un momento per poi dire: "Tu invece sei insolitamente entusiasta, non è solo per il mio matrimonio, vero?"


"Eheh." Gli occhi di Xia Yuanba brillarono. "Ho una buona notizia. L'altro ieri mio padre ha invitato un suo amico, un maestro del Palazzo Misterioso Luna Nuova, in casa sua. Voleva chiedergli un favore e sperava così di farmi ammettere nel Palazzo Misterioso Luna Nuova. Ma dopo che il suo amico mi ha visto, ha detto che qualcuno del mio talento dovrebbe unirsi direttamente al Palazzo Misterioso Ventoblu!"


Oh! Incredibile! È un evento che l'intera clan della Nuvola Vagante dovrebbe celebrare!" Yun Che si congratulò e fu molto contento per il suo amico. Tuttavia, non poté che provare invidia per lui e tristezza per il suo fato.


Il vero Yun Che sapeva che il suo talento avrebbe sbalordito perfino i Realm King del Regno degli Dei, figuriamoci i membri del Palazzo Misterioso Ventoblu.


Per lo Yun Che del sogno però, perfino il Palazzo Misterioso Ventoblu era qualcosa di inottenibile.


"Eheheh..." Xia Yuanba poteva a stento contenere l'entusiasmo: "Sono così entusiasta che non ho dormito gli ultimi due giorni. Quando mi unirò al Palazzo Misterioso Ventoblu e diventerò ancora più forte di prima, sono sicuro che nessuno oserà più maltrattarti!"


"Ma mio padre ha detto che è meglio tenerlo segreto per evitare complicazioni inutili, così ora sei il solo che lo sa... oh giusto! Negli ultimi due anni ho sentito molte voci maligne riguardo a come il governatore Situ abbia intenzione di annullare il fidanzamento e dare in sposa Situ Xuan al figlio del capoclan, Xiao Yulong."


Yun Che: "..."


"Mi sono davvero arrabbiato quando ho sentito quelle dicerie, ma non te l'ho detto perché non volevo che ti preoccupassi. Fortunatamente le voci si sono rivelate sono falsità." Xia Yuanba rise in modo innocente. "Scommetto che chi ha sparso la voce si sta pentendo per tutti gli schiaffi che avrà ricevuto."


"Il vento non soffia da una caverna vuota senza motivo." Yun Che sorrise come se non fosse preoccupato dagli insulti. "Va bene, ci sono già abituato. Francamente sono contento che un invalido come me abbia un amico come te, molto meno che avere la figlia del governatore come moglie."


"È la tua entrata nel Palazzo Misterioso Ventoblu che dovremmo celebrare. Scommetto che l'intera città si rallegrerà il giorno in cui tu... entrerai ufficialmente... nel palazzo... profound.... Ventoblu..."


La sua voce all'improvviso divenne debole. La sua espressione fu sfigurata gradualmente dal dolore e il suo campo visivo si oscurò sempre di più, non importava quante volte battesse gli occhi...


Perse l'equilibrio.


"Fratellone? Ah? Fratellone!" Xia Yuanba lo prese al volo prima che cadesse. "Fratellone? Cosa succede... FRATELLONE!!"


 Il suo sguardo divenne sempre più velato. L'intero mondo stava scomparendo come un sogno. Poteva ancora sentire la voce di Xia Yuanba, ma non poteva rispondere affatto.


"Piccolo Che? Piccolo Che... svegliati! Non spaventarmi... PICCOLO CHE!!"


La voce di Xiao Lingxi fu l'ultima cosa che sentì prima di perdere i sensi.


Fuori dall'immagine, Yun Che guardò Xiao Lingxi abbracciare il suo sé del sogno e piangere come non aveva mai fatto prima.


Le sue lacrime bagnarono il suo abito da cerimonia e la sua espressione era piena di dolore e disperazione...


Solo allora l'immagine si fermò completamente.


Aveva già sperimentato questo sogno prima. Allo stesso modo, ora la differenza era la sua lucidità.


Nei suoi ricordi, era morto il giorno del suo matrimonio con Xia Qingyue.


Nei suoi sogni era morto il giorno del suo matrimonio con Situ Xuan.


Yun Che aprì gli occhi.


La luce riempiva il suo campo visivo. Era lo stesso cortile, lo stesso odore familiare.


Stavolta però i sogni non erano più confusi.


Stavolta ricordava ogni immagine, ogni volte e ogni voce.
                                


                                



