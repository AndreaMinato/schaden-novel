---
weight: 18940
title: Capitolo 1894 – Wuxin visita il Regno degli Dei (1)
pubDate: 2025-03-10T08:57:10.519Z
tags:
    - atg
---


Capitolo regolare,
0 capitoli in coda, 0/10
-Schadenfreude


"Non è sposata?" Chiese Yun Che.


Non si aspettava di trovare Situ Xuan nella residenza. Alla sua età, normalmente si sarebbe già sposata e sarebbe vissuta insieme a suo marito da molto tempo.


"N-non lo è, Maestro Spirituale Yun." Spiegò il padre. "Xuan'er è nata con un difetto congenito. È stata bene durante i suoi primi diciotto anni, ma il giorno in cui stava per sposare il figlio del governatore di Yuwen, la sua malattia si è manifestata brutalmente e... è rimasta qui e ci siamo occupati di lei da allora. La sua malattia è così grave che non abbiamo osato trascurare la sua salute nemmeno fino ad oggi."


Mentre Situ Nan stava parlando, Yun Che aveva esaminato la donna circa una decina di volte con la sua percezione spirituale.


Secondo il suo esame, Situ Xuan aveva un difetto congenito, una vitalità gravemente esaurita e una durata della vita breve... e questo era tutto. Non c'era nulla di speciale in lei.


Era sia deluso che sollevato.


Yun Che scoccò un'ultima occhiata verso Situ Xuan e disse: "Umpf, capisco."


Poi se ne andò, lasciando un'intera residenza di persone sbalordite.


Un'ora dopo, Situ Nan finalmente si riprese dallo stordimento. Tuttavia stava ancora fissando il posto in cui Yun Che era svanito senza lasciare traccia, chiedendosi se non si fosse sognato tutto quanto.


"Finalmente! È fatta!"


Un grido entusiasta risuonò nelle orecchie di Yun Che non appena tornò nel clan Xiao.


Subito dopo, una luce bianca mista ad un po' di cremisi impercettibile occupò il cielo. Naturalmente era Shui Meiyin.


Sotto di lei, una formazione misteriosa dimensionale di circa sei metri di diametro stava roteando silenziosamente.


Era incredibilmente piccola considerando i requisiti di questo mondo. Nessuno avrebbe creduto che fosse connesso alla Divina Regione Meridionale incredibilmente lontana se non l'avesse visto personalmente.


"Vuoi fare un tentativo fratellone Yun Che?" Shui Meiyin volò da lui non appena sentì il suo odore.


"È passato molto tempo da quando sono tornato." Disse con curiosità Yun Che. Ora che la formazione dimensionale era completa, poteva viaggiare tra la Stella Polo Blu e la città dell'Imperatore Yun quando voleva.


Inoltre una certa imperatrice l'avrebbe assillato a morte se avesse continuato a sfuggire ai propri doveri.


"È finita? È finita?"


L'improvvisa comparsa della strana aura spaziale e della luce divina aveva attirato la vicina Wuxin come un magnete. Arrivò accanto a suo padre e osservò la formazione misteriosa trattenendo a stento l'entusiasmo.


"Sì!" Disse Shui Meiyin a Yun Wuxin: "Tutto ciò che devi fare è entrare nella formazione e verrai teletrasportata nella città di tuo papà in sette secondi. Ora è il posto più prestigioso e sacro dell'intero Regno degli Dei."


"Ma naturalmente è solo una seconda casa per la nostra principessina."


"Voglio andarci ora!" Yun Wuxin tirò suo padre per il braccio con forza.


"Non vuoi aspettare tua mamma e le ziette prima?" Chiese Yun Che.


"Voglio partire adesso!" Yun Wuxin chiaramente non poteva aspettare. "Inoltre mia mamma potrebbe non averti ancora perdonato."


"Ugh..."


Alla fine Yun Che fu trascinato da Yun Wuxin nella formazione misteriosa nuova di zecca. Non ebbe nemmeno l'occasione di avvertire Xiao Lingxi e gli altri della sua partenza.


.....


La città dell'Imperatore Yun era ampia 150 chilometri. Non era particolarmente grande, ma non c'era un'anima nel Regno degli Dei che non osasse sapere della sua esistenza.


Proprio sotto c'era un regno stellare vasto e all'apparenza sconfinato. Un tempo si chiamava il regno del Mare Meridionale.


In passato, per almeno un milione di anni, era stato considerato il regno stellare più vasto della Divina Regione Meridionale. Ora però era solo l'ombra della città dell'Imperatore Yun.


Il fumo e le rovine della capitale causate dal conflitto erano sparite da molto tempo. Invece era coperta da innumerevoli navi profound e ancora più coltivatori. Stavano lavorando per rinnovare completamente l'ex regno sovrano.


Naturalmente la maggior parte delle risorse che aveva speso provenivano dalla tesoreria del regno del Mare Meridionale.


Il progetto era supervisionato dai due regni sovrani meridionali, Xuanyuan e Viola Misterioso. Per ovvi motivi, erano molto motivati a completare il progetto alla perfezione. L'Imperatore Xuanyuan e Viola Misterioso desideravano solo poter eseguire loro stessi questo compito.


L'occhio della formazione misteriosa dimensionale era stato posizionato in fondo al palazzo.


Il primo posto che Yun Wuxin avrebbe visitato sarebbe stato il luogo più prestigioso della città dell'Imperatore Yun. Naturalmente gli elementi e l'energia spirituale qui, incredibilmente più ricchi di quelli della Stella Polo Blu, la soffocarono e la stordirono all'istante. Ovviamente Yun Che annullò facilmente questi effetti con un cenno noncurante della mano.


"La città dell'Imperatore Yun non è davvero una città, è un'antica arca misteriosa che si chiamava città del Mondo del Drago. La sua creazione in realtà è dovuta alla Spina dell'Universo della tua zietta Meiyin. Apparteneva al regno del Dio Drago, ma me ne sono appropriato dopo aver sconfitto Long Bai."


Tenendola per mano, Yun Che portò sua figlia in ogni angolo della città raccontandole tutto quello che c'era da sapere riguardo al Regno degli Dei.


Questo le avrebbe anche dato tempo di adattarsi alle leggi e alle aure del Regno degli Dei.


"Questo è il palazzo dell'Ombra della Seta, la camera da letto della tua zietta Qianying."


"Questo è il Palazzo del Suono dei Colori, la camera da letto della tua zietta Meiyin... questo è il palazzo della Fenice di Ghiaccio... questo è il palazzo della Stella dell'Arcobaleno..."


All'improvviso Yun Wuxin lo interruppe: "E la mamma, la maestra e io? Abbiamo anche noi un palazzo?"


"Naturalmente," disse sorridendo Yun Che. Prima che Yun Wuxin se ne rendesse conto, fu teletrasportata da suo padre davanti ad un palazzo adornato da ogni tipo di cristalli e coralli favolosi. "Questo è il palazzo del Sogno Aggraziato. Ho radunato questi cristalli e coralli dal lago del Ghiaccio Infernale del Regno della Canzone Glaciale. Non si scioglieranno a meno che non siano bruciati con una fiamma divina. Spero che le piacerà quando glielo mostrerò."


Gli occhi di Yun Wuxin si incurvarono formando lune crescenti. Tra la formazione fantastica di luci riflesse, aveva la sensazione di poter vedere suo padre che posizionava i cristalli uno ad uno e ne usava una parte per comporre le parole Sogno Aggraziato. Senza accorgersene, Yun Wuxin rivelò uno splendido sorriso.


"Alla mamma piacerà sicuramente... potrebbe perfino perdonarti."


"Ma...!" Yun Wuxin cambiò tono all'improvviso: "Anche se ti perdonerà, non significa che puoi maltrattare la zietta alle sue spalle, capito?!"


Yun Che: "Ahem hem hem!"


"Umpf!" Yun Wuxin sbuffò per poi abbassare la voce fino a sussurrare: "Almeno corteggiala apertamente. Credi davvero che la mamma non sappia..."


"Mmh? Cos'hai detto?"


"Niente!"


"..."


"Hai visto?" Yun Che indicò l'immagine di una fenice nel cielo. La volta celeste stessa si era tinta di rosso per il suo bagliore: "Quello è il palazzo della tua maestra, il palazzo della Fenice della Fenice di Ghiaccio. Il tuo palazzo è tra quello del Sogno Aggraziato e quello della Fenice di Ghiaccio."


Yun Wuxin lo guardò e sussurrò il suo nome: "Palazzo... del Cuore... Eterno."


Queste parole la riempirono di infinito calore e forza. Aveva capito subito che suo padre doveva averle incise con le sue stesse dita.


"Perché l'hai chiamato così?" Chiese con aspettativa a suo padre.


Yun Che sorrise e portò la mano della figlia al petto. Poi la fissò negli occhi e iniziò: "Non sono mai stato un buon padre Wuxin. Ti ho perso per molti anni, ti ho fatto preoccupare eccessivamente e ho infranto più volte le promesse che ti ho fatto. Hai anche dovuto sacrificare il tuo più grande talento per me."


"Ci sono molte cose che non posso sistemare, né a cui posso rimediare anche dopo essere diventato l'esperto più forte nell'universo, ma... non importa cosa accadrà in futuro, non importa quando o dove, non importa quanto ascenderò o per quanto tempo cadrò... voglio che tu sappia che occuperai sempre il posto più importante nel mio cuore. Sempre."


"..." Lo sguardo di Yun Wuxin si fermò per un momento. Fissò suo padre negli occhi per un secondo... due secondi... poi perse il controllo e scoppiò a ridere.


"Emh..." Yun Che si toccò il naso con imbarazzo: "Era così male? L'ho ripetuto mentalmente molte volte sai."


"Non è male, è solo così... all'antica!" Anche se si stava coprendo le labbra con una mano, era ovvio che Yun Wuxin non potesse smettere di sorridere: "Mio padre è il grande imperatore dell'universo! Dovresti fare un discorso così... profondo che sarebbe fuori dalla portata di una persona normale!"


"Farò... farò del mio meglio la prossima volta." Promise Yun Che, ma era ovvio che gli mancasse la sicurezza di poterci riuscire.


"Va bene."


All'improvviso Yun Wuxin si appoggiò alla sua spalla chiudendo gli occhi con soddisfazione: "È sufficiente. Mi potrebbe bastare per un'intera vita."


"Oh cielo, sembra che sia arrivata in un momento sconveniente. Non intendevo disturbare il vostro prezioso momento tra padre e figlia."


Era stata Chi Wuyao in persona a parlare. Era seguita da Jie Xin e Jie Ling.


La freddezza negli sguardi di Jie Xin e Jie Ling si era sciolta immediatamente dopo aver visto Yun Che. Chinarono le teste così da non incontrare direttamente il suo sguardo.


La notte in cui Yun Che era stato incoronato grande imperatore, aveva dormito con le nove streghe. Questa era la prima volta che Jie Xin e Jie Ling lo avevano incontrato da quel giorno.


Naturalmente provavano timidezza ed imbarazzo in sua presenza.


"Zietta Wuyao." Yun Wuxin salutò cortesemente Chi Wuyao. Provava grande rispetto nei confronti dell'imperatrice perché, tra tutte le donne che suo padre aveva corteggiato, era la persona più degna di essere la prima moglie e da cui Yun Che dipendeva di più.


Chi Wuyao sorrise e annuì per poi rivolgersi verso Yun Che: "Mio imperatore, sai che la tua città ha quasi dimenticato il nome del suo maestro?"


Yun Che rispose con serietà: "Non c'è bisogno che mi occupi dei tuoi affari. Anzi, la mia presenza potrebbe renderti più difficile il lavoro."


Chi Wuyao roteò gli occhi per poi lamentarsi con Yun Wuxin: "Vedi? In futuro assicurati di non scegliere un uomo spudorato e irresponsabile come tuo padre."


Yun Wuxin ridacchiò. Poteva essere giovane e inesperta, ma poteva percepire la profonda emozione dietro ogni "lamentela" di Chi Wuyao. Era un amore così profondo che perfino un estraneo ne sarebbe stato commosso.


Non c'era da meravigliarsi che suo padre fosse l'uomo più invidiato nell'intero universo.


"Cang Shitian tornerà proprio oggi per fare rapporto sulle ultime ribellione e le questioni riguardanti il dipartimento dei Tutori dell'Ordine. Immagino che sia il momento di smettere di abusare della mia autorità e lasciare il lavoro a chi di dovere."


Yun Che alzò istintivamente una mano per dire di no, ma la abbassò velocemente e annuì: "Sì. Manda Cang Shitian da me."


Era stato "l'imperatore Yun" per quasi sei mesi. Avrebbe dovuto iniziare a farsi rispettare!


Le camere da letto del palazzo erano vuote perché nessuno aveva il permesso di avvicinarsi. Quando arrivarono nella sala principale però, una vasta pressione pesante e gelida li schiacciò immediatamente.


Le guardie scelte per proteggere l'imperatore naturalmente erano potenti. I requisiti minimi per essere accettati era essere al Divine Sovereign Realm. C'era anche un Divine Master di guardia ogni diecimila passi in ciascuna direzione.


L'aura combinata di questi esperti da sola avrebbe scoraggiato la maggior parte delle persone dal fare anche mezzo passo verso la città dell'Imperatore Yun.


Yun Wuxin era solo al Divine Origin Realm. Si sentì subito come se diecimila montagne la stessero schiacciando.


Si fermò e strinse i denti. Iniziò a tremare come una foglia mentre gelida paura minacciò di farla inginocchiare, di lacerare il suo corpo, distruggere la sua fiducia e incidere l'essenza della sottomissione nel suo essere.


Yun Che evocò un po' di Energia Misteriosa tra le dita, ma non disperse la pressione per Yun Wuxin. Invece iniettò energia nella sua anima e "combatté" contro la pressione insieme a lei.


Questa era la città dell'Imperatore Yun e lei era sua figlia. Si sarebbe dovuta adattare e conquistare questa pressione con il suo corpo e la sua volontà.


Yun Wuxin strinse i denti sempre di più. Continuò a trapelare dolore dalla sua espressione. Tuttavia la sua mente e la sua anima non crollarono mai, né le sue ginocchia cedettero per la pressione.


Nemmeno quando Yun Che ritirò il palmo e lasciò che combattesse da sola.


Yun Wuxin affrontò la pressione per un'intera ora. Probabilmente aveva la sensazione di averlo fatto per un periodo di tempo ancora più lungo.


Ne uscì vittoriosa. Alla fine delle sue lotte, smise di tremare completamente e aprì gli occhi per rivelare più determinazione che paura: "Ora sto bene padre."


"Come previsto dalla nostra principessina." Lodò Chi Wuyao dal profondo del cuore. Non era perfetto, ma il fatto che Yun Wuxin fosse riuscita a riprendere il controllo in una sola ora era davvero impressionante. Di questo passo, nell'arco di sei mesi questo livello di pressione spirituale sarebbe stata come aria per lei.


Sarebbe stato un grande vantaggio quando avrebbe affrontato potenti nemici in futuro.


Dopotutto il punto di partenza del suo nemico sarebbe stato al massimo un regno sovrano, ma il suo sarebbe stato la città dell'Imperatore Yun. Era un divario vasto quanto quello tra il cielo e la terra.
                                


                                



