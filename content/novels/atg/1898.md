---
weight: 1898
title: Capitolo 1898 – Viaggio (2)
pubDate: 2025-03-10T08:57:10.520Z
tags:
    - atg
---


Capitolo regolare,
0 capitoli in coda, 0/10
-Schadenfreude


"Lord... Lord Sikong."


Il vecchio con l'abito viola impallidì quando vide Sikong Hanzhao e i suoi sottoposti. Si fece avanti frettolosamente per porgere i suoi saluti al gruppo, ma Sikong Hanzhao fece un cenno per zittirlo e disse freddamente: "Non c'è bisogno di spiegare. Ho già appreso tutto quello che c'è da sapere al riguardo."


"Ahah, Lord Sikong! Da quanto tempo." Il capo dei coltivatori dell'oscurità rise di cuore per poi raggiungere il comandante: "Ho sentito che i signori tutori dell'ordine che sorvegliano questo regno sono nostri compagni e vecchi amici e avevo intenzione di porgervi visita tra un po' di tempo. E pensare che ci saremmo incontrati..."


"Chi hai chiamato compagni e vecchi amici?"


Un grido arrabbiato fece irrigidire i coltivatori dell'oscurità. Lanciando un'occhiataccia verso il capo, Sikong Hanzhao fece un cenno col braccio e ordinò: "Prendeteli!"


I tutori dell'ordine si precipitarono avanti con uno slancio inarrestabile. Colti alla sprovvista, i tredici coltivatori dell'oscurità furono bloccati prima ancora che potessero reagire.


Sbalordito e confuso, il capo dei coltivatori dell'oscurità non osò resistere apertamente, invece chiese ad occhi spalancati: "Cosa... cosa sta facendo Lord Sikong?"


"Umpf!" Disse con rabbia Sikong Hanzhao. "Nel giorno della sua incoronazione, l'imperatore Yun ha decretato che i coltivatori delle tre regioni divine E della Divina Regione Settentrionale devono mettersi il passato alle spalle e trattarsi a vicenda come eguali. Siete tutti beneficiari dell'imperatore Yun, eppure disubbidite al suo decreto e gettate disonore al suo e al nostro nome?! Imperdonabile!"


"No! No! L'Imperatore Yun è il nostro signore! Abbiamo tutti combattuto insieme all'imperatore Yun allora. Non disubbidiremmo mai ai suoi ordini!" Scioccato dall'accusa, i praticanti del mistero dell'oscurità cercarono di difendersi: "Lord... Lord Sikong, siamo compagni e abbiamo tutti sofferti sotto il giogo delle tre regioni divine. Non capite perché lo stiamo facendo?! Come potreste..."


"Osi difenderti con dei cavilli?!" Sikong Hanzhao fece un cenno col braccio e scagliò un raggio d'energia da Divine Sovereign sul gruppo.


Crack!!


"Uahhhhhhhh!!"


Il suono delle ossa che si rompevano era così terribile che i coltivatori del clan del Viola Profound sbiancarono per il terrore. Le grida agghiaccianti in particolare sembravano stringere i loro cuori.


Sikong Hanzhao aveva frantumato le ossa delle gambe di tutti i tredici coltivatori dell'oscurità con un colpo di palmo.


Dopo aver abbassato il braccio, dichiarò con fermezza: "Il decreto dell'imperatore Yun si applica a tutti, non importa a che classe o razza appartengano! Chiunque lo sfida verrà punito!"


"Ah... Ahhhhh..." I coltivatori dell'oscurità striscianti gemettero pietosamente. Le loro sofferenze erano così terribili che i loro abiti si infradiciarono subito di sudore. "Lord Sikong, abbiamo capito i nostri errori, così per favore... per l'energia che scorre nelle nostre vene... pietà... pietà..."


"Spezzate i loro arti e appendeteli fuori dal dipartimento per nove giorni! Annunciate che chiunque provi ad aiutarli riceverà la stessa punizione!"


Sikong Hanzhao ignorò le suppliche e ordinò una punizione più crudele. Il suono delle ossa che si rompevano e le grida agghiaccianti riecheggiarono un'altra volta, e i tredici coltivatori dell'oscurità persero anche l'uso delle braccia.


Più indietro, i più giovani del clan del Viola Profound sbiancarono. All'inizio provavano molto odio per i tredici coltivatori dell'oscurità, ma adesso? Provavano addirittura pietà per gli invasori.


"Portateli via!" Disse Sikong Hanzhao per poi girarsi.


"Sì signore!" Due ufficiali legarono i praticanti del mistero dell'oscurità picchiati con energia profound e iniziarono a trascinarli verso il posto dove sarebbero stati appesi.


Per un po' un silenzio opprimente dominò la scena. Poi con la barba e il cuore ancora più tremanti, il vecchio vestito di viola fece un passo avanti e si inchinò: "Lord Sikong, grazie..."


"Non è necessario!" Sikong Hanzhao lo interruppe alzando una mano e rispose freddamente: "Stiamo semplicemente facendo il nostro dovere... è la missione che l'Imperatore Yun ci ha affidato."


Procedette a scorgere con lo sguardo ogni uomo e donna per poi dire: "Potete lottare fino alla morte con chi volete e non interferiremo con i vostri affari. Vi chiederemo anche di non disturbarci con assurdità del genere."


"Ma se riguarda i decreti dell'Imperatore Yun... che la caduta di questi malvagi possa essere l'esempio di cui avete bisogno!"


L'atteggiamento tirannico e le parole crudeli di Sikong Hanzhao avrebbero dovuto invocare shock e terrore, ma il vecchio vestito di viola in realtà sospirò di sollievo. Si inchinò ancora di più e disse: "Non ci dimenticheremo mai come l'imperatore Yun ha salvato l'universo. L'unificazione delle quattro regioni divine è stata una grande fortuna per tutto il Caos Primordiale."


"D'ora in avanti il clan del Viola Profound ubbidirà ai decreti dell'Imperatore Yun come se provenissero dagli dei in persona. Se gli ufficiali avranno mai bisogno di noi, potremo..."


"Non è necessario!"


Sikong Hanzhao unì le mani dietro la schiena per poi iniziare a volare. In un batter d'occhio sparì.


L'intervento dei tutori dell'ordine era stato energico, tirannico, pulito ed efficiente.


Sarebbe passato molto tempo prima che la gente si dimenticasse di loro, forse non l'avrebbe mai fatto.


Per diverso tempo, il vecchio vestito di viola fissò l'orizzonte dove erano spariti gli ufficiali. poi si girò verso la sua gente e gridò animatamente: "Avete visto? Avete visto?! Chi oserà dire che i tutori dell'ordine daranno priorità alla loro gente d'ora in avanti? Chi oserà dire che l'Imperatore Yun sarà sempre dalla parte dei coltivatori dell'oscurità?!"


Un gruppetto di persone chinò la testa con vergogna.


"Sì... sono stato sciocco e dalle vedute ristrette."


"D'ora in avanti rimprovererò chiunque oserà sfidare l'imperatore Yun e la giustizia dei tutori dell'ordine con tutto il mio cuore."


"L'imperatore Yun è davvero impareggiabile! È davvero un uomo che merita la venerazione dell'intero Caos Primordiale!"


.....


"Questi tutori dell'ordine sono così mitici!"


Esclamò con ammirazione Yun Wuxin. Lei e Yun Che erano arrivati appena in tempo per guardare lo spettacolo dall'inizio alla fine. All'improvviso cambiò tono e disse: "Non riesco a credere quanto siano stati spudorati quei coltivatori dell'oscurità però! È grazie a te che possono godersi ciò che hanno oggi! Come osano macchiare la tua reputazione in questo modo?!"


Yun Che ritirò la sua percezione spirituale da lontano per poi rispondere con un'espressione eloquente: "I tutori dell'ordine probabilmente sono entrati in questa regione stellare solo di recente. Per attenuare la cautela naturale e il rifiuto che provano nel minor tempo possibile, è necessario punire qualcuno per dare un esempio agli altri."


"Punire qualcuno... per dare un esempio agli altri?" Yun Wuxin si girò verso di lui con stupore.


Yun Che continuò a sorridere. "Esatto. Tuttavia in questo caso è un esempio falso. Hai capito cosa intendo?"


Ci volle solo un momento per Yun Wuxin per rendersi conto di cosa significava. Guardò verso la direzione in cui i tutori dell'ordine erano scomparsi ed esclamò scioccata: "Intendi dire... che quei coltivatori dell'oscurità... stavano recitando?"


"Esatto." Contento di quanto sua figlia era intelligente, Yun Che continuò a spiegare: "Al momento stiamo spingendo sia i coltivatori dell'oscurità che quelli delle tre regioni divine a lasciarsi il passato alle spalle e trattarsi come eguali. Per farlo i tutori dell'ordine devono scegliere se punire un praticante del mistero delle tre regioni divine in difesa di un coltivatore dell'oscurità o viceversa. Capisci perché il secondo caso è molto più efficace anche se fanno giustizia in entrambi i casi."


Yun Wuxin capì con lentezza, ma completamente il processo che Yun Che le aveva spiegato.


Questa dimostrazione avrebbe permesso di ricordare ad entrambe le razze l'importanza di vivere in armonia e avrebbe rinsaldato l'autorità dei tutori dell'ordine nel minor tempo possibile, eliminando i pregiudizi e la convinzione che l'Imperatore Yun si sarebbe schierato dalla parte dei praticanti del mistero dell'oscurità perché era l'ex Sovrano dei Diavoli.


Così uccideva due piccioni con una fava.


"È uno dei provvedimenti che avete attuato in segreto padre? Non... male." Lodò Yun Wuxin con gli occhi che brillavano. Allo stesso tempo il suo disgusto per i tredici "criminali" si trasformò in compassione e rispetto.


Era solo una recita, ma non si poteva fingere di farsi rompere le ossa e di venire esposti al pubblico.


"Questo è uno dei trucchi preferiti della zietta Wuyao." Spiegò Yun Che. "Inoltre sa bene quanto è sciocco ripetere due volte lo stesso trucco, così ha ideato migliaia di scenari solo per questa tattica."


Il rispetto di Yun Wuxin nei confronti di Chi Wuyao arrivò alle stelle mentre rimaneva a bocca aperta con stupore.


"La zietta Wuyao è incredibile." Mormorò con uno sguardo adorante: "Padre, credi che potrò porgere visita alla zietta Wuyao per chiederle indicazioni? Non è troppo occupata?"


"Non c'è bisogno." Tuttavia Yun Che la sorprese scuotendo la testa: "Non potrai comunque imparare il suo stile."


"Ah?" Yun Wuxin non capiva.


Yun Che spostò lo sguardo in lontananza mentre spiegava con un tono un po' malinconico. "I trucchi alla fine sono secondari all'acume. Solo una persona con esperienza saprebbe come usare il trucco giusto con la persona giusta nel momento e nelle circostanze più adatte."


"Nella sua vita Wuyao ha visto ogni faccia dell'umanità. Non è qualcosa che qualsiasi donna può sperare di emulare o anche immaginare."


"Le esperienze di vita che ha fatto per diventare un'imperatrice che può dominare l'intero universo... sinceramente desidero che tu non intraprenda mai quel percorso."


"..." Yun Wuxin diventò silenziosa per molto tempo. Pensò di stare capendo cosa stava dicendo suo padre.


"Avanti. È il momento di passare alla prossima destinazione." Yun Che prese il volo.


"Dove? È un altro regno stellare?" Yun Wuxin seguì da vicino suo padre. Era già molto più veloce rispetto alla prima volta che era entrata nel Regno degli Dei.


Da quando avevano iniziato il loro viaggio, Yun Che l'aveva aiutata a coltivare temprando il suo corpo con la Grande Via del Budda e il Divino Miracolo della Vita.


Di conseguenza, nonostante non si stesse impegnando particolarmente per fare progressi, Yun Wuxin stava facendo progressi con una velocità che nessun altro praticante del mistero al suo stesso stadio poteva sperare di raggiungere.


Sorprendentemente, Yun Che non volò per molto tempo prima di fermarsi.


Era arrivato nel dipartimento dei tutori dell'ordine di questo regno stellare.


I tredici coltivatori dell'oscurità con le braccia e le gambe spezzati pendevano già dal tetto dell'edificio.


Le loro aure da divine king scioccavano ogni passante. Dimostrava loro le conseguenze del disubbidire al decreto dell'Imperatore Yun e di cercare di sottrarsi alla giustizia del dipartimento di tutori dell'ordine. Metteva in chiaro il fatto che la legge sarebbe stata applicata con i coltivatori dell'oscurità.


Era mille volte più efficace di qualsiasi discorso o ammonizione.


I tredici coltivatori dell'oscurità erano stati appesi a mezz'aria usando cavi d'acciaio lunghi e sottili. Era uno spettacolo così orribile da essere difficile da guardare.


Le loro ossa potevano essere state spezzate, ma erano comunque Divine King. Sarebbero potuti scappare quando volevano, ma gli spettatori credevano che non l'avrebbero fatto per paura dell'imperatore Yun e dei suoi tutori dell'ordine.


Yun Che discese verso i tredici praticanti del mistero, ma non disperse il suo velo di invisibilità. Poi disse: "Grazie. Non dev'essere facile."


I tredici coltivatori dell'oscurità che sembravano cadaveri spalancarono gli occhi con incredulità. Poi Yun Che apparì per un breve istante per confermare che non stavano avendo allucinazioni.


Era a soli dieci passi da loro.


Shock, entusiasmo, incredulità... ogni cellula nei loro corpi stava tremando incontrollabilmente. Ogni goccia di sangue stava ribollendo con emozione.


"Sua magni... sua maestà!"


Tra di loro si riferivano a lui usando "sua magnificenza" o "Sovrano dei Diavoli".


Questo perché "l'Imperatore Yun" e "sua maestà" appartenevano alle quattro regioni divine. Solo "sua magnificenza" e il "Sovrano dei Diavoli" erano per la Divina Regione Settentrionale e i coltivatori dell'oscurità.


"Non è nulla... in confronto a ciò che sua maestà ha fatto per noi, non è niente."


La persona che stava parlando stava piangendo.


Essere al cospetto e venire perfino consolati dal Sovrano dei Diavoli in persona? Figuriamoci questo briciolo di dolore, sarebbe potuto morire un milione di volte e non provare comunque un briciolo di rimpianto.


"Sacrificarsi per sua maestà e la Divina Regione Settentrionale sarà sempre solo un onore, mai un'avversità." Disse con un tremito un altro coltivatore dell'oscurità.


La lealtà e la riverenza dei praticanti del mistero dell'oscurità nei confronti di Yun Che non poteva competere con gli altri abitanti delle tre regioni divine.


Yun Che annuì verso di loro un'ultima volta per poi andarsene.


Figuriamoci umiliazione, i tredici coltivatori dell'oscurità quasi non potevano nemmeno sentire il dolore. Quando il loro entusiasmo si spense, ciò che rimase era assoluto orgoglio per aver servito il Sovrano dei Diavoli.


Mentre Yun Wuxin stava volando vicino a Yun Che, continuò a lanciare occhiate di sottecchi verso suo padre.


Yun Che incontrò il suo sguardo all'improvviso e chiese: "Hai disegnato qualcosa sulla mia faccia?"


Yun Wuxin alzò le sopracciglia mentre ridacchiava: "No, stavo solo pensando a quanto sono fortunata di avere un padre che posso ammirare per il resto della vita."


Suo padre aveva fatto una breve comparsa, ma era stato sufficiente a commuovere i coltivatori dell'oscurità.


Per moltissimo tempo aveva visto solo il suo lato paterno. Solo dopo aver iniziato il suo viaggio si era resa conto di come era anche un sovrano che governava tutti gli altri.


"Beh," rispose con approvazione Yun Che. "non ti dirò di pensare a me in quel modo. In effetti, per favore fa del tuo meglio a non rimanere delusa troppo presto."


"Eeheeh... così dove siamo diretti adesso, padre?"


"La nostra prossima destinazione è il regno del Mare Profondo delle Dieci Direzioni, il regno sovrano di cui ti ho parlato prima. Sarà difficile adattarsi all'atmosfera di un regno sovrano, così dovresti..."


"Oh lo so! È il regno sovrano dove vive la tua... Consorte della Grazia!"


"..."


"Per quanto ne so, tutte le tue consorti sono persone incredibili. Portami lì padre! Voglio incontrarla il prima possibile!"
                                


                                



