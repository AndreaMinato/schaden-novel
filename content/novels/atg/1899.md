---
weight: 1899
title: Capitolo 1899 – Viaggio (3)
pubDate: 2025-03-10T08:57:10.520Z
tags:
    - atg
---


Buon anno a tutti :)
Capitolo regolare,
0 capitoli in coda, 0/10
-Schadenfreude


Al terzo mese del loro viaggio, Yun Che portò Yun Wuxin nel suo primo regno sovrano, il regno del Mare Profondo delle Dieci Direzioni.


Ovviamente l'imperatrice, Cang Shuhe, li accolse al loro arrivo.


"Benvenuti sua maestà e sua altezza." Disse con un tono gentile come una brezza autunnale mentre faceva una riverenza.


Yun Wuxin ricambiò il gesto: "Saluti zia Shuhe, sono Wuxin."


Yun Che le aveva parlato brevemente di lei molto tempo fa. Forse per via della sua spiegazione troppo semplice, non poté che fissarla per un momento.


Naturalmente Yun Wuxin sapeva che la consorte di suo padre sarebbe stata una bellezza incredibile. Non doveva nemmeno pensarci.


Tuttavia la bellezza di Cang Shuhe andava ben oltre un bel visino. Il suo sguardo limpido, le sue labbra morbide, le sue sopracciglia delicate, le sue mani bianche come la neve, i suoi capelli neri che ricadevano a cascata sulle sue spalle; ogni parte di lei faceva provare il desiderio di proteggerla.


Era come un gattino in un tornado, una piuma nel mare.


Se Yun Che non le avesse già parlato di lei, Yun Wuxin non avrebbe mai creduto che Cang Shuhe fosse un'Imperatrice Divina. Era anche certa che nessuno che l'avesse vista per la prima volta avrebbe mai fatto questa connessione.


Cang Shuhe le mostrò uno splendido sorriso e disse: "Le mie scuse Wuxin. Avrei dovuto preparare un regalo per te, ma sono stata informata del tuo arrivo solo quattro ore fa. Come compromesso, ti offrirò qualsiasi cosa che ti piaccia nel mio regno."


Non erano solo il suo portamento e il suo temperamento ad essere incredibili. La sua voce era così vellutata che stuzzicava l'anima e ogni parola che diceva era rassicurante come una brezza in una valle profonda. Non sarebbe stata un'esagerazione dire che fosse un lusso sentirla parlare.


"Grazie zietta Zuhe." Yun Wuxin le mostrò di nuovo la sua gratitudine per poi dire impulsivamente: "Sei così bella zia Shuhe. La tua voce... è incredibilmente melodiosa."


Non sapeva perché, ma desiderava lodare Cang Shuhe dal momento in cui l'aveva vista.


Cang Shuhe rispose con un altro sorriso per poi dire: "Sei tu ad essere adorabile e bella mia piccola principessa. Non c'è da meravigliarsi che sua maestà ti vizi in questo modo."


Anche se Cang Shuhe si era presentata di persona per ricevere Yun Che, era accompagnata solo dalla sua servitrice personale, Rui Yi. Gli Dei del Mare e gli Emissari Divini non c'erano. inoltre Rui Yi aveva tenuto lo sguardo a terra ed era rimasta in silenzio per tutto il tempo.


Non una volta guardò l'Imperatore Yun o nascose la sua indignazione nei suoi occhi socchiusi.


"NOn devi riceverci di persona, devi essere occupata." Disse con un tono indifferente Yun Che. "Il mare blu silenzioso è a nord di questo regno stellare. Ho intenzione di portare lì Wuxin sullo Squalo Feroce del Mare Blu."


Lo Squalo Feroce del Mare Blu era la bestia profound più grande mai catturata in questo universo ed era la cavalcatura esclusiva dell'Imperatrice Divina del Mare Profondo. Naturalmente Yun Che non avrebbe perso l'occasione di mostrarla a sua figlia.


"~！@#￥%..." Rui Yi alla fine alzò lo sguardo. Se i suoi occhi avessero potuto sparare fuoco, la faccia di Yun Che sarebbe stata già coperta di fiamme.


Aveva pensato che Yun Che avesse trovato un po' di coscienza e avesse deciso di porgere visita a Shuhe... ma no, quell'infame era venuto solo a prendere in prestito lo Squalo Feroce del Mare Blu!


Cang Shuhe rispose con voce setosa: "Sua maestà e Wuxin hanno visitato molti regni stellari prima di venire qui, giusto? Perché non fate una breve pausa prima di continuare il vostro viaggio? Sua maestà può non essere affaticata per il viaggio, ma Wuxin è ancora giovane. Non potrà godersi pienamente il viaggio se è stanca."


"Ho già preparato un po' di spuntini. Perché non li provate?"


"Sembra grandioso!" Esclamò Yun Wuxin prima che Yun Che potesse rispondere: "Voglio vedere il regno della zietta!"


"...molto bene." Yun Che non ebbe altra scelta se non accettare.


Erano passati quasi due anni da quella fatidica battaglia, ma il regno del Mare Profondo era ancora profondamente segnato.


In effetti, fino ad ora, parte dell'energia di Yun Che e di Long Bai non era ancora scomparsa.


Di conseguenza, la capitale era stata spostata temporaneamente ad est. Le condizioni di quel luogo erano di gran lunga migliori.


"Considerata la scala della battaglia allora, è impressionante che il regno del Mare Profondo si sia ripreso così tanto in così breve tempo."


Lodò Yun Che... forse (?)... mentre si facevano strada verso la capitale.


Cang Shuhe rispose: "Il Mare Profondo è stato gravemente danneggiato dalla battaglia, ma le sue radici sono rimaste intoccate. Con una cura appropriata, è solo questione di tempo prima che recuperi la gloria precedente.


"Non ho percepito la presenza di un nuovo Dio del Mare." Aggiunse Yun Che.


"La sua preoccupazione mi conforta sua maestà." Il sorriso di Cang Shuhe era morbido come la seta e la sua voce era soffice come il cotone: "È vero che abbiamo perso molti Dei del Mare e gran parte dei nostri Emissari Divini, ma sua maestà ora ha l'universo nel suo palmo e siamo sotto la sua protezione. Se nessun nemico ci attaccherà mentre siamo deboli, allora possiamo crescere i nostri talenti pazientemente e pensando al futuro. È meglio essere lenti che fare una decisione spiacevole e potenzialmente irreversibile per la fretta, no?"


"..." Yun Che la guardò. "Sei un'imperatrice divina razionale e paziente. Il tuo stile è molto diverso da quello di tuo fratello."


Cang Shuhe rispose: "Mio fratello può sembrare selvaggio e sfrenato, ma ha una mente davvero acuta e astrusa. Non merito di essere paragonata a lui."


"Non lo negherò. Un uomo lodato più volte e a cui è stata affidata la posizione più importante dall'imperatrice in persona non può essere così semplice."


All'improvviso il tono di Yun Che cambiò e il suo sguardo divenne un po' più cupo: "La tua umiltà però è eccessiva. Sei stata imperatrice divina solo per un anno, ma hai già l'intera Divina Regione Meridionale sotto il tuo controllo.  Molti imperatori divini non sarebbero d'accordo con la valutazione che hai fatto di te stessa."


Cang Shuhe scosse la testa: "Sono stata afflitta da una grave malattia e ho desiderato da tempo il Mare Meridionale. Per metà della mia vita non ho potuto nemmeno vedere il sole e la luna sopra la mia testa. Cosa potevo fare per evitare di annoiarmi e di sentirmi sola? Ho esaminato lettere, studiato le perle di saggezza degli antichi, appreso dagli errori dei miei antenati, letto degli avvenimenti di vari regni e osservato i cambiamenti del mondo."


Mentre ne parlava, prese un fiore che si era rimasto impigliato in qualche modo alla sua fascia e lo gettò via, così che potesse vagare nell'ignoto, da solo.


"Senza accorgermene, sono passati diecimila anni e il funzionamento dei novemila regni stellari della grande Regione Meridionale è diventato naturale come i meccanismi interni della mia mente."


Yun Che: "..."


"Ho solo informazioni. In termini di capacità di governare sia l'umanità che il mondo, non oserei nemmeno paragonarmi a mio fratello, figuriamoci accettare le lodi di sua maestà."


"Alla fine il regno del Mare Profondo delle Dieci Direzioni sta facendo progressi solo perché sono la Consorte della Grazia e perché l'influenza di mio fratello quando era ancora imperatore divino non è ancora scomparsa completamente."


Per un po' Yun Che rimase senza parole.


A quanto pareva la terrificante scorta di conoscenze era costruita su un periodo inimmaginabile di desolazione e solitudine. Aveva passato diecimila anni di reclusione senza nemmeno vedere il cielo.


Era un'immagine così pesante da essere soffocante.


Perché aveva cercato di vivere con così tanto impegno anche se la sua vita poteva essere descritta solo come un piccolo inferno? Perché non voleva vanificare gli sforzi che Cang Shitian aveva fatto per lei.


Yun Wuxin spostò lo sguardo tra Cang Shuhe e suo padre che all'improvviso era diventato silenzioso. Era abbastanza consapevole da sapere che una giovane non si sarebbe dovuta intromettere in una conversazione del genere.


Dopo essere arrivati alla capitale, Cang Shuhe li condusse dritti nelle sue camere invece che nella sala principale.


Le camere erano calde, confortevoli, pacifiche e silenziose. I servitori del palazzo e gli emissari fuori dal palazzo erano stati già mandati via.


"Ho mandato via i servi visto che so che a sua maestà piacciono poco le formalità e il rumore."


Nonostante Cang Shuhe fosse stata sua consorte per oltre un anno, era la prima volta che entrata nella sua camera da letto.


Le decorazioni erano incredibilmente semplici. Gli ornamenti erano comuni e i colori erano monotoni. Tuttavia c'era una forma d'eleganza in questa disposizione che avrebbe fatto messo in ombra il senso estetico di molte persone.


"Vedo che il tuo stile è semplice quanto quello di Cang Shitian è sontuoso." Commentò con noncuranza Yun Che.


Considerando il passato della donna, capiva perché avrebbe preferito questo stile.


"In tal caso..." Cang Shuhe fissò Yun Che negli occhi e mostrò uno splendido sorriso: "Quale preferisce di più, la sontuosità o la semplicità?"


"Scelgo ciò che voglio al momento." Disse di nuovo con noncuranza Yun Che mentre prendeva posto. "Esiste un'altra risposta per me?"


"Tsk!" Dietro, Rui Yi nascose uno schiocco di lingua sdegnoso.


Cang Shuhe ridacchiò: "È il solo degno di dare una risposta del genere, sua maestà."


"Ah!"


All'improvviso Yun Wuxin si lasciò sfuggire un'esclamazione sorpresa.


Stava esplorando le camera da letto e adesso erano di fronte ad un tavolo di legno a fissare un dipinto.


Solo una piccola metà era stata completata. Raffigurava un semplice paesaggio con semplici creature; uccelli, pesci e insetti, ma erano stati dipinti con tale maestria che davano l'illusione che fossero veri. Yun Wuxin ebbe la sensazione di sentire vento da quel piccolo angolo e che stesse guardando uccelli in volo e insetti.


Le parole non erano sufficienti a descrivere come questo paesaggio fuoriusciva dalla carta.


A Feng Xue'er piacevano la calligrafia e la pittura, e Yun Wuxin a volte ci dedicava del tempo quando non coltivava. Tuttavia l'arte di fronte a lei superava qualsiasi opera che avesse mai visto in tutta la sua vita.


Aveva superato perfino la sua comprensione di "arte" stessa.


Tutto questo solo da una parte di un dipinto.


"Zietta Shuhe," ci volle molto tempo prima che Yun Wuxin riuscisse a distogliere lo sguardo dal dipinto, "l'hai... disegnato tu?"


Era la camera da letto di Cang Shuhe. Naturalmente doveva essere solo opera sua.


Solo che non poteva crederci.


"È un dipinto che ho fatto senza fretta un po' di tempo fa." Cang Shuhe si girò verso Yun Wuxin: "Come puoi vedere però è incompleto. Se ti piace potrò dartelo dopo che l'avrò completato. Basta che aspetterai per un po'."


"D... davvero?"


Yun Wuxin poteva a stento parlare. Anche per una persona che non aveva nessun interesse nelle opere d'arte sarebbe stato comunque il dipinto di un'Imperatrice Divina. Per chi era interessato però... anche quest'opera incompleta era un tesoro che non avrebbero scambiato nemmeno per tutto l'oro del mondo.


"Grazie zietta Shuhe! Lo apprezzerò sicuramente!"


Yun Che ne fu sbalordito. Era raro perfino per lui vedere una Wuxin così allegra. Quasi provò un po' di gelosia nei confronti di Shuhe: "Non sapevo che avessi un'abilità del genere."


"Umpf! Questo è niente. È solo una piccola parte dei talenti della signorina!"


Rui Yi intervenne prima che Cang Shuhe desse una risposta: "La signorina è impareggiabile anche nella calligrafia, nella scultura, nel suonare lo zheng (<a href="https://it.wikipedia.org/wiki/Guzheng" rel="noopener" target="_blank">https://it.wikipedia.org/wiki/Guzheng</a>), il qin (<a href="https://it.wikipedia.org/wiki/Guqin" rel="noopener" target="_blank">https://it.wikipedia.org/wiki/Guqin</a>), il flauto dolce (<a href="https://en.wikipedia.org/wiki/Xiao_(flute)" rel="noopener" target="_blank">https://en.wikipedia.org/wiki/Xiao_(flute)</a> ) e quello traverso (<a href="https://en.wikipedia.org/wiki/Dizi_(instrument)" rel="noopener" target="_blank">https://en.wikipedia.org/wiki/Dizi_(instrument)</a> ), nel ricamo e altro ancora! Chi l'ha sposata deve aver coltivato diecimila anni di buon karma per essere così fortunato!"


"Rui Yi!" Rimproverò Cang Shuhe. "Parlerai in modo gentile di fronte a sua maestà e non ti dimenticherai delle buone maniere."


"..." Rui Yi si girò e si imbronciò. Era ovvio che fosse insoddisfatta di qualcosa.


Sembrava anche che in privato  chiamasse Cang Shuhe come "signorina" invece che con l'appropriato titolo di "imperatrice divina".


Cang Shuhe sorrise: "Diecimila anni sono molto lunghi. Quando la mia noia arriva ad un livello insopportabile, mi dedicherò a qualche passatempo. Non sono degni dell'attenzione di sua maestà però."


"Zietta Shuhe è così sbalorditiva?" Yun Wuxin avrebbe pensato che Rui Yi stesse esagerando prima, ma adesso che aveva visto il dipinto non poté che crederle. Era davvero un'opera sbalorditiva.


"Naturalmente!" Rui Yi rispose immediatamente con grande orgoglio: "Ho servito la signorina per tutta la vita. So meglio di chiunque altro quanto è sbalorditiva. Però se dovessi dire in cosa primeggia però, allora sarebbero le sue arti culinarie!"


"Si dice che il miglior cibo nell'intera Divina Regione Meridionale sia la zuppa di giada del fremito del cuore del Padiglione dei Sogni Incantevoli dal regno delle Sette Stelle. Umpf! Dicono così solo perché sono mai stati abbastanza fortunati da assaporare le prelibatezze della signorina!"


"Quella misera zuppa non può essere paragonata ai piatti della mia signorina!"


Yun Che alzò leggermente le sopracciglia. Sapeva che piatto era la zuppa di giada del fremito del cuore.


Prima della grande guerra contro la Divina Regione Occidentale, Shui Meiyin lo aveva trascinato nel regno delle Sette Stelle con il pretesto di voler assaporare il cosiddetto miglior piatto della Divina Regione Meridionale, quella famosa zuppa di giada del fremito del cuore.


Tuttavia ironicamente non avevano potuto saziare il loro appetito quel giorno a causa dello spostamento dell'esercito del nord nella Divina Regione Settentrionale. Il Padiglione dei Sogni Incantevoli si era trasferito nei regni inferiori per timore di perdere la vita.


Prima, durante il viaggio, Yun Che aveva rivisitato apposta il regno delle Sette Stelle perché si aspettava che il Padiglione dei Sogni Incantevoli fosse tornato visto che la situazione si era stabilizzata e la pace era tornata nella Divina Regione Meridionale. Le sue previsioni si erano rivelate corrette e sia lui che Yun Wuxin erano riusciti a godersi la zuppa di giada del fremito del cuore così apprezzata da Shui Meiyin.


Non era rimasto deluso. Non solo la prelibatezza meritava la sua fama e la forte raccomandazione di Shui Meiyin, aveva perfino superato le sue aspettative.


Naturalmente anche Yun Wuxin aveva avuto la sensazione che le sue papille gustative fossero state sul punto di esplodere per il piacere.


Questo era accaduto solo un mese fa.
                                                                



