---
weight: 1902
title: Capitolo 1902 – Viaggio (6)
pubDate: 2025-03-10T08:57:10.520Z
tags:
    - atg
---


Buona befana a tutti o... buona quarantena.
Capitolo regolare,
0 capitoli in coda, 0/10
-Schadenfreude


Ancora una volta una frase aveva distrutto ogni compostezza che Rui Yi aveva radunato e l'aveva scioccata completamente.


Yun Wuxin stava cercando di pensare ad un modo per aiutarla, ma la richiesta inaspettata di suo padre distrusse la sua concentrazione. Invece di essere inorridita dal comportamento di suo padre sentì uno strano entusiasmo ed aspettativa...


<em>Ohhhh!


Sta mostrando di nuovo quel suo lato!</em>


Sorprendentemente Cang Shuhe sembrò rendersi subito conto di cosa stava succedendo. Sorrise e scosse lievemente la testa.


"Io... io... quello... non posso...io..."


Rui Yi poté a stento formare una frase coerente. Chiaramente non si era mai trovata in una situazione del genere e qualsiasi acume che aveva mostrato prima era scomparso completamente.


"Questo è un ordine, non una richiesta. Non importa cosa desideri, solo che tu ubbidisca." Continuò con durezza Yun Che.


Dopo essersi ripresa a stento, Rui Ri evitò lo sguardo di Cang Shuhe e scosse la testa con energia: "Non posso... non posso! La signorina stessa non ha... non... con te, così come potrei...!"


"Ah! Chi ha detto che avrebbe accettato qualsiasi punizione per la sua signorina? In effetti non è affatto una punizione. È un favore concesso dal tuo grande imperatore, ma la tua prima reazione è avere paura e provare sdegno?! Questa è la tua cosiddetta espiazione? La tua lealtà alla Consorte della Grazia?!"


All'improvviso il tono di Yun Che divenne più duro.


Rui Yi poteva fronteggiare l'intento omicida di Yun Che senza paura, ma questo? Era a pochi secondi dallo scoppiare a piangere.


Era passato più di un anno da quando Cang Shuhe era diventata la consorte imperiale, ma non aveva ancora dormito con lui.


Se fosse andata a letto con lui prima della signorina... come avrebbe potuto guardarla in faccia?


"Sua maestà, io... accetterò qualsiasi punizione, ma non questo! Per favore... per favore!"


Scosse la testa con tutte le sue forze. Il suo sguardo alla fine si era velato di lacrime.


"Sua maestà, puoi lasciarla stare adesso, va bene? Ha capito i suoi errori." Disse alla fine Cang Shuhe.


"Umpf! Se l'è cercata." Rispose Yun Che, ma vedere le lacrime di Rui Yi era stato sufficiente a convertire ogni sua irritazione in pura soddisfazione.


Di solito, più era feroce una donna, più era profonda la sua debolezza. Nel caso di Rui Yi, un colpetto a Cang Shuhe era sufficiente a farla piangere.


"Puoi congedarti Rui Yi."


Sembrava che la servitrice fosse stata assolta dalla sua condanna a morte quando Cang Shuhe disse queste parole. Porse frettolosamente i suoi saluti per poi fuggire dalla camera da letto.


Yun Wuxin la guardò scappare con profonda compassione.


Per tutto il tempo Rui Yi non aveva osato incontrare lo sguardo di Cang Shuhe.


"Più una donna è feroce, più un uomo vorrà maltrattarla. In questo caso, sembra che nemmeno sua maestà sia eccezione alla regola." Commentò sorridendo Cang Shuhe.


Aveva detto "maltrattare", non "punire". Metteva la situazione in una luce piuttosto interessante.


"Lei?" Disse con sdegno Yun Che. "Chi può essere feroce di Qianying?"


"A proposito della Consorte dell'Ombra, c'è una cosa che mi ha incuriosito per tutto questo tempo." Cang Shuhe lo guardò con curiosità. "Chi è il cacciatore e chi è la preda tra te e la Consorte dell'Ombra?"


"C'è anche bisogno di chiederlo? Naturalmente è..."


Yun Che all'improvviso si fermò e mostrò un'espressione incerta. In realtà... non sapeva nemmeno lui la risposta alla domanda.


Cang Shuhe non attese la risposta di Yun Che. Invece prese una piccola scodella di giada sul tavolo e la porse a Yun Wuxin: "Vuoi assaggiare questa zuppa Wuxin?"


Yun Wuxin la accettò immediatamente trattenendo a stento l'entusiasmo. Disse: "L'hai appena fatta zietta Shuhe? La zietta Rui Yi mi ha detto prima che la tua zuppa è abbastanza buona da fare andare in estasi."


Cang Shuhe mostrò un sorriso elegante rispondendo: "Potrebbe essere vero o no, ma non lo saprai finché non la assaggerai tu stessa, no? Prenditela con calma."


Yun Wuxin rimosse il coperchio e si portò la scodella alla bocca senza esitazione. Subito dopo che la zuppa toccò le sue labbra però, notò di colpo che suo padre la stava guardando con insolita attenzione e... nervosismo?


"..." I suoi movimenti rallentarono solo per un momento. Poi iniziò a bere la zuppa.


Yun Che stava per chiederle com'era, ma si rese conto che Yun Wuxin non aveva finito. Inclinò un po' la testa all'indietro e svuotò lentamente l'intera scodella.


Per qualche motivo, non la appoggiò subito dopo aver bevuto. Sembrava che si stesse muovendo a rallentatore.


Quando finalmente la posò, non era rimasta nemmeno una goccia della zuppa.


"Mm..." Yun Che si assicurò di controllare la sua espressione e il suo sguardo per mantenere una perfetta maschera di calma per poi chiedere con noncuranza: "Com'è?"


Yun Wuxin arricciò le labbra con fare pensieroso. "È molto saporita. È solo... che ha un sapore strano che non riesco a definire."


"S-sapore strano?" Le sopracciglia di Yun Che stavano tremando dalla tensione: "Puoi descriverlo?"


"Dammi un momento..." Yun Wuxin  rifletté con serietà per un momento per poi mostrare un largo sorriso: "Ho capito! Chiamiamolo... un tocco paterno."


Per un secondo Yun Che rimase senza parole. Poi scoppiò a ridere e disse: "Ah, lo sapevo. Il divario tra le mie tecniche culinarie e quelle della consorte della Grazia è troppo vasto dopotutto."


"No." Disse sorridendo Cang Shuhe. "Sei arrivato a questo risultato in meno di cinque o sei ore di sei già l'uomo più impressionante al mondo sua maestà."


"..." La ragazza continuò a sorridere. C'erano molte cose che voleva dire, ma non riusciva a farlo.


La zuppa conteneva un "tocco paterno"... e le lacrime lievemente salate di Yun Wuxin.


Sapeva quanto affetto provava per lei. Sapeva anche che era tormentato costantemente dal biasimo e dal rimpianto.


Yun Wuxin aveva da tempo messo da parte il risentimento e la rabbia che provava nei suoi confronti dopo aver saputo tutto quello che gli era accaduto nei suoi anni più bui. Tutto ciò che era rimasto era profonda tristezza per lui. Tuttavia suo padre non riusciva ancora ad andare avanti o perdonarsi.


Era il re supremo dell'universo, eppure non aveva mai smesso di cercare di rimediare e diventare un padre migliore.


<em>Non ho ancora visto un briciolo di questo mondo, padre, ma se c'è una cosa di cui posso essere assolutamente certa, è che sono già la figlia più fortunata e contenta al mondo.</em>


Divina Regione Orientale, regno del Monarca del Brahma.


Una barriera dorata si divise e ne uscì Qianye Ying'er, i suoi capelli dorati ondeggiavano con fare ipnotico insieme al suo corpo perfetto. La sua bellezza era una combinazione sconvolgente tra un'anima terribilmente fredda e un aspetto fantastico, era incredibile. Anche la luce del cielo si sarebbe oscurata per la vergogna in sua presenza.


Una ragazza vestita di giallo si avvicinò frettolosamente a lei e si inchinò: "Bentornata dal suo isolamento signora."


Era chiaro che Qianye Ying'er avesse appena finito la sua coltivazione. Il sottile strato di sudore sulla sua pelle bianca sembrava delizioso come essenza di luce lunare. La ragazza dovette distogliere lo sguardo per calmar il suo cuore che già batteva freneticamente.


Un isolamento di due mesi non era lungo, ma i progressi che aveva fatto erano accettabili.


Nonostante fosse già una Divine Master di decimo livello, il sangue dell'Imperatrice Diabolica Colpo Celeste Nemesi dei Diavoli scorreva nelle sue vene. Non era ancora lontanamente vicina al suo picco e una volta che l'avesse raggiunto, sicuramente avrebbe superato Qianye Fantian.


"È successo qualcosa di importante negli ultimi due mesi, Yue Ying?" Chiese Qianye Ying'er. 


"No, è tutto pacifico e stabile." Rispose la giovane. "I re del Brahma hanno scelto sei giovani estremamente talentuosi che hanno una buona possibilità di ereditare il potere divino del Monarca del Brahma. Stanno solo aspettando che confermi la loro selezione..."


"...Il ritmo con cui il signore sta guarendo ha superato ogni aspettativa. Lo scorso mese ha dichiarato lui stesso che la sua forza sarebbe tornata al suo picco in uno o due anni. Tuttavia non recupererà il settanta per cento della durata della vita che ha perso."


"...C'è un'altra questione. Quattro giorni fa, un gruppo di ribelli che appartenevano al regno del Sacro Universo hanno cercato di provocare una ribellione ad ovest. Sono stati tutti catturati e controllati. Li consegneremo al regno Luce di Gemma, ma dato che è qui ora, può decidere lei stessa cosa fare di loro."


"Sacro Universo? Umpf, questo setta è davvero ridicolo e pieno di idioti." Qianye Ying'er sogghignò. "Distruggete le loro Vene Misteriose ed esiliateli in un regno stellare disabitato."


"Ah?" Yue Ying alzò lo sguardo con fare sorpreso.


"Cosa? Hai qualche obiezione?"


"No, naturalmente no." Yue Ying abbassò frettolosamente la testa: "Ai suoi ordini, manderò subito l'ordine."


Yue Ying era stata la servitrice personale di Qianye Ying'er anche in passato, quando la donna era ancora la dea del Monarca del Brahma. In passato, figuriamoci chi si ribellava contro di lei, avrebbe ucciso senza esitazione chiunque non le fosse stato più utile.


Naturalmente la servitrice non poteva che provare un po' di sorpresa.


Yue Ying stava per congedarsi quando Qianye Ying'er la chiamò all'improvviso: "Aspetta."


"Quali sono i suoi ordini signora?" Yue Ying si girò frettolosamente.


"Dove sono Yun Che e Wuxin adesso?" Chiese Qianye Ying'er. Questo era il quarto mese del loro viaggio. Se non avevano alterato i loro piani, sarebbero dovuti essere nella Divina Regione Occidentale ormai.


Yue Ying rispose: "L'imperatore Yun e la principessa sono nella Divina Regione Meridionale signora."


"Divina Regione meridionale?" Qianye Ying'er si accigliò un po'. "Perché sono ancora lì? È successo qualcosa lungo la strada?"


Yue Ying chiarì immediatamente: "Naturalmente no, l'imperatore Yun non ha pari. È che... il suo soggiorno nel regno del Mare Profondo delle Dieci Direzione è stato... più lungo del previsto. È rimasto lì per più di un mese e non se n'è ancora andato."


"..." Qianye Ying'er si accigliò perplessa per un secondo. Poi aggrottò le sopracciglia dorate.


"Che sia... Cang... Shu... He?!"


"Sì maestra... Yue Ying rispose con trepidazione. "Secondo le nostre spie del regno del Mare Profondo delle Dieci Direzioni, la Consorte della Grazia... ha dormito con l'imperatore Yun per quest'ultimo mese..."


<em>Crack!</em>


Yue Ying smise di parlare. Il rumore di denti digrignati e l'improvviso calo di temperatura erano tutti i segnali di cui aveva bisogno.


"Lo sapevo..." Mormorò con furia Qianye Ying'er. "Sapevo che quella donna non era normale!"


Era infuriata con Cang Shuhe, ma era ancora più arrabbiata per quello scarto, Nan Wansheng! Si era definito l'imperatore divino della Regione Meridionale, eppure non aveva nemmeno potuto scoparsi una donna e diminuire il numero delle sue rivali!


Era già un affronto che fosse vissuta abbastanza a lungo da rubarle il <em>suo</em> uomo, ma era anche riuscita ad attirare l'attenzione di Yun Che per più di un mese! Non poteva nemmeno immaginarsi che tipo di incantesimo avesse lanciato su quel maledetto arrapato!


In passato, la Qianye Ying'er che Yue Ying conosceva era una donna scaltra ed egoista che aveva fatto di tutto per diventare una potente imperatrice divina.


Oggi Qianye Ying'er aveva realizzato i suoi sogni, ma le importava solo di Yun Che. In effetti spesso non c'era nemmeno quando era necessario il suo intervento per qualche problema importante. Naturalmente non era stata disponibile perché doveva correre da Yun Che.


Dire che i re del Brahma fossero esasperati sarebbe stato l'eufemismo dell'anno.


"Non c'è bisogno di preoccuparsi signora." Yue Ying la consolò con cautela. "Sia in termini di aspetto che di rapporti, la Consorte della Grazia non è affatto superiore a lei. L'Imperatore Yun probabilmente sta con lei perché è un volto nuovo..."


"Smamma!" Qianye Ying'er la interruppe freddamente: "È una questione tra me e quella donna. Non è necessario che tu dia la tua opinione."


"Mio... mio errore... ora mi congederò". Yue Ying si scusò frettolosamente per poi dirigersi verso l'uscita.


"Aspetta!"


Qianye Ying'er la chiamò di nuovo, ma la rabbia nella sua voce non era diminuita minimamente: "Voglio che quei ribelli del Sacro Universo vengano uccisi e che i loro corpi vengano dati in pasto alle bestie profound della Cresta Gelida del Brahma!"


"...sì signora!"


Passò molto tempo, ma Qianye Ying'er era ancora infuriata e piena di gelosia.


"Quel cane... non siamo rimasti separati nemmeno da tre mesi!"
                                


                                



