---
weight: 19030
title: Capitolo 1903 – Viaggio (7)
pubDate: 2025-03-10T08:57:10.520Z
tags:
    - atg
---


Capitolo regolare,
0 capitoli in coda, 0/10
-Schadenfreude


Yun Che e Yun Wuxin al momento stavano volando verso ovest su una piccola nave profound che lasciava una scia di aureole incantevoli al suo passaggio.


Per permettere a Yun Wuxin di adattarsi all'atmosfera del Regno degli Dei il prima possibile, Yun Che l'aveva portata per lo spazio con il suo potere. Tuttavia stavolta erano diretti verso la Divina Regione Occidentale, così aveva "preso in prestito" un'arca misteriosa da Cang Shuhe per il viaggio. Ci sarebbero voluti anni per arrivare altrimenti.


"Che oggetto ti ha messo in tasca la zietta Shuhe quando ci ha salutato padre?" Chiese con curiosità Yun Wuxin.


"Solo un libro di cucina che ha scritto personalmente." Poi Yun Che si lamentò: "Avrebbe potuto trasmettermi le sue conoscenze tramite un'impronta spirituale. Sarebbe stato molto meno problematico."


Yun Wuxin arricciò le labbra: "Mi rifiuto di credere che tu non capisca qualcosa di così semplice."


"Sigh." Yun Che sospirò piano: "A volte mi intristisce proprio il fatto che mia figlia sia cresciuta."


Yun Wuxin si limitò a stendere una mano verso di lui e a dire: "Come se mi importasse. Ora mostramelo!"


"Va bene, va bene." Un libro fatto di strani materiali e una luce bluastra volarono verso il palmo della giovane.


Yun Wuxin aprì con cautela il libro. Il suo sguardo iniziò a brillare dopo un solo istante e lodò con sincerità: "Così bello! Anche la sua grafia è spettacolare."


E questo era solo l'inizio. Yun Che poteva fingere indifferenza, ma sapeva bene che ogni piatto descritto nel libro era il culmine di diecimila anni di esperimenti, ritocchi e studi. Era assurdo che queste ricette non avessero mai visto la luce del giorno fino ad ora.


Le tecniche culinarie di Yun Che erano migliorate moltissimo in quest'ultimo mese e, più migliorava, più si rendeva conto di quanto era prezioso questo libro. Non sarebbe stato esagerato dire che era il Divino Miracolo della Vita delle arti culinarie.


"La zietta è bella, è un'imperatrice divina ed è incredibilmente brava in così tanti campi. È così perfetta da essere quasi irreale."


Non era la prima volta che Yun Wuxin aveva lodato Cang Shuhe e non sarebbe stata l'ultima.


Yun Wuxin distolse con riluttanza lo sguardo dalla grafia di Cang Shuhe per poi guardare Yun Che: "Padre, ho sempre più la sensazione che tu abbia monopolizzato le donne migliori nell'intero universo."


"Ma naturalmente!" Yun Che alzò la testa. "Chi credi che sia?"


"Oh giusto, NON lodare Shuhe di fronte alla tua zietta Qianye, va bene?"


"Eh? Perché?" Yun Wuxin capì subito dopo aver fatto la domanda, così diede l'occhiolino a suo padre e rispose: "Ohhhh... capito!"


"Non parlarle nemmeno di questo libro di cucina." Yun Che si coprì la fronte e disse un po' esasperato. "Altrimenti ci darà la caccia finché non glielo mostreremo e chissà cosa succederà dopo?"


"Ho capito."


Yun Che non aveva provato a nascondere le sue tracce, così non rimase sorpreso nel trovare l'imperatore con un seguito di Qilin ad aspettarlo. Si precipitarono a dargli il benvenuto nel momento in cui lo videro.


"Qi Tianli dà il benvenuto all'imperatore Yun e alla principessina." Disse Qi Tianli prima di porgere i suoi rispetti. Poi guardò Yun Wuxin e memorizzò bene il suo aspetto e la sua aura.


"Sapevo che l'avresti fatto."


Yun Che passò davanti all'imperatore Qilin, ma non lo mandò subito via. Invece disse: "Parlami di cos'è successo di recente nella Divina Regione Occidentale, ma solo degli avvenimenti importanti."


"Sì sua maestà!"


Qi Tianli rimase piegato anche mentre seguiva Yun Che. Iniziò a fare rapporto nel modo più succinto possibile. "L'imperatrice ha preso controllo personalmente del regno dei draghi peccatori. I giovani del Dio Drago sono stati 'sistemati' appropriatamente..."


"Gli elementi instabili nel regno dei draghi Chi e delle Miriadi di Manifestazioni sono stati tutti eliminati. Anche il regno dei Draghi Hui è caduto completamente sotto il controllo dell'imperatrice del D... della Consorte Blu." L'Imperatore Qilin dovette asciugarsi il sudore freddo dalla fronte dopo aver quasi fatto quell'errore per poi continuare: "Il dipartimento dei tutori dell'ordine sotto il controllo di Qing Ruo ha espanso la sua influenza nell'ottanta per cento nei regni stellari superiori, al sessanta per cento nei regni stellari intermedi..."


Long Bai era morto, così Qi Tianli adesso era l'imperatore divino più anziano della Divina Regione Occidentale. La sua comprensione di questa regione era nettamente superiore a quella di chiunque altro nell'intero universo e il suo lavoro era ancora più completo e rigoroso.


Yun Che ascoltò l'intero rapporto senza dire una sola parola. Alla fine annuì e disse: "Molto bene. Potete congedarvi."


Tuttavia Qi Tianli non se ne andò immediatamente. Si inchinò verso Yun Che e disse: "Sua maestà, non ha nascosto le sue tracce lungo la strada. Temo che qualcuno potrebbe disturbarla per ammirarla o, nel caso peggiore, tentare di assassinarla spinto dalla follia."


"Naturalmente nessuno può minacciare sua maestà, ma la principessina potrebbe esserne turbata. Se non le è di disturbo, sua maestà, posso mandare qualcuno a liberare la strada per voi."


"Non importa." L'espressione di Yun Che non cambiò minimamente. "L'intero scopo di questo viaggio è mostrare a mia figlia le molte facce del mondo. Ha già visto decine di volte quegli assassini ridicoli di cui hai parlato e francamente credo che ormai si annoi."


"Capisco... così, emh... se posso permettermi, potrei chiederle se... rimarrà... nel regno dei Draghi Blu?" Chiese con cautela Qi Tianli.


Sapeva molto bene che l'imperatore Yun era rimasto nel regno del Mare Profondo delle Dieci Direzioni per un intero mese prima di venire qui!


Tuttavia Yun Che disse: "Mi sono trattenuto nella Divina Regione Meridionale, ma farò meno tappe nella Divina Regione Occidentale. In effetti non visiterò il regno dei Draghi Blu. Tanto l'imperatrice probabilmente non vorrà vedermi."


"Ma..." L'Imperatore Qilin cercò di fare un altro tentativo, ma era troppo tardi.


"Andiamo Wuxin."


Yun Che afferrò per il polso sua figlia e lasciò indietro l'anziano. Un po' di tempo dopo il vecchio qilin sospirò.


"Deve prendere l'iniziativa, ma..." mormorò, "quella ragazza non è mai stata brava a prendere iniziative... sigh."


"Dove siamo diretti ora padre?"


Yun Che fissò lo spazio di fronte a lui: "...vorrei visitare il regno del Dio Drago prima."


Yun Wuxin stava per fare un'altra domanda, ma colse una traccia di tristezza nel tono della sua voce e decise saggiamente di non aggiungere altro.


Ex regno del Dio Drago, terra proibita del Samsara.


La scorsa volta che Yun Che era stato qui, aveva inondato questo posto con Energia Misteriosa della luce. Così il giardino celeste aveva recuperato la sua vitalità.


L'erba stava ondeggiando, i fiori sbocciavano, gli uccelli cantavano e gli insetti frinivano... ma questa terra non sarebbe più tornata incantevole come un tempo.


"Sono venuto a trovarti Shen Xi."


Yun Che era di fronte alla lapide che aveva eretto personalmente e la fissò per molto tempo.


Yun Wuxin porse i suoi rispetti per poi tenere compagnia a suo padre in silenzio.


"Allora mi hai istruito e hai usato ogni sorta di metodo per promuovere la mia crescita. Volevi che superassi Long Bai e qualunque altra cosa al mondo... ci sono riuscito, ma non sei più qui per vederlo."


"Cosa peggiore, non saprò mai perché mi hai trattato così bene."


Yun Che fece un lungo sospiro profondo per poi recitare:


"Lui, una strana nuvola, incontra del fumo brillante e vede la luce.
Lei, il primo bagliore dell'alba, caccia via il caos e nutre la strana nuvola.
Insieme hanno dormito su un letto di fiori."


Era una scena che sarebbe rimasta per sempre impressa nella sua memoria.


Yun Wuxin alzò lo sguardo: "È un poema che hai composto per la zietta Shen Xi in passato?"


Yun Che annuì: "La strana nuvola sono io, la prima luce dell'alba è lei, il brillante fumo è l'Energia Misteriosa della luce che esisteva in questo giardino a causa sua. Io sono ancora qui... ma lei è scomparsa per sempre."


Yun Wuxin esitò per un momento, ma alla fine decise di chiederlo comunque: "Non ho mai incontrato la zietta Shen Xi prima, così posso solo immaginarmela. Ma uh... credo che si arrabbierebbe se sapesse del tuo poema? È... abbastanza frivolo, no?"


"Hai ragione."


Yun Che era completamente d'accordo. "Era la donna più bella che avessi incontrato in tutta la mia vita. Ancora più bella di Qianying e Wuyao. Non mi dimenticherò mai quanto sono rimasto sbalordito quando l'ho vista per la prima volta. È stata un'esperienza unica che non si ripeterà mai più."


Yun Wuxin rimase a bocca aperta per la sorpresa. Non poteva immaginarsi come poteva essere stata più splendida di Yun Qianying e di Chi Wuyao.


Non c'era da meravigliarsi che l'Imperatore del Drago era stato ossessionato da lei per centinaia di migliaia di anni.


"Nel frattempo ho saputo che era la 'Regina Drago' e che era un falso titolo che Long Bai aveva diffuso per il resto del mondo nonostante non avesse potuto ottenerla."


"Eppure, non solo l'inconquistabile Shen Xi si è innamorata di me, è stata lei a prendere l'iniziativa."


"Sono rimasto incredibilmente sbalordito allora. Naturalmente ero preoccupato per cosa sarebbe successo una volta che Long Bai l'avesse scoperto, ma... sono ancora più orgoglioso e compiaciuto con me stesso." Yun Che scosse la testa con amarezza. "Nel corso del tempo mi sono contenuto sempre di meno a causa della sua natura gentile e ho creato questo poema con l'intenzione di vantarmi e provocarla. Non si è arrabbiata con me però. Mi ha mostrato uno dei suoi rari sorrisi invece."


Si sarebbe ricordato per sempre di quel sorriso che aveva fatto risaltare lievemente le fossette del suo viso.


Era passato solo un decennio da quel giorno, ma si era davvero comportato come un bambino allora.


"Se solo avessi potuto incontrarla, Wuxin. Avresti pensato che le fate esisteono davvero in questo mondo. Sfortunatamente... anche la vita più perfetta è piena di limiti e amarezze."


Lo sguardo di Yun Wuxin era pieno di desiderio.


La Divina Regione Occidentale era il territorio più vasto nel Regno degli Dei, ma Yun Che non si soffermò per troppo tempo qui.


Tre mesi dopo, lui e Yun Wuxin avevano già lasciato la Divina Regione Occidentale per dirigersi verso est, ma non perché lui volesse dirigersi verso la regione Orientale. Non ancora. Come aveva già pianificato, prima sarebbe passato per il Regno Divino dell'Inizio Assoluto.


Il Regno Divino dell'Inizio Assoluto era un mondo grigio pieno di aure antiche. Senza dubbio aprì un nuovo capitolo di parole nel cuore di Yun Wuxin.


Yun Che le parlò della storia e delle razze di questo luogo.


Esistevano innumerevoli antiche bestie letali nel Regno Divino dell'Inizio Assoluto e nemmeno i Divine Master osavano entrare senza considerevoli preparazioni. Yun Che era praticamente l'unico nell'universo abbastanza forte da poter scortare qui una novizia della coltivazione del divino come Yun Wuxin.


Nessuno aveva mai trovato il confine del Regno Divino dell'Inizio Assoluto, ma era stata scoperta un'area che poteva essere considerata il cuore di questo posto.


Dopo aver visitato i draghi dell'Inizio Assoluto, Yun Che portò Yun Wuxin in quell'area centrale.


"Le leggende dicono che l'Abisso del Nulla sia il centro del Regno Divino dell'Inizio Assoluto. In pratica è un enorme buco che dissolve nel nulla qualsiasi cosa ci cada dentro. Non importa se è materia organica o morta. Perfino il potere, lo spazio, il suono e la luce stella vengono annullati qui. Così puoi solo guardarlo da lontano, ma non devi avvicinartici assolutamente."


Naturalmente non le avrebbe permesso comunque di avvicinarsi, ma valeva la pena ripetere un buon avvertimento.


Mentre lo diceva però, gli venne in mente l'immagine di una figura rossa che cadeva nello stesso abisso... dovette scuotere la testa e riflettere un po' di tempo prima di smettere di pensarci.


"Nemmeno tu puoi avvicinarti padre?" Chiese Yun Wuxin.


"Naturalmente." Rispose Yun Che. "Secondo le leggende, quando un Vero Dio moriva, l'energia che fuorieusciva dal suo corpo era abbastanza potente da causare una calamità sovrannaturale. Per questo gli dei che avevano commesso crimini imperdonabili venivano gettati nell'Abisso del Nulla per essere dissolti. I criminali non avrebbero provato nessun dolore e la loro energia non avrebbe danneggiato il mondo. Era vantaggioso per tutti."


"Allora, se l'Abisso del Nulla può annientare perfino un antico Vero Dio, perché non potrebbe annientare me?"


"È così spaventoso?!" Esclamò scioccata Yun Wuxin per poi fare un'altra domanda: "Qual è il potere che sostiene questo Abisso del Nulla allora? Se può distruggere facilmente perfino un dio... dev'essere un potere ancora superiore, vero?"


La sua comprensione dei "livelli" di forza era diventata più definita grazie a questo viaggio.


Yun Che scosse la testa sorridendo: "Questa è una domanda a cui nemmeno gli antichi Veri Dei possono rispondere. L'Abisso del Nulla è stato lasciato dalla Dea Ancestrale stessa quando ha creato l'universo, così è la sola che ne conosce il vero segreto. Sfortunatamente la Dea Ancestrale è morta molto tempo fa."


All'improvviso Yun Che si fermò.


Yun Wuxin fece lo stesso: "Cosa succede padre?"


"Non mi aspettavo di incontrare due vecchie conoscenze qui." Yun Che sorrise. "Avanti, ti presenterò ad un signore dalla grande virtù e... ad una signorina non altrettanto mite."


                                



