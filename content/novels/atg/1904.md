---
weight: 1904
title: Capitolo 1904 – Viaggio (8)
pubDate: 2025-03-10T08:57:10.521Z
tags:
    - atg
---


Capitolo regolare,
0 capitoli in coda, 0/10
-Schadenfreude


I profili del Re della Spada e della sua discepola apparirono dietro una pallida nebbia mentre si avvicinavano all'Abisso del Nulla.


Erano stati qui già per diversi anni. Era per temprare il cuore della spada di Jun Xilei e perché era l'ultimo dimora che Jun Wuming aveva scelto per sé.


"Da quanto tempo signor Re della Spada."


Anche se Yun Che era diventato il grande imperatore del Regno degli Dei, provava comunque un profondo rispetto nei confronti di Jun Wuming.


Jun Wuming aprì gli occhi che aveva chiuso a lungo e sorrise a Yun Che: "E pensare che quel giovane sbalorditivo di allora sarebbe diventato un imperatore senza precedenti del Caos Primordiale in un batter d'occhio. Non ho davvero più rimpianti."


Lo sguardo era Jun Wuming era perfettamente sereno. Aveva un tipo di chiarezza che sembrava capace di vedere con chiarezza i molti cambiamenti del mondo... Yun Che sapeva che era il suo ultimo viaggio prima di morire.


Accanto a lui, Jun Xilei sembrò completamente colta alla sprovvista dall'arrivo di Yun Che. Il suo sguardo si stava spostando in modo innaturale e si rifiutò di dire una sola parola.


Discepolo della Canzone Glaciale... giovane divino... il messia... diavolo... Sovrano dei Diavoli... imperatore Yun... per qualche motivo, la sua identità e il suo fato erano diversi ogni volta che lo vedeva.


Nel frattempo Yun Wuxin stava lanciando delle occhiate furtive verso Jun Wilei dopo aver porto i suoi saluti a Jun Wuming.


<em>Che splendida sorella maggiore... anzi zietta. Sembra una bellezza uscita da un dipinto e il suo portamento è ugualmente sublime.


Tuttavia da come sta guardando mio padre...


Che sia... un'altra...?</em>


"Non sarei qui se non mi avesse salvato allora signor Re della Spada."


Da quando aveva sondato la mente di Huo Poyun, l'atteggiamento di Yun Che nei confronti di Jun Wuming e di Jun Xilei era cambiato completamente.


Innumerevoli persone volevano leccargli i piedi dopo che era diventato l'imperatore Yun, ma pochi l'avevano aiutato quando era un orribile diavolo. Se la prima cortesia era leggera come una piuma, allora il secondo caso era stato una grazia enorme.


"..." Le labbra di Jun Xilei tremarono un po'... Come l'aveva saputo?


Yun Che alzò il palmo ed evocò Energia Misteriosa della luce. "La sua vita sta volgendo alla fine, ma con la mia Energia Misteriosa della luce e alcune medicine supplementari e pillole, sono certo di poter trattenere la morte per almeno un altro secolo, signor Re della Spada."


Jun Wuming era vissuto per cinquantamila anni. Non stava morendo per una ferita o un innaturale esaurimento della sua forza vitale, ma perché stava arrivando alla fine della sua vita. Per questo perfino l'intervento di Yun Che avrebbe avuto un effetto limitato.


Jun Wuming mostrò un'espressione sorpresa, che poi però diventò un elegante sorriso che non suggeriva che fosse attaccato alla vita: "Sono molto grato per l'offerta dell'imperatore Yun, ma l'ho salvata solo per ricambiare il favore allora. Non c'è bisogno."


Si stava riferendo a come Yun Che aveva "salvato" Jun Xilei durante l'Assemblea Profound God.


Yun Che rispose con serietà: "Il mio favore era solo un briciolo di polvere in confronto al suo favore signore. In effetti sono ancora più obbligato di prima a ripagare il favore proprio perché sono un imperatore adesso. Così per favore pensi ad un modo in cui potrà ripagarla. Se non potrò ripagare questo favore, mi tormenterà per il resto della vita."


Jun Wuming sorrise gentilmente per Yun Che, per il Regno degli Dei e... per la sua discepola.


"Sono una delle poche persone nell'universo che è riuscita a vivere cinquantamila anni da mortale. Sarebbe incredibilmente ingrato e avido da parte mia chiedere di più. Inoltre ho potuto vedere crescere Lei'er e ho anche potuto assistere ad un miracolo, no, molti miracoli che hanno infranto le convenzioni dell'universo stesso. Cos'altro potrei chiedere? Davvero, non deve sforzarsi o sprecare le sue preziose erbe spirituali e pillole profound per me."


"Se deve ripagarmi," il suo sguardo divenne più caloroso e il suo sorriso più gentile, "per favore si prenda cura di Lei'er dopo che morirò."


Ci fu una breve paura e Jun Xilei disse sorpresa: "Non c'è bisogno..."


"Lo farò." Yun Che annuì senza esitare ed esaudì l'ultimo desiderio di Jun Wuming.


La sua risposta era stata così seria, ferma e decisa che Jun Xilei rimase senza parole per un momento.


In effetti Jun Xilei aveva notato da tempo che il suo cuore della spada sarebbe diventato instabile quando era di fronte a Yun Che.


Jun Wuming l'aveva portata nell'Abisso del Nulla perché era il posto dove lui aveva coltivato il suo cuore della spada alla perfezione. Erano passati un paio di anni da allora e il suo cuore della spada era diventato molto più saldo... Così perché era comunque sull'orlo del collasso anche solo quando vedeva Yun Che?


"Bene." Lo sguardo di Jun Wuming diventò un po' velato mentre annuiva: "Ora non ho più preoccupazioni in questo mondo."


"Il mondo piangerà la sua perdita, ma sono sicuro che il nome del Re della Spada e la luce della Spada Senza nome brilleranno di nuovo in poco tempo."


Yun Che scoccò un'ultima occhiata verso Jun Xilei per poi girarsi per andarsene con Yun Wuxin.


Jun Xilei si sporse in avanti come se volesse dire qualcosa, ma alla fine nemmeno una parola sfuggì dalle sue labbra.


All'improvviso Yun Che si fermò come se si fosse ricordato di qualcosa.


Sporse il palmo e spinse un oggetto dalla luce cremisi brillante verso Jun Xilei.


"Si chiama Giada del Mondo. Contiene il potere divino della Spina dell'Universo." Spiegò Yun Che. "Se fata Jun finisse in grave pericolo, attivala con la tua Energia Misteriosa e ti teletrasporterà nella città dell'Imperatore Yun in due secondi. E sì, funziona anche se sei nel regno divino dell'Inizio Assoluto."


La polvere stellare cremisi fluttuò di fronte a Jun Xilei. Esitò per un po' di secondi, ma alla fine la accettò.


"Grazie per il dono." Disse Jun Xilei con il suo solito tono freddo e duro. "Non mi tratterrò visto che è una compensazione per il favore mostrato dal mio maestro."


Yun Wuxin: <em>'Ohhhhh... lo sapevo!'</em>


Jun Xilei girò il palmo e depositò la Giada del Mondo nel suo spazio portatile.


All'improvviso Yun Che svanì e riapparì di fronte a Jun Xilei stendendo la mano come se fosse un artiglio.


"C-cosa stai facendo?" Jun Xilei si ritirò istintivamente, ma le aure della sua spada non lo attaccarono. Sembrava che avessero perso i loro istinti.


Poi vide Yun Che tenere la giada rossa che le aveva appena dato... in qualche modo, l'aveva estratta dal suo spazio portatile.


Jun Xilei si morse le labbra, ricompose la sua aura e si forzò a mantenere la calma. Poi chiese con tono freddo: "Cosa succede? Lo sta già rimpiangendo?"


Aveva appena finito di parlare quando una brezza gentile soffiò attorno alla sua vita. Poi si rese conto che Yun Che aveva attaccato la Giada del Mondo sulla sua cintura.


"Durante un momento critico, il breve periodo di tempo necessario per recuperare la Giada del Mondo dal suo spazio portatile potrebbe essere fatale. Per questo è meglio indossare oggetti del genere." Spiegò lentamente Yun Che con un mezzo sorrisetto.


"...Non sono affari tuoi!"


Mentre lo diceva, si rese conto che il viso di Yun Che era a pochi pollici dal suo. Il suo sguardo era ancora più intenso da vicino.


Sentì un'ondata di calore arrivare alle guance mentre faceva un passo indietro colto dal panico. Incanalò la sua Energia Misteriosa, ma per qualche motivo quell'irritante calore nel suo viso non scompariva.


"Ahahahahah!" Jun Wuming rise fragorosamente con una contentezza incomprensibile.


Yun Che mostrò un ultimo sorriso ai due per poi andarsene, lasciando dietro una piccola Regina della Spada sconvolta.


.....


Yun Che stava navigando ai confini dell'Abisso del Nulla con sua figlia per farle sentire le sue aure uniche e le sue leggi quando Yun Wuxin fece questo commento: "Finalmente ti ho capito padre."


"Mmh, che parte di me avresti capito esattamente?" Chiese Yun Che.


"Come conquisti le donne naturalmente!" Dichiarò con ancora più enfasi Yun Wuxin.


"Coff... coff coff." Yun Che quasi si strozzò con la sua stessa saliva.


"Sai quando essere gentile, quando essere passivo, quando prendere l'iniziativa, quando tenerla sulle spine... sei trooooooppo bravo padre."


Yun Wuxin alzò il naso e sbuffò: "Pensavo che il motivo per cui continuavi a rifiutare il suggerimento della zietta Wuyao di espandere il tuo harem fosse perché eri già soddisfatto della mamma, della maestra e di tutte le altre, ma non è affatto così!"


"Chiaramente stavi stuzzicando la sor... la zietta prima."


Yun Che sospirò piano. Al momento era pieno di emozioni contrastanti: "Sono sia contento che triste che tu stia diventando sempre più saggia."


"Eh?" Yun Wuxin emise un gridolino sorpreso per poi mormorare tra sé e sé: "Non si è nemmeno difeso stavolta."


"Cosa c'è da difendere?" Dichiarò senza vergogna Yun Che. "Solo perché sono già circondato da gemme non significa che non voglio ottenerne altre."


"Ci sono diversi modi per descrivere uomini come me. Passionali se vuoi metterla in termini positivi; possessivi se vuoi essere sincera; o fedeli alla propria natura se desideri difenderli."


Yun Wuxin sporse la lingua di nascosto: "Forse dovresti cambiare il tuo titolo in volubile imperatore Yun. Ci vuole un vero volubile per spiegare questa mutevolezza in così tanti modi."


Stava per chiedergli se Yun Che avesse desiderato che lei incontrasse un uomo come lui in futuro, ma alla fine non lo fece perché aveva la sensazione che non sarebbe riuscito a rispondere.


Yun Che rise di cuore al suo commento: "Ahahahah!"


<em>AWOOO!</em>


Il rumore basso, ma terrificante era spuntato fuori dal nulla. Sembrava che provenisse dal profondo del suo cuore e da uno spazio impossibilmente distante.


La risata di Yun Che si fermò. Estese immediatamente la sua percezione spirituale in ogni direzione.


L'improvviso cambiamento nell'espressione e nell'aura di Yun Che spaventarono Yun Wuxin. Si avvicinò frettolosamente e chiede con nervosismo: "Padre? V-va tutto bene?"


"C'è qualcosa di molto strano in quel suono." Rispose con serietà Yun Che.


"Suono? Quale suono?" Yun Wuxin si guardò attorno con fare confuso.


"...?" Yun Che si accigliò: "Non l'hai sentito?"


"Ah? Non ho sentito nulla." Yun Wuxin scosse la testa.


Yun Che non disse nulla, invece estese la sua percezione spirituale.


Tuttavia la sua anima formidabile non riuscì ad individuare nulla.


Un conto era il suono, ma ciò che lo preoccupava era l'inquietudine inspiegabile, ma potente che occupò all'improvviso il suo cuore.


Ora che ci pensava, il vero motivo per cui aveva fatto la decisione quasi impulsiva di dare la preziosa Giada del Mondo a Jun Xilei era per via di questa inquietudine. L'aveva sentita quando si era avvicinato all'Abisso del Nulla, non era stata forte quanto lo era adesso però.


Molto tempo dopo, Yun Che non riuscì comunque a trovare nulla. Provò perfino a sondare l'Abisso del Nulla con la sua percezione spirituale, ma naturalmente percepì solo un velo impenetrabile di nulla.


Quando Yun Che finalmente ritirò la percezione spirituale e gettò un'occhiata verso Yun Wuxin, si rese conto che era piena di preoccupazione e terrore. Era chiaro che la sua reazione l'avesse spaventata profondamente. Sorrise frettolosamente e la rassicurò: "Non è niente. Sarò stato troppo sensibile. Spesso accadono eventi straordinari nel Regno Divino dell'Inizio Assoluto ed è possibile che abbia sentito solo un'eco dei tempi antichi."


"Fiu... mi ha davvero spaventato." Yun Wuxin tirò un sospiro di sollievo. Senza contare il periodo prima che suo padre diventasse il grande imperatore del Regno degli Dei, non lo aveva mai visto mostrare un'espressione così spaventata.


"Va bene, tempo di andare via."


Afferrò Yun Wuxin per mano e la condusse verso l'uscita del Regno Divino dell'Inizio Assoluto a gran velocità: "Ci sono molti altri posti strani che non abbiamo ancora visitato, ma credo che sia il momento di partire per la Divina Regione Orientale. Se tarderemo ulteriormente, scommetto che qualcuno si unirà a noi per il resto del nostro viaggio."


Lo sguardo di Yun Wuxin scintillò lievemente. "Così andremo a visitare il regno del monarca del Brahma prima, vero?"


"Arr."


"Eeheeh..." Yun Wuxin ridacchiò: "Sei piuttosto duro con la zietta Qianying a volte, ma la vizi anche molto."


"Io? Viziarla?" Yun Che alzò la voce istintivamente: "Impossibile! Sto solo prendendo le precauzioni necessarie per impedirle di causarmi problemi inutili!"


"Sì, sì, come dici tu padre." Disse Yun Wuxin con tono derisorio.
                                


                                



