---
weight: 1911
title: Capitolo 1911 – Buchi nella Verità (2)
pubDate: 2025-03-10T08:57:10.522Z
tags:
    - atg
---


Capitolo regolare,
0 capitoli in coda, 0/10
-Schadenfreude


Continuare ad alimentare un'illusione... e ferire tutti i propri cari.


Così Yun Che sospirò profondamente per poi dire: "Hai ragione Meiyin. Ci stavo pensando lungo la strada e nemmeno ora posso trovare un solo motivo per spiegarlo. È come dici. Il mio subconscio sapeva già che mi stavo solo illudendo, ma non posso..."


"Va bene, non importa." Shui Meiyin lo consolò sorridendo: "Chissà, forse questa esperienza ti aiuterà a riprenderti più velocemente dal tuo trauma?"


"Sì." Stavolta fu Yun Che ad annuire con forza. Il suo sguardo sembrava molto più stabile rispetto a prima.


"Così... Wuxin è nel Regno della Canzone Glaciale adesso?" Shui Meiyin cambiò l'argomento con tatto. "Sei corso via senza avvertirla, dev'essere molto preoccupata adesso."


Yun Che rifletté per un secondo per poi rispondere: "C'è Xuanyin a sorvegliarla. Comunque andrò a porgere visita al suocero adesso."


"Eh?" Esclamò con sorpresa Shui Meiyin.


Yun Che sorrise: "È il momento che il suocero riceva le sue ultime cure. Tanto vale che non renda questo viaggio un completo spreco di tempo, no?"


"Va bene!" Shui Meiyin ne fu contenta.


.....


Shui Qianheng si sedette sul pavimento ad occhi chiusi e il suo volto si arrossò.


Seduto davanti a lui c'era Yun Che, faceva circolare scie di Energia Misteriosa della luce attorno al suo corpo e per la punta del suo dito.


Molto tempo fa aveva pensato che i danni che aveva sofferto fossero completamente irreversibili. In realtà stavano guarendo grazie al potere del Divino Miracolo della Vita di Yun Che.


Dopo il trattamento di oggi, in futuro anche i suoi poteri sarebbero tornati al loro picco.


Anche se aveva passato il suo titolo a Shui Yingyue, era il tutore dell'ordine principale dell'intera Divina Regione Orientale.


Era molto più fico che essere il Realm King Luce di Gemma!


Negli ultimi due anni, non poteva trattenersi dal dire che, a volte, avere un ottimo genero era molto meglio che avere tanti figli. Se non altro sicuramente non aveva viziato sua figlia per niente!


Passarono quattro ore e la terapia stava finendo. Shui Qianheng iniziò a manifestare visibili tracce di entusiasmo mentre sentiva il potere che si stava destando nelle sue Vene Misteriose. La sua reazione era perfettamente comprensibile.


Shui Meiyin stava proteggendo suo padre e suo marito per tutto il processo, anche se aveva trascorso la maggior parte del tempo a guardare Yun Che con un'espressione infatuata.


Fu in quel momento che la voce di una donna risuonò da fuori dalla porta.


"Yinyin! Esci fuori e segui la mamma!"


C'era solo una persona nell'intero regno Luce di Gemma che poteva comportarsi in questo modo qui. Era la concubina che avrebbe preferito morire che diventare la regina madre e la madre di Shui Yingyue e Shui Meiyin.


Cheng Wanxiao!


"Ah!" Shui Meiyin si alzò frettolosamente e camminò in punta di piedi verso l'uscita perché non voleva disturbare Yun Che e suo padre. Quando uscì fuori, alla fine sussurrò: "Dove andiamo? Il fratellone Yun Che è ancora dentro."


Cheng Wanxiao le sussurrò all'orecchio con fare furtivo: "Tua sorella sta per tornare a casa. Dobbiamo darle spazio, capisci?"


Non solo Shui Meiyin capì immediatamente, ma tirò in disparte sua madre con entusiasmo e disse: "Ooh, dobbiamo andarcene ora prima che ci veda!"


"Rallenta. Potremo andare dopo che le manderò un messaggio."


La trasmissione del suono fu completata in pochissimo tempo. Madre e figlia si scambiarono sorrisi scaltri per poi andarsene. Non informarono nessuno della loro partenza.


Nella stanza, Yun Che aprì gli occhi e ritirò l'Energia Misteriosa della luce.


"È fatta." Dichiarò con un sorriso sicuro. "Ora le tue Vene Misteriose sono guarite completamente  suocero. La tua Energia Misteriosa dovrebbe tornare alla normalità in tre o sei mesi."


Nessuno conosceva le sue Vene Misteriose meglio di Shui Qianheng stesso, così naturalmente sapeva che la dichiarazione di Yun Che era assolutamente vera. Represse il suo istinto di esultare come un pazzo per poi scoppiare a ridere: "Ahahaha! Con il Grande Imperatore del Regno degli Dei come mio genero, non importa davvero se recupero il mio potere o no!"


Yun Che scorse con la sua percezione spirituale l'area, ma non riuscì a trovare Shui Meiyin vicino.


"A proposito, non ti stavi dirigendo verso nord con la piccola Wuxin? Perché sei tornato indietro così all'improvviso?" Chiese Shui Qianheng.


Non credeva che Yun Che fosse tornato apposta per guarirlo.


Yun Che rispose: "Ad essere sincero, è perché ho un paio di dilemmi."


"Dilemmi?" Shui Qianheng sembrava perplesso. "Cos'è rimasto in questo universo capace di stupire l'imperatore Yun?"


"Ora che ci penso, c'è qualcosa che vorrei chiederti suocero." Il tono e l'espressione di Yun Che erano così noncuranti che sembrava stesse parlando di una questione di pochissima importanza.


"Oh?" Shui Qianheng era interessato.


Senza dargli nessuna spiegazione, Yun Che chiese direttamente: "Sette anni fa, il giorno in cui l'Imperatrice Diabolica Colpo Celeste Nemesi dei Diavoli ha lasciato il Caos Primordiale, qualcuno mi ha mandato nel regno Luce di Gemma mentre ero privo di sensi... Meiyin mi ha protetto per tutto il tempo in cui ero svenuto?"


"Ma naturalmente." Shui Qianheng annuì senza esitazione: "Eri un 'diavolo' a cui l'intero Caos Primordiale stava dando la caccia allora. All'inizio ha pianto a dirotto quando ha visto che eri privo di sensi. Dopo che si è ripresa, è rimasto a sorvegliarti e non si è separata di un solo passo da te."


Shui Qianheng scosse la testa sorridendo: "Posso capirla. Considerate le circostanze allora, nulla avrebbe potuto allontanarla da te."


"...nemmeno un solo passo, uh?" Yun Che continuò a sorridere. Guardandolo, avresti pensato che si stesse godendo una chiacchierata e stesse ascoltando dei piccoli segreti di poco conto.


"Sì." Proprio quando Shui Qianheng stava per annuire però, all'improvviso si fermò per un secondo per poi diventare pensoso: "In realtà mi sono sbagliato. Ora che ci sto riflettendo su, ad un certo punto è scomparsa da qualche parte."


Le sopracciglia di Yun Che fremettero, ma mantenne la sua espressione noncurante e chiese: "Davvero? Dove e per quanto tempo?"


Shui Qianheng inclinò la testa lievemente per poi rispondere: "Non me lo ricordo esattamente perché ero occupato a creare barriere isolanti allora, ma non dev'essere stato più di un quarto d'ora però... quando le ho chiesto dov'era andata, mi ha ignorato come se non avesse nemmeno sentito la domanda. In effetti probabilmente non mi ha nemmeno sentito. Pensava solo a te allora."


"Capisco." Yun Che annuì.


"Perché me lo stai chiedendo all'improvviso? Ha qualche rapporto con quel dilemma di cui parlavi?"


"È solo una domanda  qualunque. Non c'è bisogno di pensarci troppo suocero." Rispose sorridendo Yun Che.


Fu in quel momento che la porta si aprì ed entrò una donna con un abito fatato Luce di Gemma dalle lunghe e splendide gambe che portavano un paio di scarpe di giada con un bagliore blu. La stanza si accese all'improvviso e poterono ammirare lo splendido portamento di Shui Yingyue.


"Sei tornata Yingyue." Shui Qianheng la salutò contento.


Shui Yingyue annuì verso suo padre per poi guardare Yun Che: "Cosa desideri da me imperatore Yun?"


Sia Shui Qianheng che Yun Che furono colti alla sprovvista dalla domanda. Che cosa desidera?


Tuttavia Shui Qianheng capì subito cosa stava succedendo e rimase in silenzio.


Uno strano bagliore apparì nello sguardo di Yun Che dopo che passò la sua sorpresa.


Si alzò e scoccò un sorriso verso Shui Yingyue: "Vorrei parlarti da solo di una cosa. Se non ti importa..."


DA SOLO?


Shui Qianheng si alzò di scatto prima che Yun Che potesse dire un'altra parola e gridò: "Mi sono ricordato all'improvviso di essermi dimenticato di dare da mangiare alle rocce dietro la montagna, così devo andarmene prima che sia troppo tardi, non c'è bisogno di perdere tempo a salutarmi, fatevi una bella chiacchierata!"


<em>BANG!!</em>


Shui Qianheng se ne andò chiudendo la porta con forza. Aveva perfino creato una barriera di isolamento del suono per loro.


Yun Che: "..."


Shui Yingyue: "..."


L'atmosfera divenne silenziosa. Si fissarono l'un l'altro per un momento.


Quando alla fine Shui Yingyue si rese conto che si stavano guardando negli occhi, da soli e nella stessa stanza, il suo battito cardiaco iniziò immediatamente ad accelerare. Cercò di calmarsi e chiese di nuovo: "Così che istruzioni hai per me imperatore Yun? Per favore non esitare a dirmelo."


"No, scusami, intendo dire no, non è un'istruzione."


Sorprendentemente l'imperturbabile imperatore Yun sembrava un po' nervoso.


"Volevo solo chiederti... sai... della scorsa volta?"


I suoi balbettii e il suo sguardo sfuggente erano chiari segni di come fosse inquieto. Erose subito la calma di Shui Yingyue.


"Ciò che ha detto la suocera la scorsa volta... cosa... cosa ne pensi?"


Yun Che poi fissò Shui Yingyue dritto negli occhi come se finire di dire queste parole lo avesse liberato dal suo nervosismo.


Le sue parole e il suo sguardo penetrante fece palpitare il cuore di Shui Yingyue. Il suo sguardo divenne sfuggente come quello di Yun Che prima.


Ovviamente sapeva cosa intendeva.


Era impossibile non capirlo quando Cheng Wanxiao continuava a menzionarlo ogni volta che Yun Che faceva loro visita.


In effetti sembrava che li avrebbe tormentati per il resto della vita a meno che non l'avessero accontentata.


"Mia madre mi ha detto molte cose. Non... sono sicura a cosa ti stai riferendo imperatore Yun." A questo punto, Shui Yingyue non poteva nemmeno dire se le sue reazioni fossero naturali o no. "Per favore puoi chiarirmelo?"


"..." Yun Che sembrò un po' deluso, ma presto mostrò un sorrisetto. Poi sia il suo sguardo e le sue parole divennero più provocanti: "Davvero non capisci ciò di cui sto parlando?"


Si avvicinò sempre di più a Shui Yingyue.


Erano già molto vicini. Shui Yingyue non riuscì a reagire in tempo prima che Yun Che arrivasse proprio di fronte a lei.


Lei aprì le labbra per dire qualcosa... ma quando sentì il suo odore mascolino rimase senza parole.


Era stata una dei quattro Giovani Divini della Divina Regione Orientale prima di diventare la Realm King della Luce di Gemma. Un po' di tempo dopo, era perfino diventata la cognata dell'imperatore Yun in persona. Non c'era stato un solo momento noiso nella vita di Shui Yingyue. Si poteva perfino dire che si stesse godendo una delle più elevate posizioni possibili nel Regno degli Dei.


Tuttavia era pura come della carta intoccata quando si parlava di amore.


Sembrava un coniglietto sotto l'ombra, l'aura e lo sguardo di Yun Che.


La sua schiena si scontrò con qualcosa di duro. Solo allora si accorse di essersi ritirata in un angolo.


"Molto bene. Se non lo dirai, allora lo farò io."


La voce morbida e gentile sembrava toccare le corde del su cuore. Solo adesso Shui Yingyue si accorse che i suoi occhi erano a pochi pollici da lei, e il suo respiro stava quasi soffianco contro le sue guance.


"Tu..."


Se fosse stata qualsiasi altra persona, l'avrebbe infilzata con la spada Rivolo di Giada prima ancora che arrivasse a dieci passi da lei.


Ma lui era Yun Che, e la sua aura, i suoi occhi... tutto di lui distruggeva ogni sua resistenza e invadeva la sua anima.


Si era spaventata quando aveva detto "se non lo dirai, allora lo farò io", ma non poteva negare che fosse piena di aspettativa. Tuttavia, invece di dirlo, le sue labbra continuavano ad avvicinarsi a quelle di Shui Yingyue.


Aveva perso ogni capacità di pensare. Non poteva nemmeno radunare un briciolo di resistenza. In qualche modo era riuscita a girare lievemente la testa, ma cosa importava? Il suo cuore batteva all'impazzata e i suoi occhi si chiusero involontariamente in questa situazione troppo intensa per lei.


Fu in quel momento che un bagliore viola scintillò all'improvviso nello sguardo di Yun Che.


Volò dritto verso la fronte di Shui Yingyue e nella sua anima.


Era l'Ispezione Spirituale del Manico Misterioso!


Shui Yingyue si irrigidì immediatamente come una statua. I suoi occhi si aprirono lentamente, ma non rivelarono più il bagliore di prima.


Senza sprecare nemmeno un secondo, Yun Che chiese più velocemente che poteva: "Sette anni fa, il giorno in cui l'Imperatrice Diabolica Colpo Celeste Nemesi dei Diavoli ha lasciato il Caos Primordiale, è stata Meiyin a proteggermi per tutto il tempo mentre ero privo di sensi nel regno Luce di Gemma?"


L'anima di un Divine Master era incredibilmente potente. Anche se l'Energia Misteriosa e l'anima di Yun Che erano assolutamente superiori a quelli di Shui Yingyue, sarebbe stato impossibile sondare la sua anima normalmente.


Questo era il motivo per cui era ricorso ad un metodo così spregevole.


Shui Yingyue non aveva eretto nessuna difesa di fronte a lui e il suo atteggiamento l'aveva messa nello stato più sconvolto in cui fosse mai stata nella sua vita... Per questo era riuscito ad usare questa arte misteriosa.


Anche così, avrebbe avuto pochissimo tempo per fare domande prima che si liberasse del suo controllo.


Shui Yingyue rispose con tono piatto: "Meiyin... ti ha protetto... per tutto il tempo."


"Non se n'è andata nemmeno per un istante, vero?" Chiese di nuovo Yun Che.


Le pupille di Shui Yingyue iniziarono a tremare in modo innaturale. La sua anima aveva già iniziato a lottare contro la arte misteriosa: "Nemmeno... per un istante."


La risposta fece irrigidire completamente l'espressione di Yun Che.


Era impossibile mentire durante un'Ispezione Spirituale.


"..." Una breve pausa dopo, mentre la sua mente si stava aggrappando all'ultimo briciolo di speranza come se ne dipendesse la sua stessa vita, fece un'ultima domanda con un tono debole: "Meiyin ha chiesto a te e a tuo padre... di dire che si è assentata per un breve momento... se mai un giorno vi avessi fatto questa domanda specifica?"


La lotta nello sguardo di Shui Yingyue arrivò ad un punto di rottura, ma riuscì comunque a forza un lievemente confuso: "Sì."


"..." Yun Che rimase sconvolto.


"Gg... ah!!"


Shui Yingyue alla fine uscì dalla trance.


Appoggiandosi al muro e premendosi una mano sulla fronte, fissò Yun Che nel panico e chiese: "Cosa... cosa mi hai fatto?"


"..." Non le diede una risposta.


Il suo sguardo era vacuo e il suo colorito era mortalmente pallido, si girò e si fece lentamente strada verso l'uscita con un'andatura rigida e priva di energia.


Sembrava uno zombie senza vita.
                                


                                



