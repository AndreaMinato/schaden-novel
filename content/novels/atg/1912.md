---
weight: 1912
title: Capitolo 1912 – La Menzogna
pubDate: 2025-03-10T08:57:10.522Z
tags:
    - atg
---


Capitolo regolare,
0 capitoli in coda, 0/10
-Schadenfreude


"Sono tornata sorella!"


"Eh?"


Shui Meiyin notò che l'atmosfera era strana nel secondo in cui discese fuori dalla stanza.


Shui Yingyue era accigliata e la sua aura era molto agitata. Anche Shui Qianheng era accanto a lei con un'espressione seria.


Yun Che non c'era.


"Cos'è successo?" Chiese Shui Meiyin mentre aveva un cattivo presentimento.


"Sono io che dovrei chiedertelo." Shui Yingyue sospirò lentamente: "Cos'è accaduto a Yun Che?"


Shui Meiyin avanzò e le prese la manica: "Prima tu sorella! Cos'è successo?"


Questo perché l'espressione di Shui Yingyue era un misto di perplessità, preoccupazione e indignazione.


"Lui... lui ha usato il metodo più spregevole per confondermi per poi prendere controllo temporaneamente della mia anima usando un metodo strano. Poi mi ha fatto un paio di domande."


"...!!" Shui Meiyin si inquietò.


"Quali... quali domande?" Il suo tono divenne un po' più debole.


L'anima di Shui Yingyue era potente, così poteva ricordarsi il breve periodo in cui aveva perso i sensi dopo essersi calmata: "Mi ha fatto quella domanda che ci hai ricordato ripetutamente di preparare negli ultimi due anni... se tu avessi lasciato il suo fianco mentre lui era privo di sensi."


Le labbra di Shui Meiyin tremarono visibilmente.


"E... come... gli hai risposto?" Chiese un po' stordita Shui Meiyin.


Sapeva dell'Ispezione Spirituale del Manico Misterioso e sapeva che la persona influenzata non poteva mentire sotto il suo effetto.


"La verità... che non te ne sei mai andata," rispose Shui Yingyue. "mi ha anche chiesto se ci hai detto come rispondere nel caso avesse fatto quella domanda e ho risposto sì."


Shui Meiyin: "..."


"Mi ha fatto la stessa domanda prima." Disse seriamente Shui Qianheng: "Mi sono ricordato ciò che mi hai detto e gli ho riferito che ad un certo punto hai lasciato il suo fianco... ma sembra che non mi credi."


"Meiyin." Chiese solennemente Shui Qianheng nonostante sua figlia stesse impallidendo sempre di più: "Non puoi ancora dirci cosa significano queste domande? Yingyue ha detto che sembrava aver perso il suo spirito quando aveva lasciato la stanza... posso credere a stento che sia rimasto qualcosa in questo mondo che potesse influenzarlo così."


"..." Shui Meiyin mosse le labbra, ma ci volle un po' prima che riuscisse a fare la prossima domanda: "Ha... ha chiesto se sono partita prima che lui venisse consegnato nel regno Luce di Gemma?"


"No." Rispose senza esitazione Shui Yingyue.


Tuttavia Shui Meiyin divenne ancora più pallida.


"Capisco... andrò a cercarlo. Non seguiteci."


Shui Meiyin lasciò la stanza dopo queste parole d'addio. Il suo atteggiamento era uguale a quello di Yun Che.


Per molto tempo Shui Qianheng e Shui Yingyue poterono solo scambiarsi delle occhiate silenziose.


.....


Yun Che era seduto sotto un antico albero alto e avvizzito, stava guardando in lontananza.


Un paio di foglie morte occasionalmente sarebbero cadute sulla sua testa, ma furono soffiate via o fatte a pezzi dalla sua aura caotica.


Shui Meiyin si morse le labbra mentre si avvicinava lentamente. I suoi passi sembravano incerti sul letto di foglie morte.


Dopo che arrivò vicino a lui, lo fissò da un lato e lo chiamò piano: "Fratellone... Yun Che."


Yun Che non si girò, continuò a fissare in avanti mentre iniziava a parlare con voce roca: Hai dato una spiegazione appropriata ad ogni mio dubbio e contraddizione. Hai cercato di fare un giuramento per convincermi e la tua spiegazione finale è qualcosa che non posso confutare nemmeno adesso."


"Ma anche così, non sono riuscito a convincermi... Sai perché?"


"È perché tutto ciò di cui avevamo parlato fino ad allora poteva essere un sospetto o una possibilità... eccetto una cosa. Sapevo per certo che mi avevi mentito su un certo evento."


"..." Shui Meiyin si morse le labbra con ancora più energia. Sapeva di cosa stava parlando Yun Che e in effetti aveva cercato di rimediare molto tempo fa. Alla fine però non era...


Yun Che continuò: "Allora quando mi hai spiegato tutto, mi hai detto con sicurezza che  hai teletrasportato la Stella Polo Blu nella Divina Regione Meridionale dopo aver ricevuto notizia della mia trasformazione in diavolo e la successiva caccia all'uomo per tutto il Caos Primordiale... dopodiché sono stato consegnato al regno Luce di Gemma privo di sensi."


"Tuttavia sapevo che la Stella Polo Blu non poteva essere stata teletrasportata nella Divina Regione Meridionale in quel momento."


"Io... Io..." Shui Meiyin sembrava sul punto di piangere, ma sapeva che nessuna spiegazione avrebbe funzionato a questo punto.


"Wuxin aveva inciso la scena con la Pietra dell'Immagine Eterna a clan della Nuvola Vagante." Disse con assoluta certezza Yun Che. Non poteva sbagliarsi sulla sua terra natìa. "In quanto piccola città di un regno inferiore, clan della Nuvola Vagante segue un ciclo giorno notte incredibilmente rigido e rapido."


"È stata l'Imperatrice Diabolica Colpo Celeste Nemesi dei Diavoli a scegliere quando andarsene e mi ha informato molto velocemente delle sue intenzioni. Se dovessi tradurre quando l'ha fatto in una data del continente del Cielo Misterioso, sarebbe stato nelle ore Zi (tra le 23:00 e l'1:00), in altre parole di notte a clan della Nuvola Vagante."


"Sono stato tradito nel momento in cui l'Imperatrice Diabolica Colpo Celeste Nemesi dei Diavoli ha lasciato il Caos Primordiale. La Pietra del Vuoto Illusorio che Qianying ha usato poi mi ha teletrasportato dov'erano Luo Changsheng e Huo Poyun."


"Grazie alla tecnica delle Anime Rubate di Wuyao, sono riuscito a leggere i ricordi che il Re della Spada aveva sigillato nella mente di Luo Changsheng. È stato così che ho saputo che sono stato salvato da Huo Poyun. Ho saputo anche quando e che regni stellari hanno incontrato allora."


"A tutta velocità, ci sarebbero volute solo due ore per Huo Poyun da quel regno stellare per consegnarmi al regno Luce di Gemma."


"Il continente del Cielo Misterioso sarebbe appena entrato nelle ore Chou (tra l'1:00 e le 3:00) allora. Anche se Huo Poyun, per qualche motivo, avesse viaggiato solo a metà della sua massima velocità e ci avesse messo quattro ore, non sarebbe comunque giorno per clan della Nuvola Vagante."


"Se avessi teletrasportato la Stella Polo Blu dopo che sono stato consegnato nel regno Luce di Gemma, allora il fenomeno che Wuxin ha registrato sarebbe dovuto accadere di notte."


"Tuttavia la Pietra dell'Immagine Eterna ha mostrato chiaramente che è successo... di giorno."


Il bagliore viola, la barriera dell'anima, le giade Luce di Gemma... poteva illudersi a credere a tutte le sue spiegazioni...


Ma questa menzogna... era sufficiente a distruggere tutto.


Il labbro di Shui Meyin stava quasi sanguinando a questo punto, ma non rispose. Non poteva.


Anche se avesse potuto convincersi a mentire e dire: "Chissà, forse Huo Poyun ci ha messo quattro o sei ore per arrivare al regno Luce di Gemma e ha fatto un sonnellino a metà viaggio?" Ci sarebbe voluto poco per Yun Che per confermare il momento in cui era stato consegnato nel regno Luce di Gemma.


Shui Qianheng lo sapeva, Shui Yingyue lo sapeva, Huo Poyun lo sapeva... se Yun Che avesse davvero voluto, avrebbe potuto perfino confermare l'esatto istante in cui era arrivato nel regno Luce di Gemma.


"Lungo la strada qui, mi sono detto più volte che doveva essere stato un lapsus o qualcosa che mi ricordavo male... che ti fossi teletrasportata nella Stella Polo Blu dopo che io ero arrivato nel regno Luce di Gemma."


"Per dimostrare che la mia debolissima teoria fosse vera, ho anche chiesto conferma da tuo padre... e mi ha dato la risposta che volevo. Mi ha detto che te ne sei andata per breve tempo quando ero privo di sensi."


"Tuttavia..." Yun Che chiuse gli occhi e disse più lentamente: "La mia Meiyin è una ragazza incredibilmente intelligente e scrupolosa. Potevi non sapere una cosa sul continente del Cielo Misterioso allora, ma negli ultimi due anni l'hai visitato abbastanza per diventare familiare con le varie caratteristiche del luogo. Avresti scoperto il suo ciclo giorno notte, il clima, i cambi di stagione e altri aspetti erano quasi esattamente identici quando era ancora nella Divina Regione Orientale."


"Non saresti nemmeno stata compiacente. Quel segreto che hai seppellito nel tuo cuore non te l'avrebbe mai permesso."


"Sarebbe stata solo questione di tempo prima che una ragazza intelligente come te si rendesse conto del difetto nella tua menzogna. Quando è successo, praticamente tutti a clan della Nuvola Vagante potrebbero confermare che è accaduto di giorno... confrontandolo con il periodo in cui dici che è successo, ti sei resa conto che sarebbe dovuto avvenire di notte a clan della Nuvola Vagante."


"Sarebbe stato difficile per te spiegarti se un giorno, per qualche motivo, l'avessi scoperto."


"C'erano pochissime possibilità che succedesse, ma sei una persona scrupolosa. Hai iniziato a pensare ad un modo per rimediare. Forse potevi dire esserti sbagliata e che avevi teletrasportato la Stella Polo Blu quando ero privo di sensi? Forse hai anche parlato con tuo padre e tua sorella così che corroborassero la tua menzogna?"


"Per questo non ho creduto immediatamente alla risposta di tuo padre. Quando sono rimasto da solo con tua sorella, ho usato l'Ispezione Spirituale del Manico Misterioso per assicurarmi di sentire solo l'assoluta verità."


Shui Meiyin sapeva già cos'era successo dopo.


Quando Shui Meiyin aveva detto la "verità" a Yun Che, aveva menzionato apposta di aver teletrasportato la Stella Polo Blu nella Divina Regione Meridionale <em>prima</em> che lui arrivasse nel regno Luce di Gemma... questo perché sapeva di non essersi allontanata di un solo passo da Yun Che durante il periodo in cui era stato privo di sensi. Sia Shui Qianheng che Shui Yingyue potevano testimoniarlo.


Non si sarebbe mai immaginata che sarebbe diventato il difetto più grande nella sua versione.


No, grazie all'Ispezione Spirituale di Yun Che, perfino i suoi tentativi di rimediare erano diventati la prova innegabile che aveva mentito.


"La Stella Polo Blu non poteva essersi teletrasportata prima che che fossi stato consegnato al regno Luce di Gemma... ma quando ero privo di sensi lì non ti sei allontanata di un solo passo da me... non solo, hai detto espressamente a tuo padre e a tua sorella nel caso avessi fatto domande..."


Yun Che dovette prendere un momento per calmare il suo respiro: "Così... continuerai a mentirmi Meiyin?"


Shui Meiyin si sedette lentamente accanto a Yun Che e gli strinse il braccio. A volte le sue spalle magre tremavano come se stesse singhiozzando. Non riuscì a dire nulla per molto tempo.


Quando si era resa conto che la sua menzogna era stata rivelata, aveva capito... che non avrebbe più potuto fare finta di niente.


Yun Che alla fine si girò verso di lei e le posò entrambe le mani sulle spalle: "Dimmelo. La persona che ha ricevuto la Spina dell'Universo dall'Imperatrice Diabolica Colpo Celeste Nemesi dei Diavoli e il Manuale della Sfida alle Leggi Naturali... era Xia Qingyue... vero? Dimmelo!"


Temendo di incontrare il suo sguardo, Shui Meiyin scosse la testa con forza per poi dire con tono quasi implorante: "Puoi smettere di fare domande fratellone Yun Che? Per favore... trattalo come un sogno... e continua a credere che sia quella donna malvagia che voleva farti del male ed ucciderti... per favore..."


"Uccidermi... ferirmi..." La voce di Yun Che iniziò a tremare, la sua espressione divenne sempre più addolorata: "Ma è Qingyue... come avrebbe potuto farlo...?"


Si ricordava ancora delle due volte in cui Xia Qingyue aveva cercato di ucciderlo. La prima era accaduta di fronte al Muro del Caos Primordiale e la seconda era avvenuta fuori dalla Stella Polo Blu "distrutta". In entrambi i casi aveva fatto qualcosa di strano.


Aveva evocato la Spada Divina del Palazzo Imperiale e l'aveva avvolta con una grande quantità di potere.


Allora Xia Qingyue era la potentissima Imperatrice degli Dei Lunari e lui era solo un misero Divine King. Se Xia Qingyue avesse voluto davvero ucciderlo, figuriamoci con la Spada Divina del Palazzo Imperiale o l'assurda quantità di potere che aveva evocato, avrebbe potuto ucciderlo con un tocco di dita.


Allora tutti avevano pensato che fosse una dimostrazione della sua risoluzione nell'uccidere un diavolo e troncare ogni rapporto con Yun Che.


Tutti, incluso lui stesso, credevano che lei volesse ucciderlo usando la mossa più spietata a sua disposizione senza lasciare nemmeno una briciola di lui.


Tuttavia...


Se allora avesse posseduto la Spina dell'Universo...


Se avesse scatenato il terrificante potere divino del Palazzo Imperiale per nascondere il bagliore cremisi dell'artefatto...


Se avesse avuto intenzione di mandarlo via con la Spina dell'Universo subito dopo che il potere del Palazzo Imperiale avesse colpito...!


Il teletrasporto della Spina dell'Universo non lasciava tracce. Con il potere divino del Palazzo Imperiale come copertura, nessuno avrebbe sospettato che Yun Che sarebbe stato teletrasportato nella Divina Regione Settentrionale invece di morire.


Mentre tutti avrebbero pensato che fosse stato ucciso, sarebbe riuscito a crescere in segreto e senza ostacoli.


Ricordò le parole che lei aveva detto durante le due volte in cui aveva provato ad "ucciderlo" e notò che avevano assunto un significato completamente diverso.


.....


"Yun Che. Ammetto di essere parzialmente responsabile per questa situazione, ma sei un diavolo. Capisci perché devo essere spietata, non è vero? Ma non ti preoccupare, eravamo marito e moglie. Prometto che ti annienterò completamente!"


"Pensa a ciò che hai fatto dopo che finirai all'inferno!"


.....


"Quando arriverai all’inferno, diventerai uno spettro disperato o un diavolo vendicativo? … Attenderò con impazienza il giorno in cui lo scoprirò. Ora… muori!"


.....


Allora aveva provato solo dolore e odio sentendo quelle parole fredde e spietate.


Inoltre entrambi i suoi tentativi di "ucciderlo" erano stati sventati poco prima di poter essere completati.


La prima volta Qianye Ying'er, condizionata con il sigillo dello schiavo, l'aveva teletrasportato via usando la Pietra Illusoria del Vuoto.


La seconda volta Mu Xuanyin l'aveva interrotta all'improvviso.


"Dimmelo, dimmelo ora... è stata lei, vero?" Il tono di Yun Che stava iniziando a diventare isterico. "Era la padrona della Spina dell'Universo... È stata lei ad incidere le Pietre dell'Immagine Luce di Gemma... È stata lei ad aver teletrasportato la Stella Polo Blu... è stata lei... ha fatto tutto lei, <em>vero</em>?"


"Io..." Shui Meyin scosse ripetutamente la testa mentre le lacrime iniziavano a rigarle le guance: "Per favore... per favore non chiedermi altro... non posso... non posso dirlo... io..."


Perché questa proiezione doveva apparire dopo che si era sistemato tutto... e perché aveva dovuto proprio inquadrare la luce divina del Palazzo Imperiale?!


Per moltissimo tempo Xia Qingyue era stata un incubo a cui Yun Che si era rifiutato perfino di pensare.


Per uno scherzo del destino, lo stesso incubo aveva fatto nascere un'ossessione senza precedenti e il bisogno di scoprire la verità quando Yun Che aveva visto la proiezione. Quella serie di immagini avevano rivelato perfino dei difetti quasi impercettibili nella sua versione...


E sopratutto stava cedendo tutto nel modo più veloce, intenso e irreversibile perfino dello scenario più pessimistico che lei avesse mai immaginato.
                                


                                



