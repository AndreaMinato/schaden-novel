---
weight: 19180
title: Capitolo 1918 – Memoria della Luna (2)
pubDate: 2025-03-10T08:57:10.523Z
tags:
    - atg
---


Capitolo regolare,
0 capitoli in coda, 0/10
-Schadenfreude


Divina Regione Meridionale, regno delle Sette Stelle.


Jin Yue e la sua sorella minore stavano passeggiando sulla riva verde smeraldo di un fiume tranquillo coperto da salici ondeggianti.


A quanto pareva, i diavoli oscuri non erano lontanamente spaventosi come la gente si immaginava e i tutori dell'ordine rispettavano la legge con severità, ma giustizia. Sorprendentemente il mondo era più imparziale e pacifico in confronto a prima.


Dopo che il panico iniziale era scomparso, l'atmosfera del regno delle Sette Stelle era cambiata molto in appena due anni.


"La sorella, il padre e il nonno hanno deciso la data in cui torneranno nella Divina Regione Orientale. Davvero... non li seguiremo?"


Wei'er era diventata una ragazza acuta negli ultimi anni. Molti dei suoi lineamenti immaturi erano scomparsi ed erano stati rimpiazzati da un portamento raffinato simile a quello della sorella maggiore. Ma nonostante la crescita, Wei'er non aveva smesso di apprezzare la compagnia della sorella. Adorava tenerla per mano e guardare il suo sorriso gentile, anche se dietro c'era una pozza di tristezza che sembrava non sarebbe mai scomparsa.


Jin Yue scosse la testa mentre fissava il percorso che sembrava allungarsi sconfinato di fronte a lei. "Il regno delle Sette Stelle è un posto davvero pacifico. Mi piace qui anche se sono passati solo pochi anni. Forse trascorrerò il resto della mia vita qui."


A volte sarebbe voluta partire dal regno delle Sette Stelle, ma non poteva.


"Ascolta, farai meglio a lasciare questo sigillo nero esattamente dove l’ho messo. Non pensare nemmeno di sbarazzartene. Se percepissi la sua scomparsa… tornerò da te e annienterò il tuo intero clan!"


Quegli occhi che un tempo erano così calorosi e gentili erano diventati un paio di tempeste nere violente, il giovane maestro Yun Che un tempo così amichevole era diventato il Sovrano dei Diavoli, il distruttore del regno degli Dei Lunari... e questo sigillo nero crudele che aveva impiantato su di lei era una maledizione a cui non sarebbe potuto sfuggire per sempre.


Questo era il motivo per cui era un bene che la sua famiglia stesse partendo. Più fosse stata lontana da lei e più al sicuro sarebbero stati.


"In tal caso, rimarrò indietro e ti terrò compagnia, va bene?"


Disse Wei'er con grande determinazione. Non era dovuto ad un veloce impulso; sembrava essere giunta a questa decisione molto tempo fa.


"No." Tuttavia Jin Yue negò senza esitare e si voltò verso la sorella minore con uno sguardo severo e inamovibile. "Wei'er, il regno stellare del bisnonno non è un regno sovrano, ma è comunque un regno stellare superiore. L'ambiente decide la crescita e il futuro di una persona, e questo vale sopratutto per una persona della tua età. Non puoi fare la testarda o scoprirai velocemente che non sarò la sola ad essere in disaccordo con te."


Solo il tono di Jin Yue mostrava chiaramente che non c'erano possibilità che cambiasse idea. La ragazza abbassò la testa un po' avvilita per poi chiedere: "Sorella... credi che ti sposerai in futuro?"


"..." Jin Yue scosse la testa e le mostrò un sorriso triste: "No."


"Non ti sentirai sola?"


"Mi ci abituerò." Rispose piano.


Anche se Wei'er non era ancora un'adulta, poteva percepire la tristezza e l'impotenza seppellite nel suo cuore. Poco dopo fece un'altra domanda: "Ti manca... ancora l'Imperatrice degli Dei Lunari, sorella?"


"..." I passi di Jin Yue rallentarono per un secondo. Non riuscì a dire una parola in risposta.


Wei'er continuò: "In questi giorni tutti dicono che l'imperatore Yun è davvero una bravissima persona. Dicono che un tempo ha salvato il Regno degli Dei da una calamità e che ha scelto il perdono anche dopo essere diventato imperatore... Dicono anche che il futuro degli Regno degli Dei diventerà più brillante sotto la sua guida."


"È... una bravissima persona." Mormorò confusa. "Ma..."


"Ma," la voce di Wei'er divenne più tenue, "dicono anche che l'Imperatrice degli Dei Lunari è stata una persona terribile. Dicono che ha scelto di essere ingrata durante il momento più duro dell'imperatore e che il karma si è vendicato contro di lei e il regno degli Dei Lunari. Dicono che è stata uno dei motivi principali per cui l'Imperatore Yun ha scelto morte e distruzione quando si è vendicato, e che quindi è almeno parzialmente responsabile per tutti i regni stellari e le persone che sono stati distrutti..."


"Basta. Basta."


Jin'er interruppe la sorella e guardò in lontananza così che Wei'er non notasse il dolore nel suo sguardo: "Ricorda Wei'er. Non importa cosa pensi di lei il mondo, sarà sempre la persona che ammiro di più."


"Anche se è cambiata molto dopo quel fatidico giorno, fino al punto da non permettermi nemmeno di avvicinarmi a lei, è stato comunque il più grande onore della mia vita averla servita."


Il suo sguardo gradualmente divenne vacuo e velato mentre mormorava più a sé stessa che a Wei'er: "Inoltre... nonostante ciò che dicono gli altri, continuo ad avere questa strana sensazione... che stesse nascondendo un qualche tipo di segreto e tristezza... che non ha scelto di fare ciò che ha fatto perché lo desiderava..."


"Nemmeno adesso riesco a smettere di chiedermi se il vero motivo per cui mi ha cacciato via... fosse stato per proteggermi..."


<em>RUMBLE!</em>


All'improvviso risuonò un rimbombo distante e spento. Poi Jin Yue sentì un'aura innaturale e terrificanti avvicinarsi velocemente.


Il cuore le balzò in gola e cercò di spingere via sua sorella: "Scappa Wei'er!"


<em>Shred!</em>


Era stata troppo lenta. La persona che temeva di più di incontrare dal giorno in cui era apparsa era stata così veloce che lo spazio stesso si era lacerato temporaneamente.


Jin Yue ebbe la sensazione che il suo corpo fosse sommerso nel ghiaccio. Tirò Wei'er dietro di sé per poi dire: "Imperatore... Yun."


Yun Che non sprecò fiato. Stese semplicemente la mano e ordinò: "Dammi lo specchio di bronzo che ha lasciato!"


Jin Yue provò avvilimento.


C'era qualcosa di strano nell'uomo di fronte a lei. Il suo sguardo era una pozza nera enigmatica come al solito, ma percepì che qualcosa stava tremando dietro quegli occhi. La sua voce era anche stranamente roca per qualche motivo. Comunque, il suo tono tirannico e la sua aura intimidatoria naturale erano sufficienti a mozzarle il fiato per il terrore.


Lo specchio di bronzo che Xia Qingyue le aveva ordinato di distruggere era un oggetto che aveva ereditato da sua madre. Era la prima volta che Jin Yue aveva disubbidito ai suoi ordini perché temeva che la sua maestra avrebbe rimpianto la sua decisione. Non avrebbe mai pensato che sarebbe diventato l'unico ricordo che aveva di Xia Qingyue.


Yun Che l'aveva uccisa... e ora avrebbe portato via anche l'ultimo ricordo che aveva di lei.


Ma non poteva rifiutare.


Wei'er era proprio dietro di lei, figuriamoci la sua famiglia.


Non osò esitare per troppo tempo, né aveva il potere di rifiutare. Lentamente e con dolore, tirò fuori l'oggetto più importante della sua vita.


Non riuscì a lasciare la presa che un'ondata di Energia Misteriosa glielo rubò dalle sue dita. Quando alzò lo sguardo, vide che lo specchio di bronzo era già nelle mani di Yun Che.


La diga negli occhi di Jin Yue si ruppe all'istante. Ebbe la sensazione che qualcuno le avesse scavato un buco nel cuore e si sentì insopportabilmente addolorata e vuota. Dovette usare tutte le sue forze per trattenersi dal singhiozzare.


Lo specchio di bronzo era piccolo e delicato. Era fatto di un metallo estremamente comune perfino nei regni inferiori. Yun Che provò un grande entusiasmo e sollievo ora che l'aveva ottenuto, ma presto si riempì di un dolore ancora più grande.


Aveva l'intero universo ai suoi piedi.


Ma Xia Qingyue aveva solo questo piccolo specchio di bronzo.


Strinse lentamente e con cautela lo specchio per poi girarsi voltarsi. Poi si preparò ad andarsene.


"Giovane maestro Yun"


Risuonò un singhiozzo da dietro di lui. Jin Yue era così disperata che l'aveva chiamato come aveva fatto molto tempo fa invece di usare il titolo molto più appropriato di "Imperatore Yun" o "Sovrano dei Diavoli".


Forse Yun Che era sempre stato il giovane maestro Yun per lei.


"So... so che la maestra non è degna di lei, ma... ma è letteralmente l'ultimo ricordo di lei in questo intero universo. Per favore... per favore non lo distrugga!"


Usò tutte le sue forze per implorare. Si chinò su un ginocchio e iniziò a singhiozzare incontrollabilmente.


Per un po' Yun Che non mosse un muscolo. Poi si girò lentamente.


"Lei non è mai... stata indegna di me."


Invece della brutalità e dell'oscurità che si era aspettata, la risposta era piena di una tristezza e di un dolore che quasi entravano in risonanza con il suo.


Alzò lo sguardo e vide i suoi occhi neri come la pece... ma l'oscurità e la prepotenza di un momento fa erano sparite.


"Jin Yue," disse piano mentre guardava la donna di fronte a lui, "Non c'è quasi nessuno in questo universo che non la odi. Disprezzano tutti le sue decisioni e mettono in ridicolo la sua fine. Sei stata la sola che l'ha ricordata con affetto e che ha protetto il suo oggetto importante fino ad oggi."


"..." Jin Yue era completamente persa e stranita.


Yun Che alzò di nuovo la mano e le toccò lentamente la spalla. Per un secondo Jin Yue pensò che le avrebbe fatto qualcosa di terribile, quando uno sbuffo di fumo nero lasciò silenziosamente il suo corpo.


Il sigillo oscuro che Yun Che aveva impiantato in lei in passato era scomparso.


Un tempo aveva umiliato Jin Yue dopo averla incontrata semplicemente perché un tempo serviva Xia Qingyue.


Oggi...


Non sapeva come esprimere la sua gratitudine o rimediare ai suoi errori passati con l'unica donna che non aveva mai perso fiducia in Xia Qingyue.


"Il regno stellare un tempo noto come regno meridionale del Dio del Mare sarà ricostruito come regno dell'Imperatore Yun in al massimo in un secolo." Yun Che osservò Jin Yue negli occhi mentre diceva lentamente e con gravità: "Tu e il tuo clan potete unirvi a loro e godere di cento generazioni di protezioni."


"...!!" La visuale di Jin Yue tremò e divenne sfocata. Aveva la sensazione di stare sognando.


"Un'altra cosa," continuò Yun Che, "Non ho mai trovato gli Dei Lunari e gli emissari svaniti. Scommetto che Qingyue li ha nascosti in un posto sicuro prima di andarsene."


"Li troverò e..." inspirò profondamente per poi continuare: "Non so quanti anni ci vorranno, che siano diecimila, centomila o per tutta la mia vita... un giorno restituirò il regno degli Dei Lunari al regno degli Dei."


.....


Yun Che se ne andò, ma Jin Yue non si era ancora destata dal suo sogno.


"Sorella! Sorella!!"


Ci mise un po', ma la voce di Wei'er alla fine la toccò e la riportò nel mondo. La luce era tornata nei suoi occhi in lacrime, e abbracciò all'improvviso Wei'er per poi piangere per molto tempo.


Il pianto di una ragazza risuonò per la riva verde smeraldo. Aveva pianto da sola in segreto innumerevoli volte negli anni, ma nessuna di quelle volte le aveva dato così tanto sollievo come in questo momento.


.....


Yun Che non lasciò il regno degli Dei Stellari. Trovò un posto disabitato e scacciò via tutte le creature con la sua aura prima di sistemarsi.


Si appoggiò su un muro di pietre secco e duro e si tenne lo specchio di bronzo al petto. Poi chiuse lentamente gli occhi.


Stavolta sentì subito la voce fuggevole dopo essersi sommerso nel mondo dell'anima:


"Sembra che tu abbia trovato un mezzo per eseguire un Ricordo del Nulla."


"Il suo marchio del nulla era già incompleto e l'aura del nulla in questo oggetto è scomparsa nel tempo. Il ricordo non coprirà tutta la sua vita."


"Non posso prevedere cosa vedrai, ma credo che sarà... sufficiente."


Yun Che non rispose. Era pienamente concentrato sul suo desiderio di sapere tutto.


Un potere invisibile, intoccabile e silenzioso si connetté allo specchio di bronzo nelle mani di Yun Che e alla sua anima.


La voce della donna divenne distante e il mondo grigio scomparì all'improvviso nel nulla.


Vide una luce brillante e sentì una raffica di vento, un mondo impossibilmente limpido apparì all'improvviso attorno a lui.


Il suo spirito divenne teso come una corda non appena capì dove si trovava. Tutta la sua concentrazione era puntata su una certa figura bianca.


Il sangue colava dalle sue labbra e le sue braccia erano macchiate di rosso. Anche così, il suo colorito pallido non diminuiva la bellezza che non poteva essere raffigurata con mero inchiostro e colore.


Qing... yue...


Il grido silenzioso riverberò in ogni angolo della sua anima.


Poteva essere un'illusione vuota, ma finalmente l'aveva incontrata di nuovo.


La Qingyue che stava vedendo non era l'imperatrice degli Dei Lunari che era diventata però. I suoi lineamenti e il suo sguardo non erano stati ancora influenzati dal peso e dalla pressione della realtà di un tempo remoto.


L'abito bianco che indossava... Yun Che lo riconobbe immediatamente come la divisa del palazzo immortale Frozen Cloud.
                                


                                



