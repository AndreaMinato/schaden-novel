---
weight: 1919
title: Capitolo 1919 – Memoria della Luna (3)
pubDate: 2025-03-10T08:57:10.523Z
tags:
    - atg
---


Annuncio *din din*: ho ricevuto una donazione di 20 euro, ma non so per quale serie :D (sto in standby finché non so se è per MW, HTK, MGA o questa!) *din din* la donazione è per ATG!


Capitolo regolare,
2 capitoli in coda (Simone), 0/10
-Schadenfreude


Era uno dei momenti più bui nella vita di Xia Qingyue.


Yun Che era perito nell'Arca Primordiale Misteriosa, Ventoblu era stata schiacciata dall'Impero della Divina Fenice e, di fronte alla minaccia di annientamento, anche il palazzo immortale Frozen Cloud era stato messo all'angolo e stava aspettando che giungesse la morte.


Era una situazione così orribile che l'intero setta aveva accettato di mandare lei, la loro ultima speranza, nella formazione dimensionale lasciata dalla grande antenata Mu Bingyun, a portare la loro fiaccola.


Tuttavia il mondo in cui era stata teletrasportata era un piano superiore che non conosceva.


L'energia spirituale lì era innaturalmente ricca e la potenza dei suoi abitanti superava ogni sua immaginazione.


Xia Qingyue era al Stadio Tiranno Misterioso all'età di vent'anni, un risultato senza precedenti nel suo mondo natio. Qui però? Le prime due persone che aveva incontrato l'avevano messa all'angolo con facilità.


Di fronte a lei c'erano due coltivatori vestiti di blu. Erano entrambi al Divine Origin Realm.


Nel Regno degli Dei, il Divine Origin Realm era solo l'inizio della via del divino. Tuttavia per Xia Qingyue era un muro di disperazione che non poteva sperare di superare.


"Oh cielo, probabilmente può competere perfino con la leggendaria Regina Drago e con la Dea." Disse l'uomo alla sua destra con uno sguardo lussurioso e con le mani che sporgevano. "Se la offrissimo come tributo al maestro della setta, scommetto che ci ricompenserebbe con almeno con dieci pillole Scaglia Blu!"


"Shh! Sta zitto. Siamo morti se qualcuno sentirà la tua blasfemia." Il tipo a sinistra lo rimproverò duramente, ma poi fece un sorrisetto: "Ho visto molte bellezze, ma lei è così straordinaria... oserei dire che potrebbe tentare perfino un Imperatore Divino."


"Altrove sarebbe la proprietà esclusiva di un Realm King e verremmo puniti per averla fissata troppo a lungo. Tuttavia chiaramente non è importante ed è solo una mortale allo stadio Tyrant..." Guardò il suo compagno ad occhi socchiusi: "Sei sicuro di volerla offrire al maestro della setta?"


"Se non vuoi rinunciare a lei, allora posso solo sostenere la tua decisione, no?"


I due si scambiarono una risata orribile e malvagia.


Yun Che ovviamente aveva sentito tutto come XIa Qingyue.


Concentrò la sua percezione spirituale e memorizzò ogni caratteristica dei volti dei due uomini.


Sperava quasi che fossero ancora vivi e stessero ancora bene.


Così, anche se non meritavano un briciolo di attenzione, li avrebbe potuti torturare nel modo più crudele immaginabile nel Caos Primordiale.


Xia Qingyue alzò lentamente un braccio macchiato di sangue ed evocò un nuovo scudo di ghiaccio sulla sua spada.


"Oh? Resisterai ancora futilmente?"


Il coltivatore a destra mosse un dito.


<em>Ding!</em>


Il ghiaccio si frantumò e la spada si spezzò. Tuttavia la lama rotta stava viaggiando verso il suo collo! Li aveva spinti ad "aiutarla" a suicidarsi!


Allo stesso tempo, radunò tutta la sua Energia Misteriosa per distruggere la sua vena vitale.


Entrambi i coltivatori impallidirono quando si resero conto cosa stava accadendo. Non credevano che Xia Qingyue fosse il tipo di donna che avrebbe preferito morire piuttosto che cedere.


Rilasciarono grida strane e si precipitarono verso di lei, ma si stava muovendo troppo velocemente. Divine Origin Realm o no, non c'erano possibilità che la fermassero in tempo.


Fu in quel momento che un suono soffocato, ma terrificante riecheggiò nel cielo distante.


Era il rumore dello spazio che veniva spostato.


Allo stesso tempo, una pressione abbastanza potente da avvolgere il mondo intero cadde dal cielo.


La spada di Xia Qingyue si fermò prima che potesse entrare a contatto con il suo collo bianco come la neve. Anche l'Energia Misteriosa che aveva radunato per distruggere la sua vena vitale era stata congelata.
La pressione che la avvolgeva era completamente ineffabile. Bloccò così tanto il suo corpo e la sua aura che non avrebbe potuto nemmeno muovere un dito, nemmeno radunando tutta la sua forza in un punto solo.


Lo stesso valeva per gli altri due praticanti del mistero.


Una piccola arca misteriosa lunga trecento metri apparì nel cielo.


Sulla prua c'era un uomo di mezz'età vestito di viola con le mani dietro la schiena. L'arca sollevò una potente raffica mentre si muoveva, ma l'uomo di mezz'età sembrava completamente intoccato. Tutta la luce nel mondo sembrava concentrata sulla sua persona fino ad oscurare il resto dell'universo.


La sua sola comparsa fece inginocchiare e prostrare in sottomissione i due coltivatori.


Non era tutto. Prima che uscisse dalla loro visuale, il simbolo sull'arca misteriosa fece dilatare come non mai le loro pupille.


Era la luna divina, il totem del regno degli Dei Lunari!


Nemmeno nei loro sogni più folli si sarebbero immaginati di poter incontrare il membro di un regno sovrano!


All'improvviso l'uomo sulla prua spostò lo sguardo.


In risposta, un raggio di energia divina sconvolgente sfrecciò verso Xia Qingyue e i due.


Tuttavia sia il raggio che l'arca misteriosa si fermarono all'improvviso come se il tempo stesso fosse stato bloccato.


Poi, nello spazio immobilizzato, l'uomo discese lentamente sul suolo così umile che non era nemmeno degno di essere calpestato da lui.


Era seguito da tre figure dagli sguardi sorpresi e perplessi.


Ormai i due coltivatori con l'abito blu erano così scioccati che i loro cuori e perfino il loro flusso sanguigno erano rallentati fino a fermarsi. Ci volle tutta la loro determinazione rimasta per piegare le ginocchia e dire con tono tremante: "Po... porgiamo i nostri saluti... ai v-venerabili... Dei Lunari."


Non lo sapevano, e non ci avrebbero mai creduto nemmeno se l'avessero saputo, ma l'uomo di fronte a loro era l'Imperatore degli Dei Lunari, Yue Wuya, in persona.


Ad essere sinceri, le tre guardie dietro Yue Wuya non capivano perché l'imperatore fosse disceso personalmente ad occuparsi di una questione così insignificante e comune.


Anche se Xia Qingyue era una bellezza mozzafiato, sapevano tutti che l'Imperatore degli Dei Lunari non era un uomo lascivo, specialmente a partire da un certo incidente. Aveva avuto a stento qualsiasi contatto fisico con altre donne a parte lei.


All'improvviso pensarono tutti:


<em>Aspetta un secondo, questa donna...</em>


"Lo penso solo io o assomiglia un po'..." Una guardia non poté trattenersi dal mandare una trasmissione del suono ai suoi compagni.


"Silenzio!" Fu subito zittito da entrambi i suoi compagni.


Yue Wuya non diede nemmeno un istante di attenzione ai due coltivatori con l'abito blu. Fin dall'inizio aveva guardato solo Xia Qingyue. Era stato lui a bloccare la lama spezzata e la sua Energia Misteriosa prima che lei potesse suicidarsi.


"Qual è il tuo nome?" Chiese.


La sua voce sembrava indifferente e solenne come ci si poteva aspettare da un Imperatore Divino, ma nessuno si sarebbe immaginato che stesse cercando di reprimere un'ondata di anticipazione e speranza che nemmeno lui sapeva da dove  spuntassero.


"..." Xia Qingyue guardò l'uomo che era disceso dal cielo e che aveva spaventato i due uomini con la sua sola presenza. Era certa che fosse un uomo importante e straordinariamente importante perfino in questo mondo.


Dal suo sguardo sembrava una persona abituata da molto ad essere al potere e il buonsenso suggeriva che avrebbe dovuto comportarsi con molta cautela di fronte a lei. Eppure... non solo non sentiva una sensazione di pericolo con lui, ma percepiva un inspiegabile senso di fiducia.


"Xia Qingyue." Questa era la prima volta che diceva il suo nome in questo strano mondo.


Un nome insolito, un'aura misteriosa che non aveva ancora imboccato la via del divino. Yue Wuya si accigliò e fu sul punto di farle un'altra domanda quando notò qualcosa. Le sue pupille si contrassero.


"Gelido Cuore di Vetro!"


Al livello di Yue Wuya non c'era quasi nulla che potesse turbarlo. Tuttavia lui e le tre guardie dietro chiaramente erano rimasti sbalorditi.


La prossima domanda di Yue Wuya sarebbe dovuta riguardare qualcosa con il Gelido Cuore di Vetro, invece disse qualcosa che sembrava non avere nessun senso: "Hai ventidue anni adesso?!"


"?" Lo sguardo di Xia Qingyue mostrò un po' di confusione.


"Sì o no?" Chiese con tono più rigido Yue Wuya. Le sue palpebre stavano perfino tremando un po'.


"Sì." Rispose Xia Qingyue.


La sua risposta fece ansimare Yue Wuya per un istante.


Dopo un breve silenzio, disse: "Uccidili."


La guardia della luna al centro reagì nel momento in cui disse queste parole. I coltivatori con l'abito blu non ebbero nemmeno la possibilità di urlare prima di dissolversi in cenere sotto un'ondata di luce. Quando l'energia scomparì, perfino la cenere si era dispersa completamente nel nulla.


Rimasto sul posto, Yue Wuya disse: "Ora suicidatevi."


Il suo tono impassibile colse le guardie di sorpresa. Tutte e tre caddero in ginocchio e quello a destra disse nel panico: "Imperatore Divino, siamo assolutamente leali al regno degli Dei Lunari..."


Non finì la frase perché un'improvvisa esplosione lo aveva interrotto. Era la guardia lunare che aveva ucciso i due coltivatori prima e che adesso si era suicidata facendo esplodere la sua vena vitale.


"In questo mondo solo un tipo di persona può mantenere un segreto. Un uomo morto." Yue Wuya chiuse lentamente gli occhi. "Le mie guardie non possono capire qualcosa di così semplice?"


Le due guardie rimaste tremarono, ma divennero silenziose. Se il loro imperatore divino desiderava che morissero, allora dovevano farlo.


Disubbidire li avrebbe solo condotti ad una fine peggiore e avrebbe danneggiato le loro famiglie.


<em>Buzz!</em>


E così le due guardie usarono la loro ultima luce lunare e si suicidarono.


Tutte e tre le guardie erano potenti Divine Sovereign che potevano governare su un regno stellare intermedio. Ora erano tutti morti per ordine di Yue Wuya.


Allora Xia Qingyue era fin troppo inesperta per capire cosa stava succedendo. Dopo essersi alzata e aver radunato il solo filo di Energia Misteriosa che poteva controllare nelle sue dita, chiese: "Chi... sei?"


"Le assomigli... l'età corrisponde... ed è chiaro dall'Energia Misteriosa torbida che è appena ascesa da un regno inferiore."


Mormorò stordito tra sé e sé invece di rispondere alla domanda: "Un secondo Gelido Cuore di Vetro... può essere solo... sua..."


Era impossibile capire se la sua espressione fosse entusiasta o addolorata.


"Rispondi ad un'ultima domanda." Chiese di nuovo: "Tua madre ti ha lasciato quando avevi quattro anni?"


"?!" Le palpebre di Xia Qingyue tremarono violentemente.


"Non importa." Tuttavia Yue Wuya si girò prima che potesse vedere la sua reazione. Era perché temeva di sentire la risposta che aveva previsto o l'opposto? "Avanti, ti porterò da una persona."


"Non preoccuparti, non desidero farti del male. Se avessi voluto ucciderti, non saresti sopravvissuta ad un cenno del mio dito nemmeno se avessi un milione di vita di riserva."


"Se rifiuterai la mia offerta, ti renderai conto che la tua coltivazione e il tuo Gelido Cuore di Vetro ti condurrà velocemente nell'abisso."


.....


La scena divenne offuscata e l'ambiente di Yun Che tornò al suo grigio precedente.


Xia Qingyue aveva incontrato Yue Wuya il primo giorno in cui si era teletrasportata nel Regno degli Dei.


Xia Qingyue glielo aveva detto in passato, ma addolorò comunque Yun Che assistere all'esperienza con i suoi occhi.


Non era una coltivatrice del divino, eppure il suo aspetto era così splendido da tentare perfino un imperatore divino. Non importava cosa, sarebbe finita in modo orribile per lei a meno che non fosse accaduto un miracolo.


In effetti era sfuggita ad una situazione fatale solo per entrare in un abisso ancora più profondo quasi immediatamente.


Tuttavia era accaduto un miracolo. Aveva incontrato proprio Yue Wuya ed era stata portata nel regno degli Dei Lunari prima che le facessero del male.


C'era qualcosa di curioso riguardo a questo ricordo però.


La reazione di Yue Wuya dopo aver incontrato Xia Qingyue per la prima volta lo aveva reso perplesso.


Yun Che non aveva mai incontrato Yue Wugou personalmente, ma aveva sentito da Mu Xuanyin che Xia Qingyue era simile a sua madre al massimo per tre-quattro decimi. A prima vista, nessuno avrebbe pensato che fosse la figlia di Yue Wugou.


Così perché Yue Wuya, un imperatore divino, aveva scelto di parlare con Xia Qingyue dopo una sola occhiata dalla prua della sua nave?


Età, Gelido Cuore di Vetro, regno inferiore...


Da ciò che aveva capito Yun Che, Yue Wuya doveva aver pensato alla figlia di Yue Wugou dopo aver fatto queste domande, mentre adesso sembrava l'opposto. Ci aveva pensato quasi subito dopo averla vista e le sue domande avevano solo confermato i suoi sospetti.


Il mondo grigiastro scomparì un'altra volta e un'altra scena apparì nel mare spirituale di Yun Che.


Era un mondo in miniatura incredibilmente bello con erba verde, masse di fiori e fiumi rassicuranti. La luna gentile nel cielo aggiungeva uno strato di mistero al paesaggio.


Il mondo in miniatura era praticamente inaccessibile al resto del mondo e nessuno sapeva che era localizzato nella città della luna divina del regno degli Dei Lunari.


Xia Qingyue era sotto un ampio albero enorme dalla chioma verde bluastra. Due persone erano sedute di fronte a lei.


L'Imperatore degli Dei Lunari, Yue Wuya, e una donna pallida con un abito rosso.


Yue Wuya si stava premendo un'area appena sopra il suo plesso solare con un dito. Era il luogo dov'era la sua vena vitale.


Chiuse gli occhi e si concentrò. Dopo un po' di tempo dopo, trapelò dolore dalla sua espressione.


Pwack!


Spalancò gli occhi e il suo corpo iniziò a tremare violentemente. Nonostante avesse tentato di reprimere il dolore, sputò comunque una boccata di sangue fetido che macchio di rosso il terreno.


"Wuya!" La donna vestita di rosso alzò le mani per sorreggerlo frettolosamente. La sua voce debole era piena di profondo panico.


Tuttavia fu Yue Wuya a sostenere lei e le sorrise: "Calmati. È solo un po' di essenza di sangue. Non mi ha fatto nulla."


Era probabilmente la sola persona nell'intero universo che potesse fare una dichiarazione così oltraggiosa.
                                


                                



