---
weight: 1920
title: Capitolo 1920 - Memoria della Luna (4)
pubDate: 2025-03-10T08:57:10.523Z
tags:
    - atg
---


Capitolo sponsorizzato, ringraziamo Simone!
1 capitoli in coda (Simone), 0/10
-Schadenfreude


La donna con l'abito rosso sembrava pallida e smunta. La luce nei suoi occhi pareva perdere forza. La sua malattia era così grave che stava iniziando a mostrare i segni dell'età.


Anche così, nessuno avrebbe dubitato che nel suo fiore degli anni fosse stata spaventosamente bella.


Yun Che capì subito che era la madre di Xia Qingyue, Yue Wugou.


Non avrebbe mai pensato di "incontrare" sua suocera, una donna che un tempo aveva scosso il Regno degli Dei con la sua bellezza, ma che aveva condotto una vita che poteva essere descritta solo come miserabile.


Yue Wuya si alzò e le sorrise gentilmente: "Il processo di guarigione sta andando sempre più liscio ultimamente. Se riposerai per circa ventiquattro ore ed eviterai di usare la tua Energia Misteriosa nel frattempo, sono sicuro che ti rimetterai nel corso del tempo Wugou."


La sua espressione era rilassata, ma c'era un lampo di dolore ben nascosto nel suo sguardo.


Yue Wugou sapeva che stava cercando di consolarla, così rispose con un sorriso pacifico e disse: "Non preoccuparti Wuya. Farò del mio meglio per riprendermi. Dopotutto desidero ancora accompagnare mia figlia per un paio di anni in più."


"Grazie per l'aiuto Signore."


Xia Qingyue aveva visto questa scena moltissime volte, ma ne rimaneva sempre toccata.


In passato sua madre aveva recuperato all'improvviso i ricordi e anche un po' di Energia Misteriosa. Tuttavia era stato solo un caso di lucidità terminale.


Yue Wugou aveva deciso di suicidarsi, ma alla fine era tornata nel regno degli Dei Lunari usando tutto il suo potere così da poter incontrare Yue Wuya un'ultima volta. Lo aveva fatto sapendo bene che sarebbe stata rimproverata e umiliata per la sua infedeltà. Si era anche preparata a venire uccisa dal suo vecchio amante.


Tuttavia Yue Wuya aveva smentito ogni sua paura e aveva fatto di tutto per prolungarle la vita fino ad ora. Era arrivato perfino a spendere più volte la sua preziosa essenza di sangue.


Sembrava quasi che la vita della madre di Xia Qingyue fosse stata così tragica che perfino il cielo crudele aveva deciso di donarle un po' di buona fortuna.


Yun Che fu profondamente commosso da ciò che vide.


Era solo un'illusione, ma poteva vedere che Yue Wugou era come una candela nel vento che stava per spegnersi da un momento all'altro.


Aveva difficoltà a credere che l'imperatore divino di un regno sovrano sarebbe arrivato al punto da spendere la sua essenza di sangue per estendere la vita della persona che amava. Chiaramente non era nemmeno la prima volta che lo faceva.


Chiunque sarebbe rimasto sbalordito al suo posto.


All'improvviso si ricordò che Yue Wuya era stato il solo imperatore divino ad essere morto per mano di Jasmine quando i regni sovrani della Divina Regione Orientale si erano messi insieme contro di lei. Naturalmente il fatto che Yue Wuya fosse uno dei nemici più odiati di Jasmine era una delle ragioni per cui era stato ucciso, ma forse era dovuto anche al suo consumo prolungato di essenza di sangue.


"Qingyue." Yue Wuya rivolse lo sguardo verso Xia Qingyue. "Ho qualcosa di importante di cui parlarti."


"Mi dica pure signore." Poteva vedere quanto Yue Wuya era serio al riguardo.


L'Imperatore degli Dei Lunari ci mise un momento per scegliere cosa dire, ma alla fine decise di parlare con franchezza: "Vorrei che diventassi l'Imperatrice degli Dei Lunari."


Yun Che lo sapeva da tempo, così naturalmente non rimase affatto scioccato dalla rivelazione, ma lo stesso non si poteva dire per la Xia Qingyue di allora.


"Cos'ha detto?!" Le sue sopracciglia si aggrottarono e la gratitudine nel suo sguardo fu rimpiazzato all'istante da gelo. Fece perfino un passo indietro.


"Non è ciò che pensi. Dammi tempo di finire per favore." Yue Wuya non fu sorpreso minimamente dalla reazione di Xia Qingyue. Continuò con tono indifferente: "Per dirla in termini semplici, sarà solo un titolo vuoto per te. Non dovrai soddisfare di nessuno dei doveri richiesti da un'Imperatrice degli Dei Lunari."


"Vuoto?" Xia Qingyue rimase accigliata e gelida. "Se mi 'donassÈ semplicemente il titolo di concubina imperiale, allora certamente. Tuttavia il titolo di imperatrice è una questione completamente diversa! Bisogna tenere un grande matrimonio ed è necessario mandare un invito all'intero Regno degli Dei! È un titolo tutt'altro che insignificante!"


"Calmati Qingyue." Stavolta fu Yue Wugou a parlare. Scosse la testa con un sorriso e disse con una voce rilassante come una brezza: "Ti prometto che non prova nessun interesse nei tuoi confronti in quel senso. Lascialo finire prima, va bene?"


Yue Wuya annuì: "Esatto. Terrò un grande matrimonio e manderò gli inviti ad ogni regno... Tuttavia la sposa che parteciperà al matrimonio sarà tua madre, non te. Tutto ciò che ti chiedo è di mostrare il tuo viso una volta."


"...?" Xia Qingyue divenne ancora più confusa: "Cosa sta dicendo signore?"


Yue Wuya spiegò: "Quando giungerà il momento, rivelerò la più grande 'Luna Divina nel Cielo' nella storia della capitale. Prima della cerimonia, apparirai brevemente così che il mondo memorizzi il tuo volto, la tua aura e il tuo nome. Si renderanno conto che possiedi il Gelido Cuore di Vetro e lo Splendido Fisico dei Nove Misteri e capiranno perché ti ho fatto diventare imperatrice."


"Dopodiché eseguirò la sostituzione della Stella Lunare e trasferirò la tua aura su tua madre. Non durerà per troppo tempo, ma combinato con la ricca aura lunare della 'Divina Luna nel Cielo', ingannerò tutti per un periodo di tempo sufficiente a finire la cerimonia."


Yue Wuya chiuse lentamente gli occhi e disse con solennità: "È sempre stato il mio più grande rimpianto non aver potuto sposare tua madre allora."


"Ridicolo!" I favori che doveva a Yue Wuya erano grossi quanto una montagna, ma non poté trattenersi dal rispondere così. "Se ama davvero mia madre, se desidera davvero sposarla, non le importerebbe delle opinioni delle masse."


Yue Wuya scosse lentamente la testa: "Non mi giustificherò. Se un giorno finirai nella mia posizione, capirai che ci sono fin troppe cose che nemmeno un imperatore divino può risolvere."


"Tuttavia sposare tua madre ed eliminare il mio più grande rimpianto è solo un obiettivo secondario. Lo sto facendo... per te."


"... per me?"


"Qingyue, puoi provenire dai regni inferiori, ma capisci quanto sei speciale, vero?" Il tono di Yue Wuya divenne più profondo: "Il Gelido Cuore di Vetro, lo Splendido Fisico dei Nove Proofund. Entrambi questi tratti, specialmente il primo, non sono apparsi da seicentomila anni, sarebbe considerato un dono impareggiabile della via celeste."


"In effetti l'ultima persona che possedeva il Gelido Cuore di Vetro era l'antenata fondatrice del regno dell'Eternità in persona."


"Tuttavia per apparire entrambi nella stessa persona..." Yue Wuya sospirò un po'. "Ho letto molte scritture negli ultimi due anni, così posso dire con certezza che è un evento senza precedenti nell'intera storia del Regno degli Dei."


Xia Qingyue capì cosa stava dicendo. Non era più la ragazzina ignorante di prima che era appena arrivata nel Regno degli Dei.


"Negli ultimi anni non hai fatto un solo passo da questo mondo in miniatura. Non è una prigione, ma in pratica lo è. Questo perché la tua esistenza sconvolgerebbe l'intero Regno degli Dei nel momento in cui ti rivelerai al mondo.Quando sapranno che hai il Gelido Cuore di Vetro e lo Splendido Fisico dei Nove Misteri, non potrai più avere un momento di pace."


"Quel titolo mi proteggerà davvero?" Chiese con dubbio Xia Qingyue. "Allora il mondo intero sapeva che mia madre era la tua imperatrice, ma non è comunque riuscita a sfuggire dalle grinfie dei malvagi..."


L'accusa di Xia Qingyue fece emergere i ricordi più dolorosi di Yue Wuya. Fremette e ci mise un paio di momenti prima di calmarsi abbastanza da dire: "E ho imparato la mia lezione. Un titolo vuoto non ti proteggerà, no..."


Alzò il braccio ed evocò una luce viola che sembrava pura come un cristallo. "Ma il mio potere divino del Palazzo Imperiale e il mio trono lo faranno!"


Stavolta perfino Yue Wugou rimase sorpresa dalla sua dichiarazione.


"Non stava scherzando dopotutto." Yue Wugou sussurrò tra sé e sé.


 "Vuole che... erediti il suo potere divino del Palazzo Imperiale?" Xia Qingyue poteva credere a stento alle sue orecchie.


Era nata in un regno inferiore, così naturalmente non possedeva la stirpe degli Dei Lunari. Tuttavia il suo Splendido Fisico dei Nove Misteri le avrebbe permesso di ereditare perfettamente qualsiasi potere divino, anche quello di un Dio Lunare.


"E il mio trono." Enfatizzò instancabilmente Yue Wuya. "Qingyue, alla fine sei un'estranea nel regno degli Dei Lunari, e nemmeno lo Splendido Fisico dei Nove Misteri e il Gelido Cuore di Vetro sono sufficienti a spingere il mio regno a trattarti come una di loro. Se ti rendessimo imperatrice però... le obiezioni all'idea di passare il mio potere e il mio trono a te non saranno così enormi da impedirmi di farlo."


Xia Qingyue scosse lentamente la testa: "Non capisco..."


Yue Wuya la guardò negli occhi senza mostrare l'aura di un Imperatore Divino e rivelò solo la più pura sincerità. "Credimi quando dico di non aver fatto questa scelta impulsivamente. Ci ho pensato a lungo prima di decidere."


Riassumendo, Yue Wuya stava offrendo a Xia Qingyue il suo potere da Dio Lunare e il trono... per un po' nemmeno lui stesso riuscì a credere di aver fatto una decisione del genere.


Era certo però che Xia Qingue avrebbe accettato la sua offerta. Non c'era motivo per lei di rifiutare il potere e la posizione più elevati possibile in questo universo, sia per la sua sicurezza che per controllare sul suo fato.


Tuttavia vide Xia Qingyue scuotere la testa lentamente, ma con fermezza in segno di netto rifiuto.


"Signore, i favori che io e mia madre le dobbiamo sono grandi quanto una montagna. Se un giorno dovrò morire per ripagarli, marcerò comunque verso la mia morte senza il mimino rimpianto o risentimento." Lo sguardo di Xia Qingyue era limpido come uno specchio e non c'era quasi nessuna rigidità od esitazione nel tono della sua voce. "Tuttavia... non posso accettare."


"Perché?" Yuw Wuya si accigliò con perplessità: "L'accordo è di grandissimo beneficio per tutti noi! Anche se accadesse qualcosa durante la cerimonia. Sarei io a farmi carico di ogni conseguenza. Che motivo avresti per rifiutare?"


Xia Qingyue si limitò a chiudere gli occhi e disse: "Mi dispiace per averla delusa."


Nessuno poteva capire cosa stesse pensando al momento.


"Qingyue, tu..."


"Basta Wuya." Yue Wugou lo interruppe con gentilezza: "Non costringerla se non desidera accettarlo."


Il suo debole rimprovero fu sufficiente a fargli ricacciare le sue parole in gola. Sospirò piano e disse: "Forse sono stato troppo frettoloso. Prenditi del tempo per considerarlo Qingyue... sappi solo che non mi rimane molto tempo."


"Cosa intende dire?" Xia Qingyue alzò lo sguardo.


"È esattamente come sembra." Yue Wuya rispose con un tono indifferente. "Ho ricevuto una profezia dal regno del Mistero Celeste. Morirò entro cinque anni al massimo."


Voleva dirle che anche il tempo di sua madre stava per scadere... ma non poteva dire parole così crudeli in presenza di Yue Wugou.


Xia Qingyue si accigliò lievemente: "Signore, è l'Imperatore degli Dei Lunari. Come può credere a tali..."


"So cosa intendi dire." Yue Wuya la interruppe per poi continuare con tono profondo: "Tuttavia... è una profezia del regno del Mistero Celeste."


Finì la sua discussione con Xia Qingyue su questa nota infausta per poi quasi accovacciarsi accanto a Yue Wugou. Dopo averla avvolta in una tenue coperta di luce lunare, disse: "Riposa bene Wugou. Tornerò a trovarti domani."


Yue Wugou lo guardò e disse: "Sei un uomo occupato. Non devi visitarmi così di frequente."


Yue Wuya si limitò a sorridere e accarezzò la guancia di Yue Wugou con un dito. Il suo movimento fu così gentile che sembrava stesse toccando giada calda che poteva rompersi al minimo tocco. Alla fine si alzò e uscì dal mondo in miniatura.


Dopo aver salutato Yue Wuya, Xia Qingyue andò accanto a sua madre e le chiese piano: "Ciò che ha detto... lo desideri anche tu madre?"


Yue Wugou tenne per mano sua figlia e disse in un tono piatto, ma debole: "Sì. Il mio più grande rimpianto è che non ci siamo potuti sposare, ma..."


Yue Wugou pensò a Xia Hongyi all'improvviso e sentì una fitta al cuore che riempì di dolore tutta la sua anima. Scosse la testa per scacciare l'immagine per poi sorridere: "Non importa. Sei mia figlia Qingyue. Voglio che tu possa vivere come desideri. Non devi forzarti a fare qualcosa che non vuoi fare."


Xia Qingyue aprì la bocca, ma non disse nulla.


"A proposito..." Lo sguardo e il sorriso di Yue Wugou divennero più calorosi: "Sembra che il tuo rapporto con quel Yun Che di cui hai parlato sia molto più profondo di quanto hai descritto."


Sorpresa, Xia Qingyue rispose un po' confusa: "Eravamo moglie e marito, ma non abbiamo consumato il nostro matrimonio. Inoltre l'ho lasciato dopo il nostro matrimonio e i giorni che abbiamo trascorso insieme saranno stati meno di dieci. Così come potrebbe essere un rapporto profondo?"


"Anche così..." Xia Qingyue scosse la testa. "Trovo... difficile accettare una proposta del genere anche se non è più in questo mondo."


Yue Wugou la guardò con affetto: "Mi dispiace che il tuo ragazzo non sia sopravvissuto alla gelosia del cielo, ma credo comunque che sia stato molto fortunato ad avere una persona che tiene così tanto a lui."


Yue Wugou poi cambiò argomento e disse: "Tuttavia dovresti capire quanto sia una fortuna e una calamità possedere sia lo Splendido Fisico dei Nove Misteri e il Gelido Cuore di Vetro. Se coltivassi senza guida in questo mondo ambizioso e pericoloso... solo il cielo sa quanto tempo ci vorrebbe per te per lasciare questo posto."


Xia Qingyue guardò il cielo e disse con fare confuso: "Non mi sono nemmeno resa conto che era passato così tanto tempo."


Quando non accompagnava sua madre, leggeva libri che parlavano del Regno degli Dei o della coltivazione. Praticare il profound aveva occupato almeno l'ottanta per cento del suo tempo da quando era entrata qui.


"Ora che lo ha menzionato, vorrei proprio vedere cosa sta succedendo nel mondo esterno."


"Oh, no, non vuoi farlo." Yue Wugou scosse la testa sorridendo: "Anche se mi convincessi in qualche modo a dire sì, è stato lui a creare la barriera all'entrata. Solo chi ha una connessione di sangue diretta con lui ha il permesso di entrare in questo posto. Inoltre sai perché ti ha 'imprigionato' qui. È per farti godere pace e quiete."


"Capisco."


"A proposito del mondo esterno," la voce di Yue Wugou si addolcì all'improvviso e il suo sguardo divenne vacuo: "Oggi è il compleanno di tuo padre, non è vero?"


"..." Xia Qingyue aprì la bocca mentre mormorava: "Il compleanno... di mio padre..."


All'improvviso si rese conto di non ricordare il compleanno di suo padre.


Forse perché Yue Wugou aveva parlato per troppo tempo oggi, ma la sua aura all'improvviso mostrò segni di indebolimento. Xia Qingyue sostenne frettolosamente sua madre, la fece stendere tra l'erba e disse: "Riposa bene madre."


"Mn." Rispose Yue Wugou chiudendo gli occhi. Poco tempo dopo era caduta in un sonno pacifico.


Dopo averla sorvegliata per un momento, Xia Qingyue si alzò e camminò quasi senza meta.


<em>Xia Hongyi, mio padre.


Sono passati anni da quando l'ho incontrato, ma non sono andata a trovarlo nemmeno una volta dopo che sono entrata nel palazzo immortale Frozen Cloud.


Oggi mi sono resa conto di non ricordare nemmeno il suo compleanno.


Amava profondamente mia madre... avrebbe pianto silenziosamente guardando immagini di lei... Spesso mormorava il suo nome... Non si è più risposato da quando se n'è andata... volevo che si riunisse con mia madre... È stato il motivo per cui ho iniziato a coltivare.


Così perché... perché mi ricordo così poco di lui...? E perché ho solo ricordi che hanno qualche rapporto con mia madre...?


Durante il mio soggiorno nel Regno degli Dei, ho pensato al palazzo immortale Frozen Cloud, a Yuanba, al fato di Ventoblu e a molte altre cose... ma non a lui. Nemmeno una volta.


Non... mi ricordo nemmeno il suo volto...


È stato mio padre per sedici anni...


Sedici anni di ricordi... e sono così sfocati che sembra quasi che non siano nemmeno esistiti.


Sono... davvero una persona così fredda?</em>


Continuò a camminare in questo stato per chissà quanto tempo. Prima di rendersene conto, era arrivata all'entrata del mondo in miniatura.


La barriera viola chiaro brillava con una luce gentile, ma tenace.


Dopo aver fissato la barriera che non poteva attraversare per molti motivi, all'improvviso si ritrovò ad alzare una mano per toccarla. Non sapeva perché.


Invece della resistenza e del rumore dissonante che si aspettava, la sua mano vi passò attraverso come se non lo fosse mai stata.


"..." Per molto tempo, Xia Qingyue poté solo fissare la sua mano e la barriera che stava trapassando.


Dopo aver ritirato il braccio, tornò velocemente a fianco di sua madre.


Yue Wugou stava ancora dormendo pacificamente. Accanto a lei c'era la pozza di sangue che Yue Wuya aveva sputato non molto tempo fa.


Con il cuore che batteva all'impazzata senza motivo apparente, Xia Qingyue evocò una perla di sangue dal suo dito e un'altra dal sangue di Yue Wuya.


Quando le due perle entrarono in contatto e si fusero perfettamente, il suo sguardo divenne completamente vacuo...
                                


                                



