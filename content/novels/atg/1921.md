---
weight: 19210
title: Capitolo 1921 - Memoria della Luna (5)
pubDate: 2025-03-10T08:57:10.523Z
tags:
    - atg
---


Capitolo sponsorizzato, ringraziamo Simone!
0 capitoli in coda (Simone), 0/10
-Schadenfreude


Le perle di sangue si fusero all'istante e senza nessuna riserva. Quando l'Energia Misteriosa che le faceva galleggiare si esaurì, caddero lentamente a terra per poi disperdersi sull'erba verdeggiante.


Per molto tempo Xia Qingyue rimase sul posto con uno sguardo stordito e vacuo. Sembrava che il suo spirito avesse lasciato il suo corpo.


Anche Yun Che era quasi sconvolto.


Cosa... cosa sta succedendo?!


Non solo la barriera che avrebbe dovuto bloccare tutti a parte un diretto discendente non funzionava su Xia Qingyue, ma il suo sangue si era fuso perfettamente con quello di Yue Wuya. Poteva solo significare...


<em>Cosa sto pensando? È impossibile! Il padre di Xia Qingyue è senza dubbio Xia Hongyi!</em>


Yue Wugou era ancora vergine quando Xia Hongyi l'aveva trovata. Inoltre avevano avuto Xia Qingyue solo nel terzo anno in cui erano stati insieme.


Era impossibile che Xia Qingyue fosse la figlia di Yue Wuya!


Xia Hongyi aveva mentito allora? Era già incinta quando aveva trovato Yue Wugou?


Aveva ancora meno senso!


Xia Hongyi e Yue Wugou si erano sposati durante il secondo anno, avevano concepito Xia Qingyue il terzo anno e Xia Yuanba nel quarto... l'intera clan della Nuvola Vagante lo sapeva. Avrebbero potuto ingannare una o dieci persone, ma un'intera città? Impossibile!


Fu in quel momento che Yun Che si ricordò dei dubbi di Chi Wuyao di un po' di tempo fa...


.....


"Era troppo indifferente nei confronti della morte di Xia Qingyue... Xia Yuanba è il portatore delle Tyrannical Emperor Divine Vein e ha una mente ferma, eppure può a stento controllare il suo dolore dopo aver sentito le notizie."


"Xia Yuanba è il portatore delle Tyrannical Emperor's Divine Vein e ha una mente ferma, e può controllare a stento il dolore dopo aver sentito la notizia."


"Invece tutto ciò che ho sentito da Xia Hongyi è stata una fitta di dolore. In effetti ho sentito più shock e compassione da lui. Ha reagito come una persona che ha sentito della morte della figlia di un vicino."


"Sei un padre con una sola figlia a tuo nome. Sai meglio di me quanto è insolita la sua reazione."


"Non è così dedito alla via del mistero, né è un sovrano dal sangue freddo, ma ha potuto mantenere un certo distacco dalla situazione. Questa è la sola altra possibilità a cui ho potuto pensare. Esistono persone del genere. Come una persona senza un braccio o una gamba, alcuni sono nati senza le sette emozioni e i sei desideri che ci guidano."


"Tuttavia la sua reazione estrema nei confronti della morte di Yue Wugou contraddice completamente questa ipotesi."


"Ciò ci porta ad una domanda, 'Perché un uomo così passionale ha reagito così freddamente e razionalmente nei confronti della morte della figlia?' Ha mostrato a stento tristezza."


.....


"Ricordi ancora perché Xia Qingyue era ossessionata dalla coltivazione della via del mistero?"


"Sì, in poche parole, voleva trovare sua madre e riunire la sua famiglia."


"Esatto. Chu Yuechan mi ha detto la tessa cosa... Questo ci suggerisce che è una donna che tiene molto ai suoi legami familiari. Se non altro è una persona che ha dato tutta sé stessa solo per cercare una madre che ricordava a stento."


"Così perché una donna che dà così tanto valore all'amore e ai legami familiari, così, così tanto... non ha visitato suo padre nemmeno una volta dopo che ti ha sposato ed è andata nel palazzo immortale Frozen Cloud?"


.....


Yun Che aveva finto di essere indifferente allora, ma in realtà non era stato impassibile com'era sembrato.


Oggi le parole di Chi Wuyao erano riaffiorate nella sua mente e si erano mescolate con la scena di fronte a lui in uno stufato di massima confusione.


Xia Hongyi si era comportato in modo insolitamente indifferente quando aveva sentito della morte di Xia Qingyue.


Yue Wuya era apparso personalmente per soccorrere Xia Qingyue, l'abitante di un regno inferiore, nonostante fosse un imperatore divino.


Se avesse dovuto trovare una spiegazione...


L'indifferenza era per via del fatto che non c'erano legami di sangue nel primo caso e nel secondo invece c'era una connessione per lo stesso motivo?


Tuttavia...


Anche se Xia Hongyi non fosse stato il padre biologico di Xia Qingyue, erano comunque vissuti sotto lo stesso tetto per sedici anni. Com'era possibile che fossero così indifferenti l'uno nei confronti dell'altra al punto da essere quasi estranei?


Cosa stava succedendo? Dov'era la contraddizione?


Xia Hongyi aveva intrecciato una tela di menzogne che aveva ingannato tutti in qualche modo? O la fusione delle due gocce di sangue che sarebbero dovute essere incompatibili era solo una coincidenza?


Xia Qingyue non gliene aveva mai parlato. Naturalmente Yun Che non aveva saputo che stava portando un fardello del genere.


.....


Fu in quel momento che Yue Wugou aprì gli occhi. Sembrava quasi che avesse percepito il turbamento di sua figlia.


Si tirò su a sedere e notò che aveva uno sguardo vacuo. Non aveva notato affatto il suo risveglio.


"Qingyue?" La chiamò piano.


Xia Qingyue fremette e finalmente tornò in sé. Tuttavia il suo sguardo era ancora un po' velato.


"Cosa succede?" Chiese preoccupata Yue Wugou dopo aver notato la reazione anormale della figlia. "Stavi pensando alla sua proposta?"


Xia Qingyue scosse la testa. Si sedette accanto a sua madre e la guardò negli occhi. Un po' di tempo dopo alla fine chiese pianissimo: "Mamma, hai... dormito con il signor Imperatore Divino prima di incontrare papà?"


"Naturalmente no." Rispose Yue Wugou senza esitare per poi scuotere la testa sorridendo. "Wuya voleva aspettare la nostra notte di nozze. Come ha detto lui, non era disposto a 'macchiarÈ il mio nome fino ad allora."


<em>Nota traduzione: Yue Wugou si può tradurre letteralmente con "luna senza macchia".</em>


"Te l'ho già detto molto tempo fa, no? Perché ne stai parlando di nuovo?"


La risposta di Yue Wugou non fece nulla per scacciare il velo dallo sguardo della figlia. Fissandola ancora negli occhi, Xia Qingyue mormorò quasi inconsciamente: "Davvero...? Nemmeno una volta...?"


La reazione anormale sbalordì Yue Wugou. Poi sembrò rendersi conto di qualcosa e la sua espressione si riempì sia di panico che di dolore. Strinse le mani di sua figlia e disse con tono urgente: "Per favore credi alla mamma, Qingyue. Non ho mai... non ho mai dormito con lui, non adesso, e sicuramente non prima che conoscessi tuo papà! Mai!"


L'aura agitata e la voce terribilmente triste di Yue Wugou riportò Xia Qingyue in questo mondo. Allo stesso tempo si rese conto quanto aveva ferito sua madre con le sue parole.


"Mamma, no! Questo... non era questo che intendevo..." Provò a spiegarsi.


"Qingyue." Gli occhi di Yue Wugou si velarono di lacrime mentre cercava di ridare un tono gentile alla sua voce: "So che ho deluso tuo papà, te e Yuanba. Non merito di essere chiamata moglie o madre dopo che vi ho abbandonato tutti quel giorno..."


"No! Non è questo!" Xia Qingyue scosse la testa con tutte le sue forze. Il suo stordimento di prima si era trasformato in panico e senso di colpa.


Yue Wugou guardò sua figlia con le guance rigate da lacrime: "Il cielo ha già provato compassione per me una volta e mi ha riunito con mia figlia, e pensare... che ho osato chiedere di più. Non posso credere di essere stata così assorbita dai miei desideri egoisti da essermi dimenticata completamente del dolore che ti porterei."


"Qingyue, non ho più rimpianti in questa vita, non da quando il cielo mi ha permesso di godermi la tua compagnia negli ultimi due anni." Yue Wugou accarezzò gentilmente la guancia a sua figlia. "Non preoccuparti. Non ti costringerò mai a fare qualcosa che non desideri fare. Allo stesso modo, non permetterò mai che accada qualcosa che non vuoi che succeda."


"Mamma, hai capito male! È stato davvero un malinteso!" Xia Qingyue scosse di nuovo la testa per poi afferrare sua madre per le spalle e fissarla negli occhi: "Ascoltami mamma. Non hai deluso nessuno, figuriamoci aver fatto dei torti a qualcuno!"


"Sia te che papà o il Lord Imperatore Divino, siete tutti vittime innocenti. È stato il malvagio a farvi del male allora ad essere il responsabile."


Aveva visto personalmente l'orribile tragedia che era la vita di sua madre. Sapeva anche delle innumerevoli ferite, rimpianti e dolore che gravavano sul suo cuore.


Sua madre era diventata eccessivamente sensibile e fragile per tutto questo, e Xia Qingyue le aveva inferto un duro colpo con i suoi mormorii assorti.


Ogni lacrima che colava dalle guance di sua madre cadeva contro la sua anima. Il nervosismo, la trepidazione, l'assoluto orrore al pensiero di aver ferito sua figlia e le parole rassicuranti che potevano essere un giuramento feroce fecero capire a Xia Qingyue quanto era stata egoista la sua testardaggine di prima.


"Ti ho fatto quella domanda perché io... voglio dirti che..." asciugò le lacrime dal viso di sua madre per poi continuare: "...ho cambiato idea. Ho deciso di accettare la proposta del Lord Imperatore Divino."


Tuttavia, non solo Yue Wugou non sembrò rassicurata dalla risposta della figlia, strinse la presa istintivamente e disse con tono urgente: "Qingyue! Ti ho appena detto che non devi forzarti a fare qualcosa che non desideri fare, figuriamoci per una persona come me!"


"Non mi sto forzando a farlo e sicuramente non... lo sto facendo per te mamma." Xia Qingyue scosse la testa e rispose con un sorriso addolorato a sua volta: "È solo che il Lord Imperatore Divino aveva ragione. Senza un potere sufficiente, i miei talenti speciali e i miei doni dal cielo mi porteranno solo tribolazioni a non finire."


"Non so ancora cosa significhi davvero stare al trono, ma so che il potere divino degli Dei Lunari è tra i poteri più formidabili disponibili al mondo al momento. È qualcosa che una persona normale non può sperare di ottenere nemmeno in mille vite, eppure mi è stato offerto su un piatto d'argento. È sia molto meglio di un dono dal cielo ed è esattamente ciò di cui ho bisogno."


"Semplicemente... non ho motivo di rifiutarlo."


"..." Yue Wugou osservò Xia Qingyue negli occhi con attenzione per capire se si stava forzando: "Lo... lo pensi davvero?"


"Mn." Xia Qingyue annuì. "So che hai sempre provato un profondo rimpianto. So che non puoi sopportare l'idea che io soffra nemmeno un briciolo."


"Tuttavia non hai fatto nulla di male, né ci hai deluso mamma. Ci hai lasciato non perché sei stata spietata, ma perché la sorte è una signora crudele. Tra tutti noi, nessuno è rimasto più ferito di te."


"Inoltre te e papà avete divorziato prima che partissi. In quanto donna libera, sta a te scegliere chi desideri sposare. Non devi essere tenuta in ostaggio dal tuo senso di colpa!"


Il sorriso di Xia Qingyue divenne un po' più gentile: "Per quanto riguarda me, sicuramente non mi devi nulla. Sono tua figlia. Puoi non avermi cresciuto, ma mi hai comunque fatto nascere. Non ho potuto fare nulla per te quando ero più piccola, così sarei solo infinitamente felice di aiutarti ad esaudire uno dei tuoi più grandi desideri."


La diga negli occhi di Yue Wugou si ruppe completamente: "Qingyue... figlia mia..."


Yue Wugou la abbracciò stretta. Non era ancora riuscita a capire se sua figlia stesse parlando con sincerità o stesse solo facendo un compromesso, ma per la prima volta sentì di poter morire senza rimpianti.


.....


"Hai... hai davvero deciso?"


Il giorno dopo, Yue Wuya traboccò di gioia dopo aver sentito la risposta di Xia Qingyue.


Lui stesso fu sorpreso da quanto era contento e sollevato.


"Sì!" Xia Qingyue annuì solennemente. Sembrava così tranquilla che perfino Yue Wuua, un Imperatore Divino, non riuscì ad individuare una particolare emozione che risaltava tra le altre. "Tuttavia avrei due richieste."


"Va bene." Yue Wuya annuì senza esitazione: "Dimmi."


"Primo..." L'espressione di Xia Qingyue divenne ancora più seria mentre faceva una pausa. Il suo sguardo divenne un po' evasivo per qualche motivo: "Mi... piacerebbe diventare formalmente sua figlia adottiva."


Yue Wuya sembrò sorpreso dalla richiesta, ma scosse velocemente la testa con un sorriso: "Mi sottovaluti Qingyue. Sei la figlia di Wugou, così non ho mai provato nessun desiderio nei tuoi confronti. Non è necessario."


Pensava che Xia Qingyue avesse fatto questa richiesta per proteggersi da lui.


"Mi ha frainteso signore." Tuttavia l'espressione di Xia Qingyue rimase calma come sempre e il suo sguardo era puro come la luna divina nel cielo. "Il favore che ha mostrato a me e a mia madre è pesante quanto una montagna. La mia richiesta è puramente personale."


"Mi rendo conto che è una richiesta abbastanza oltraggiosa per una donna umile e priva di meriti come me... ma sarei molto contenta se accettasse."


La sua serietà e il lieve tremito nella sua voce sbalordì non solo Yue Wuya, ma anche Yue Wugou.


"Va bene... va bene!"


Yue Wuya annuì con forza quando disse il primo va bene e poi mostrò un largo sorriso la seconda volta. "Non ora però, se diventerai mia figlia adottiva, allora dobbiamo tenere una grande cerimonia per festeggiare! Forse non dovremo mandare inviti per tutto il Regno degli Dei, ma certamente sarà un evento da ricordare per l'intera Divina Regione Orientale! Ahahahah!"


Rise fragorosamente... e di nuovo rimase sorpreso da quanto era contento.


Xia Qingyue chiuse gli occhi. Molto tempo dopo, continuò: "Per quanto riguarda la mia prossima richiesta... per favore mi dica chi è stato a ferire così tanto mia mamma signore!"


Il suo marito scomparso...


Il suo setta...


La sua terra natìa...


Ogni volta era rimasta addolorata e non aveva potuto cambiare il suo fato.


Stavolta però non avrebbe fallito.


Si diceva che ferire una madre fosse il crimine più grande in assoluto. Quando sua madre mancherà e il potere divino degli Dei Lunari scorrerà nelle sue vene... la vendetta sarà il suo unico obiettivo nella sua vita.


Nota dell'autore: l'antico metodo di confermare una parentela fondendo delle gocce di sangue è assolutamente non scientifico e puramente inventato. Non prendetelo sul serio.
                                


                                



