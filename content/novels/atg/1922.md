---
weight: 19220
title: Capitolo 1922 – Memoria della Luna (6)
pubDate: 2025-03-10T08:57:10.523Z
tags:
    - atg
---


Capitolo regolare,
0 capitoli in coda, 0/10
-Schadenfreude


La seconda richiesta di Xia Qingyue uccise la risata di Yue Wuya.


"Non... non dirglielo!"


Disse Yue Wugou nel panico prima che l'Imperatore Divino potesse dire qualcosa.


Yue Wuya diede un'occhiata consolatoria all'amore della sua vita per poi tornare a guardare Xia Qingyue: "Posso rispondere alla tua domanda... ma non ora."


"Perché?" Chiese Xia Qingyue.


Yue Wuya controbatté con una sua domanda: "Amo Wugou più di me stesso. Cosa credi che avrei fatto nell'istante in cui avessi scoperto l'identità del responsabile?"


Xia Qingyue: "..."


"Avrei cercato quella pu***na e l'avrei fatta a pezzi con le mie mani!" Il tono di Yue Wuya rimase calmo, ma l'ultima parte della frase la disse stringendo lievemente i denti. "O se non altro lo vorrei... in realtà NON mi sono vendicato per Wugou anche se sono passati così tanti anni. Perché credi che sia così?"


Un lungo e soffocante silenzio dopo, Xia Qingyue alla fine rispose: "È perché... è una persona che nemmeno lei può sconfiggere signore?"


"Esatto." Lo sguardo e il tono di Yue Wuya divennero solenni: "La responsabile ha delle origini e un supporto incredibilmente potenti. La sua forza e la sua posizione sono i migliori in assoluto, ma ha una mente astuta e spietata. Le parole buono, malvagio, giusto e sbagliato non esistono nel suo dizionario, dà importanza solo ai suoi obiettivi."


"Non solo ha ferito tua madre, mi ha anche ingannato facendomi pensare che il regno degli Dei Stellari fosse il principale sospetto. Sono stato travolto dalla furia e non ho indagato sulla questione quanto avrei dovuto, così ho commesso un grave errore che ha peggiorato i rapporti tra il regno degli Dei Lunari e quello degli Dei Stellari... esattamente come voleva la responsabile."


Yue Wuya strinse i pugni silenziosamente mentre lo diceva.


L'osservatore, Yun Che, sapeva esattamente di cosa stava parlando.


Yue Wuya aveva pensato che fosse stato Xing Juekong ad organizzare l'attacco contro Yue Wugou, così si era vendicato facendo la stessa cosa all'Imperatore degli Dei Stellari.


Aveva rapito chi pensava fosse la concubina più amata di Xing Juekong, la madre del Dio Stellare del Lupo Xisu e Jasmine...


E l'aveva fatta suicidare.


Yue Wuya era morto per mano di Jasmine, che così aveva ottenuto la vendetta che si meritava.


Tuttavia Qianye Ying'er era la vera responsabile dietro queste due tragedie.


"È una persona che nemmeno io posso toccare. Cosa potresti fare anche se sapessi qualcosa di lei?" Disse con solennità Yue Wuya. "In più, la tua coltivazione, la tua astuzia, la tua esperienza e i tuoi metodi sono di gran lunga inferiori ai suoi."


"Se ti dicessi la sua identità, avresti un obiettivo chiaro, ma irraggiungibile. Ti riempiresti di odio, ma non potresti mai sfogarlo. Ti farebbe solo perdere la concentrazione, intralcerebbe la tua coltivazione e ti porterebbe ancora di più sulla via della vendetta."


"Non preoccuparti. Ti dirò la verità quando avrai ereditato e ti sarai adattata al mio potere."


Guardò Xia Qingyue con profonda aspettativa. "Sei la portatrice del Gelido Cuore di Vetro e dello Splendido Fisico dei Nove Misteri, così è solo questione di tempo prima che la sorpassi. Tieni la testa bassa, raduna le tue forze e un giorno... potrai vendicarti per tutti noi."


Xia Qingyue non ottenne la risposta che voleva, ma annuì e non fece altre domande.


A questo punto Yun Che si rese conto gradualmente che Yue Wuya non aveva passato solo il potere divino del Palazzo Imperiale a Xia Qingyue.


C'era anche una questione che lo metteva in difficoltà.


Perché il sangue di Xia Qingyue e quello di Yue Wuya si erano mescolati in modo così perfetto?


La cronologia degli eventi non corrispondeva minimamente e Yue Wugou stessa aveva detto chiaramente di non aver dormito con Yue Wuya.


Era... davvero solo un errore?


.....


In passato, in un altro spazio.


"Co... cosa?! Ha intenzione di passare il trono a Xia Qingyue? Imperatore Divino, è-è impazzito?!"


Il Dio Lunare Dorato Yue Wuji era così ansioso che non poté trattenersi dal dire queste parole offensive.


"Ci ho pensato a lungo." Yue Wuya disse: "Anche se il titolo di imperatrice degli Dei Lunari le darà un po' del prestigio di cui ha bisogno, dovrà affrontare una resistenza considerevole. Avrò bisogno del tuo aiuto Wuji."


"Resistenza considerevole non inizia nemmeno a descrivere quanto sarà difficile!" Yue Wuji camminò per arrivare di fronte all'imperatore e mostrò un'espressione perplessa. "Xia Qingyue è la portatrice dello Splendido Cuore di Vetro e dello Splendido Fisico dei Nove Misteri. Non ho obiezioni se la sceglierà come erede del potere divino del Palazzo Imperiale."


"Ma il trono di Imperatore Divino? Nemmeno io posso accettarlo!"


"Cosa c'è di così difficile da comprendere?" Ribatté Yue Wuya. "L'erede precedente del Gelido Cuore di Vetro ha fondato il Regno dell'Eternità! Inoltre si dice che la portatrice di questo talento sarà protetta dal cielo stesso, il futuro del regno degli Dei Stellari potrebbe brillare come non mai."


"Anche se credessi al futuro che mi descrive e che la portatrice del Gelido Cuore di Vetro godrà della protezione del cielo, Xia Qingyue... è comunque un'estranea! Un'estranea!" Disse con durezza Yue Wuji. "È vero che il regno sovrano è sempre la priorità per un imperatore divino, ma nemmeno l'Imperatore Divino più altruista cederebbe eoni di storia e il regno per cui ha lavorato per tutta la vita per migliorare la vita di un estraneo, no?!"


Questo sbalordì Yue Wuya fino a farlo zittire.


"Inoltre Xia Qingyue è... la figlia di Yue Wugou e di un altro uomo!" Yue Wuji non poté smettere di scuotere la testa e si accigliò: "Sarebbe stato perfettamente normale che la odiassi, figuriamoci considerare di passarle il trono!" 


"..." Per molto tempo, Yue Wuya non poté dire nulla. Occasionalmente avrebbe mostrato stupore.


Era perché il ragionamento di Yue Wuji... aveva molto senso.


Non importava quanto fosse talentuosa Xia Qingyue, passarle il trono era come mettere il futuro del regno degli Dei Stellari nelle mani di un estraneo.


Inoltre era la figlia di Yue Wugou e di un altro uomo. Sarebbe stato perfettamente naturale odiarla.


Così perché... non pensava ancora di poter cambiare idea?


"Wuji." Yue Wuya sospirò. "Il regno del Mistero Celeste ha profetizzato che morirà entro cinque anni. Che sia vero o no, dovrei prepararmi al peggio ed è stata la migliore erede che potessi trovare in breve tempo."


"Comunque dovrei prepararmi il più possibile per l'annuncio." Diede una pacca sulle spalle di Yue Wuji per poi continuare: "Mi aiuterai, vero?"


Yue Wuji voleva aggiungere altro, ma notò lo sguardo dell'Imperatore Divino e capì che sarebbe stato futile. Un lungo sospiro e un cenno di assenso esasperato dopo, disse: "Ufficialmente, è il mio imperatore divino, non ufficialmente sei mio fratello. Naturalmente sosterrei le tue decisioni, ma..."


"Questo è tutto ciò che avevo bisogno di sentire." Yue Wuya sorrise: "Puoi iniziare a prepararti per, beh, tutto."


"Tra un po' di tempo guiderò personalmente la coltivazione di Qingyue. Avrò bisogno che ti occupi degli affari del regno."


"Destinerò anche tutte le giade del Mare Lunare che erano destinate a Xuange e la Prugna del cuore della Luna Gelida che abbiamo preparato per crescere il prossimo imperatore alla crescita di Qingyue."


Yue Wuji impallidì.


"Conoscendo Xuange, non rimarrà con le mani in mano. Sarà anche un elemento instabile da sorvegliare quando Qingyue erediterà il tono in futuro. Devi prepararti anche per questo."


Sorprendentemente, la determinazione di Yue Wuya di passare il trono a Xia Qingyue era diventata ancora più ferma dopo la sua discussione con Yue Wuji.


Sembrava quasi che qualcuno lo avesse infettato con un parassita che controllava la mente.


"... Capisco." Yue Wuji poté solo accettare.


Il mondo cambiò di nuovo, ma in quel momento Yun Che riconobbe la scena.


Era la capitale del regno degli Dei Lunari, il giorno della "Luna Divina nel cielo"!


Xia Qingyue sarebbe diventata imperatrice durante questa cerimonia. Era anche il posto dove lui e Xia Qingyue si erano incontrati un'altra volta.


Era appena uscita dalla sua "prigione" così che tutti i partecipanti potessero memorizzare il suo nome quando all'improvviso... aveva saputo che il marito che pensava fosse morto da anni in realtà era ancora vivo e che era nella città della Luna Divina.


"Padre adottivo, posso fare una richiesta?" Chiese a Yue Wuya trattenendo a stento la confusione e l'agitazione.


"Ahahahah." L'Imperatore degli Dei Lunari rise di cuore: "In tutti gli anni in cui sei stata qui questa è la prima volta che mi hai chiesto qualcosa. Ottimo, è semplicemente ottimo."


"Non passerà troppo tempo prima che l'intero regno degli Dei Lunari ti appartenga, figuriamoci qualcosa di insignificante come il palazzo celestiale della luna evanescente!"


"Ringrazio il padre adottivo per aver esaudito la mia richiesta." Dietro la gratitudine di Xia Qingyue c'era un senso di colpa e di riluttanza.


"Padre adottivo." Disse così piano da essere quasi inudibile. "Ho qualcosa da dire. Ti prego di ricordarlo sempre."


"In futuro, non importa cosa succederà... non deluderò mai il regno degli Dei Lunari."


"Qingyue, tu..." L'improvvisa dichiarazione sorprese Yue Wuya.


"Qingyue vuole solo che ti ricordi sempre queste parole... Non importa cosa accadrà in futuro, ti prego di ricordare queste parole." Continuò a dire molto piano.


Yue Wuya rimase perplesso, ma non insistette dato che aveva degli ospiti di cui occuparsi. Si limitò a ridere contento e disse: "Anche se quella 'profezia' fatta dal regno del Mistero Celestiale si avverasse domani, non avrei più rimpianti."


Quando Yue Wuya se ne andò e non rimase nessun altro nel palazzo celestiale della luna evanescente. Il dolore di Xia Qingyue sfuggì al suo controllo e trapelò dalla sua espressione. Chiuse gli occhi e non riuscì a giungere ad una decisione per molto tempo.


"Dovrei mandargli una trasmissione del suono e dirgli tutto ora, o..."


Il suo sguardo e la sua espressione divennero esitanti mentre sussurrava tra sé e sé. Aveva la sensazione di essere giunta ad un punto di non ritorno.


Ripensò alla scelta che sua madre aveva fatto allora. Questa situazione non era lontanamente difficile quanto le circostanze di sua madre, ma il dolore era acuto e straziante.


Tornò a pensare al giorno in cui lei e Yun Che si erano sposati.


.....


"... hai detto chiaramente che partirai per il palazzo Immortale Frozen Cloud e che il solo motivo per cui mi hai sposato era per mantenere quella promessa. Così non avrai problemi se accetterò una concubina, vero?"


"Come vuoi."


"Lo hai promesso! Ma non hai il permesso di trovare un altro uomo! Io, Yun Che, posso essere un invalido, ma sono ancora un uh... ahem! Un uomo! Devi promettermi anche questo!"


"Uomo irragionevole!"


"Come sarebbe irragionevole? L'orgoglio di un uomo è più grande del cielo specialmente quando si parla di una donna! Inoltre sei mia moglie, ma non mi permetti di toccarti e hai intenzione di lasciarmi!
Puoi davvero guardarmi negli occhi e dirmi che hai rispettato anche solo una delle tue responsabilità coniugali? Inoltre ciò che ti sto chiedendo è il principio più elementare tra marito e moglie. Non rispetterai nemmeno quello? Sì, lo stai facendo solo per una promessa. Sì, stai ripagando un debito. Ma che valore avrebbero se non c'è un minimo di sincerità nel tuo gesto?"


"... bene. Prometto che non avrò rapporti con un altro uomo e che non farò nulla che diminuisca il tuo orgoglio in qualsiasi modo. Sei soddisfatto ora?"


"Umpf! Finalmente! ... Sul serio però, sei trooooppo bella per il tuo bene. Cosa farò se vedrai un giovane maestro attraente e cadrai in tentazione... ehi ehi ehi, non ho ancora finito di parlare!"


.....


"Il matrimonio è falso e il titolo è vuoto. Ma cosa importerà se il mondo intero crede che sia vero? È troppo ingiusto per lui." Sussurrò tra sé e sé Xia Qingyue mentre le lacrime rigavano le sue guance. "La sua fama nel Regno degli Dei sta iniziando ad aumentare. Come potrei macchiare la sua reputazione e distruggere il suo futuro?"


"Madre, padre adottivo... Qingyue è una figlia indegna... e posso solo espiare per il resto della mia vita!"


Ogni parola che Xia Qingyue sussurrava trafisse il cuore di Yun Che.


Nel palazzo celestiale della luna evanescente, Xia Qingyue gli aveva spiegato tutto con un tono calmo e composto.


Sapeva già che Xia Qingyue doveva aver fatto una decisione dolorosa, ma solo ora comprendeva davvero quanto era stato difficile e straziante. Da una parte era l'ultimo desiderio di sua madre di sposarsi con Yue Wuya.
Doveva anche un enorme favore a Yue WUya, senza menzionare che sembrava esserci un qualche tipo di strano legame di sangue tra di loro. Dall'altra gli aveva promesso che sarebbe rimasta fedele e il matrimonio, anche se era finto, lo avrebbe ferito profondamente e avrebbe rovinato il suo futuro.


Alla fine aveva scelto lui e seppellito quel profondo senso di colpa e rimpianto nel suo cuore.


Non gli aveva mai fatto portare nemmeno un briciolo di questo peso.


La scena accelerò. Vide sé stesso e Xia Qingyue scappare nel regno degli Dei Lunari sul palazzo celestiale della luna evanescente, Qianye Ying'er li aveva intercettati a metà strada, aveva usato il Marchio del Suicidio del Brahma su di lui e Yun Che l'aveva implorata di ucciderlo mentre lei era in ginocchio di fronte alla Terra Proibita del Samsara...


Dopo averlo passato a Shen Xi ed essere tornata nel regno degli Dei Lunari, Xia Qingyue si inginocchiò di fronte a Yue Wuya e aspettò la sua punizione.


Tuttavia, invece della rabbia esplosiva e della punizione che si aspettava, Yue Wuya si limitò a ridacchiare esasperato e disse: "Non puoi almeno cercare di chiedermi perdono o darmi una pacca sulle spalle, Qingyue? Da dove viene questa testardaggine, sei proprio diversa da tua madre."


A quel punto era chiaro che il suo affetto e la sua tolleranza nei confronti di Xia Qingyue superavano di gran lunga quelli di un normale padre adottivo.


Il tempo passò. Un anno dopo, la profezia riguardo alla morte di Yue Wuya si avverò.


Era perito per mano di Jasmine.


Yun Che continuò a guardare mentre Yue Wuya lottava fino al suo ultimo respiro per trasferire il potere divino del Palazzo Imperiale a Xia Qingyue...


Sfortunatamente la sua morte era avvenuta così velocemente che non era riuscito ad aprire la strada per lei fino alla fine.


In punto di morte, non parlò delle sue speranze e delle sue aspettative per il futuro a Xia Qingyue, ma... del suo odio per Xia Hongyi.


Sì. Non ne era mai uscito. Durante i suoi ultimi momenti, versò lacrime che non aveva mai osato rivelare di fronte a Yue Wugou... ed era morto provando odio.


Senza assistere a questa scena con i suoi occhi, nessuno avrebbe potuto immaginare che la vita di un imperatore degli Dei Lunari sarebbe finita in modo così tragico.


Lo stesso giorno, Yue Wugou si era suicidata in nome dell'amore.


Yun Che guardò Xia Qingyue tenere tra le braccia il corpo di sua madre e piangere incontrollabilmente.


Lo specchio di bronzo che Yue Wugou aveva tenuto al petto era diventato un ricordo per Xia Qingyue.


Piena di senso di colpa e rimpianto nei confronti di sua madre e del suo padre adottivo, e di fronte ad un'enorme resistenza dal regno degli Dei Lunari, Xia Qingyue era rimasta completamente sola nel Regno degli Dei.


.....


Anche se sapeva che la sua decisione avrebbe destato sdegno in tutto il regno degli Dei Lunari, Xia Qingyue seppellì comunque il corpo di sua madre accanto alla tomba imperiale di Yue Wuya.


Poi rimase inginocchiata di fronte alle lapidi per tre giorni e tre notti.


Yun Che guardò ogni secondo senza fare un solo rumore o distogliere lo sguardo nemmeno una volta...


Se solo fosse potuto rimanere al suo fianco allora. Avrebbe potuto farsi carico di un po' del suo dolore almeno.


Molto tempo dopo, Xia Qingyue finalmente si alzò. All'improvviso però il suo corpo fu colto da spasmi incontrollabili finché non ricadde in ginocchio.


Un tremito stava scuotendo il suo sguardo prima morto, facendolo sprofondare nel caos.


"...?!" Anche se era solo un ricordo, Yun Che quasi sentì lo stesso spasmo innaturale.


<em>Cosa... cosa diavolo sta succedendo a Qingyue?</em>


Lei si strinse la testa con entrambe le mani. Il tremito divenne sempre più violento e sembrava stesse sopportando un'enorme quantità di dolore.


<em>Cosa sta succedendo... cosa le sta succedendo?!</em>


Gridò Yun Che nel suo mare spirituale.


Fu in quel momento che quella voce di donna fuggevole disse:


"Ha ereditato il potere divino del Palazzo Imperiale alla perfezione in un periodo di tempo incredibilmente breve grazie al suo Splendido Fisico dei Nove Misteri. La sua mente è stata anche fortemente scossa da tutte le tragedie che l'hanno colpita. Di conseguenza, il suo Gelido Cuore di Vetro ha iniziato a svegliarsi rapidamente."


"Avere un cuore di vetro gelido intoccato dalle macchie del mondo... ha percepito la verità dietro il 'nulla' molto prima di te e ancora prima di quanto avessi previsto."


"La verità dietro il... nulla?" Yun Che si guardò attorno con confusione: "Cosa... significa?"


"Da quando hai iniziato a coltivare il Manuale della Sfida alle Leggi Naturali, anche tu hai percepito gradualmente la verità... non è vero?" Rispose la voce della donna.


"Io?" Esclamò sorpreso Yun Che.


Tuttavia, prima che potesse riflettere sulle sue parole, la Xia Qingyue nel ricordo finalmente smise di tremare.


Alzò lentamente la testa. Avrebbe dovuto esaurire ogni lacrima, ma tornò subito a piangere.


"Sei davvero mio padre... sei davvero... mio padre..."


Poté a stento finire la frase senza singhiozzare.


Il suo pianto scioccò profondamente Yun Che.


<em>Cosa diavolo aveva visto?</em>


"Sei davvero mio padre." aveva detto. Poteva significare solo una cosa. Yue Wuya... era davvero il suo padre biologico?


Quella perfetta fusione tra gocce di sangue non era una coincidenza dopotutto?!


Ma... Xia Hongyi e Yue Wugou avevano concepito Xia Qingyue solo durante il loro terzo anno insieme... Yue Wugou stessa aveva giurato a Xia Qingyue che lei e Yue Wuya non avevano mai dormito insieme...


Queste erano tutte "prove" innegabili. Per questo Xia Qingyue non poteva essere sicura che Yue Wuya fosse il suo vero padre anche se la sua mano aveva attraversato una barriera che poteva essere trapassata da un diretto discendente di Yue Wuya e il loro sangue si era fuso insieme.


Yue Wugou e Xia Hongyi stavano mentendo entrambi o...?


"Non c'è da meravigliarsi... mi hai permesso di starti vicina e di dipendere da te come se fossi tua figlia... non c'è da meravigliarsi... eri così affezionato a me e mi perdonavi sempre..."


"Ero davvero tua figlia dopotutto... ho ricevuto... così, così tanto amore da te..."


"Ma io... non ho potuto chiamarti padre quando eri ancora in vita..."


"E io... ho rovinato il tuo ultimo desiderio e quello della mamma..."


Le lacrime scorrevano senza fine e ogni parola era piena di dolore.


Dopo che Yun Che era tornato nel Regno degli Dei e aveva incontrato di nuovo Xia Qingyue, lei gli aveva descritto la morte di Yue Wuya e di Yue Wugou con tono calmo e indifferente. Non aveva versato una sola lacrima o mostrato un briciolo di tristezza, né aveva menzionato che Yue Wuya... era il suo vero padre.


Le lacrime, il senso di colpa, il dolore, il rimpianto... l'aveva tutto seppellito nel suo cuore.


All'improvviso un gelo terribile strinse il cuore di Yun Che.


Si era reso conto che suo padre, sua madre e la figlia... nessuno di loro erano morti pacificamente.


Sembrava quasi che fossero stati maledetti dal fato.


La luce si oscurò e il vento ululò con fare cupo. Sembrava che il mondo stesso stesse piangendo per lei.


Chissà quanto tempo dopo, Xia Qingyue smise lentamente di piangere.


Quando alzò la testa per fissare lo spazio di fronte a lei, il suo sguardo era completamente vacuo. Passò una quantità indefinita di tempo prima che riprendesse lucidità.


Non si fermò lì però. Il suo sguardo divenne sempre più tagliente fino ad assomigliare ad un paio di coltelli gelidi.


"Madre," disse piano: "Il mondo mortale ti ha dato solo amarezza e tristezza. Che possa essere un segno che il tuo aldilà e quello di mio padre sia pieno di beatitudine infinita."


"Per quanto riguarda l'odio e la vendetta che avete lasciato, me ne occuperò io al vostro posto!"


"Padre, non sei riuscita a proteggerla in questo mondo mortale. Assicurati... di non perderla mai più nell'aldilà."


"Per quanto riguarda il regno degli Dei Lunari a cui dedicato l'anima a proteggere, lo proteggerò al tuo posto!"


Alzò lentamente la testa e si premette il cuore con un dito. Poi dichiarò piano come un fruscio di vento: "Io, Xia Qingyue, giuro che passerò il resto della vita ad esaudire due desideri..."


"Il primo è uccidere Qianye e il secondo è proteggere il regno degli Dei Lunari!"


"Se non manterrò anche solo una di queste promesse, che il mondo possa distruggermi e il Samsara mi venga per sempre negato!"


Si infilzò la pelle con il dito e usò il sangue per incidere questo giuramento sulle lapidi dei suoi genitori.


Yun Che sentì una fitta nell'anima e per molto tempo non riuscì a smettere di tremare.


Xia Qingyue aveva giurato di uccidere Qingyue e di proteggere il regno degli Dei Lunari.


Tuttavia lui aveva salvato Qianye da morte certa...


E aveva distrutto il regno degli Dei Lunari con le sue mani...


Allora Xia Qingyue aveva letteralmente la vita di Qianye Ying'er nelle sue mani, ma aveva scelto di rimandare la sua vendetta di mille anni per lui.


Il risultato di quella scelta era stato...


Nel mondo reale, Yun Che tremò come se fosse in mezzo ad una terribile tempesta di neve. Il sangue stava colando per i suoi denti stretti.


Nessuno poteva immaginare che tipo di tortura mentale stesse sopportando adesso.


Nel mare spirituale, Xia Qingyue si rialzò in piedi.


Quando si voltò, le lacrime si dispersero come stelle e gli aghi viola nelle sue pupille erano così taglienti da poter squarciare l'anima.


Nonostante la sua visuale tremante e offuscata, Yun Che la vide completamente diversa rispetto ad un momento fa. La sua trasformazione era stata immediata e assoluta.


Nei tre anni successivi, il regno degli Dei Lunari diede il benvenuto ad una nuova imperatrice che portava la perla della Luna Imperiale e le volontà dell'imperatore precedente, ma che non era accettata da nessuno.


Avrebbe anche assistito all'ascesa rapidissima di questa nuova sovrana e alle conseguenze della sua crudeltà.
                                


                                



