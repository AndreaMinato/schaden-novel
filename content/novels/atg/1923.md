---
weight: 1923
title: Capitolo 1923 – Memoria della Luna (7)
pubDate: 2025-03-10T08:57:10.524Z
tags:
    - atg
---


Capitolo regolare,
0 capitoli in coda, 0/10
-Schadenfreude


Dopo aver seppellito Yue Wuya e Yue Wugou, Xia Qingyue accettò la perla della Luna Imperiale da Yue Wuji e salì ufficialmente al potere.


Xia Qingyue non aveva quasi nessun sostenitore e praticamente tutti nell'intero regno degli dei Lunari la rifiutavano. Questo era il motivo per cui la sua prima azione sbalordì tutti quanti.


Quando il principe ereditario Yue Xuange, iniziò ad opporsi a lei, Xia Qingyue non scelse di tollerarlo, né di mostrare falsa civiltà od un'eroica resistenza. La sua scelta... fu di scagliare un raggio viola che uccise il principe ereditario in un colpo solo.


"Sfidare il proprio Imperatore Divino è un crimine capitale!"


Che motivo aveva per condannare a morte il principe ereditario? Era questo e la regola si applicava a tutti!


Erano passati solo nove giorni da quando Xia Qingyue aveva ereditato il potere divino di Yue Wuya.


Tuttavia il potere che emanava aveva già scioccato gli Dei Lunari.


Il fendente di Xia Qingyue non aveva solo tagliato la testa al serpente, ma anche ogni esitazione di Yue Wuji. Da allora, il Dio Lunare secondo in potere solo al precedente imperatore, usò tutta la sua influenza e il suo potere per sostenerla.


La morte improvvisa del principe ereditario significava che la fazione in opposizione a Xia Qingyue aveva perso il suo nucleo prima ancora che si sollevasse una rivolta ufficiale.


Dopodiché la questione sarebbe stata semplicemente neutralizzarli uno dopo l'altro.


Consolidò la sua forza ad ogni passo e colpiva sempre nel segno. Gli altri Dei Lunari iniziarono a rispettarla o a temerla, ma il punto chiave era che alla fine si erano tutti sottomessi e la loro sottomissione equivaleva alla capitolazione del regno degli Dei Lunari. C'erano voci discordi, ma che importava quando nessuno degli esperti più potenti le sostenevano?


Il conflitto interno del regno degli Dei Lunari era finito in meno di due anni.


Era un periodo di tempo inimmaginabilmente breve e nessuno pensava che sarebbe stato possibile finché non ci era riuscita.


L'abilità di Chi Wuyao di manipolare i cuori e controllare ogni situazione provenivano da decine di millenni di esperienza accumulata.


Tuttavia Xia Qingyue non era stata un capo nemmeno per un giorno prima della sua ascensione.


Anche se aveva ereditato i ricordi chiave dei precedenti Imperatori degli Dei Lunari quando aveva accettato la Perla Imperiale, e così conosceva a menadito gli Dei Lunari e gli Emissari, le capacità che aveva mostrato e le imprese che aveva compiuto erano, per dirlo schiettamente, impossibili.


Nemmeno Chi Wuyao avrebbe potuto fare di meglio senza usare la sua anima dell'Imperatore Diabolico del Nirvana.


Il risveglio del Gelido Cuore di Vetro... la verità che aveva percepito dietro il nulla...


Cosa diavolo le era successo? Cosa aveva visto?


Tre anni erano passati dal Ricordo del Nulla. Fu circa in quel periodo che Yun Che era tornato nel Regno degli Dei.


A causa del tradimento di Huo Poyun, la notizia del suo ritorno nel Regno della Canzone Glaciale era stata rivelata a tutti.


Xia Qingyue prese due iniziative nel momento in cui lo venne a sapere. Primo, attirò l'Imperatore dell'Eternità nel Regno della Canzone Glaciale. Poi fermò personalmente Qianye Ying'er.


La situazione nel Regno della Canzone Glaciale era andata meglio del previsto, ma Zhou Xuzi avrebbe salvato Yun Che anche se Mu Xuanyin non fosse stata abbastanza forte da tagliare il braccio di Luo Guxie. Qianye Ying'er era di gran lunga l'elemento più pericoloso tra le due, ma Xia Qingyue l'aveva fermata alla perfezione.


Ci sarebbero state conseguenze inimmaginabili se una delle sue nemesi fosse riuscita a catturarlo... ma lei ne aveva parlato come se non fosse nulla quando gliene aveva parlato.


Un po' di tempo dopo, entrarono nel regno dell'Eternità e parteciparono all'assemblea generale per discutere delle misure e delle azioni da intraprendere per affrontare la Calamità Cremisi.


Con stupore di Yun Che, Xia Qingyue nutriva già dei sospetti in Long Bai allora.


"Mandate l'ordine di indagare sul massacro di intere famiglie accaduto di recente nel regno degli Dei Drago, specialmente il momento e il luogo del primo incidente... se possibile, dite loro di cercare tracce di energia in ogni scena del crimine. Più sarà dettagliato il rapporto, meglio sarà!"


"Date l'ordine di indagare su questo incidente con tutte le risorse che abbiamo. Tutto il resto può aspettare finché non avremo un risultato!"


Nel Regno dell'Eternità, dopo la loro breve conversazione, l'aveva vista allontanarsi sospirando:


"Innumerevoli tesori inestimabili, la gelosia dell'Imperatore del Drago e il veleno di Qianye... l'intero universo potrebbe rivoltarsi contro di lui dopo che la Calamità Cremisi sarà finita."


"Cosa devo fare per proteggerlo?"


Una breccia era apparsa nel muro del Caos Primordiale e l'Imperatrice Diabolica Colpo Celeste Nemesi dei Diavoli era tornata.


Tutti gli imperatori divini e i Realm King si erano inginocchiati tremando di paura. Anche Xia Qingyue aveva piegato le ginocchia, ma non si era limitata a fare solo questo. Aveva nascosto una perla dell'immagine della Luna Nascosta sotto la sua fascia viola, celandone la presenza con la sua aura divina.


Nessuno si poteva immaginare che stesse registrando la scena di come gli Imperatori Divini si stavano inginocchiando e come Yun Che stava parlando con l'Imperatrice Diabolica.


Era la scena della prima Pietra dell'Immagine Luce di Gemma.


Dopo che Yun Che era tornato nel Regno della Canzone Glaciale, aveva riferito che l'Imperatrice Diabolica Colpo Celeste Nemesi dei Diavoli non avrebbe portato una calamità al Caos Primordiale. Mentre gli imperatori divini e i Realm King stavano inondando Yun Che di lodi e lo stavano chiamando messia, Xia Qingyue registrò la scena con un'altra perla dell'immagine della Luna Nascosta.


Era così che era stata creata la seconda Pietra dell'Immagine Luce di Gemma.


In seguito, Xia Qingyue mise all'angolo Qianye Fantian con una mescolanza intelligente di verità e menzogne, e riuscì con successo a fare diventare Qianye Ying'er la schiava di Yun Che. Nello stesso giorno, subito dopo che Yun Che lasciò il regno degli Dei Lunari, l'Imperatrice Diabolica Colpo Celeste Nemesi dei Diavoli era apparsa all'improvviso di fronte a lei.


L'imperatrice Diabolica aveva sondato forzatamente i suoi ricordi perché era curiosa riguardo ad una persona che possedeva sia il Gelido Cuore di Vetro che lo Splendido Fisico dei Nove Misteri. Poi disse qualcosa che sbalordì Yun Che:


"Xia Qingyue, non ho mai visto un fato così triste in tutta la mia vita, perfino io che sono stata bandita dal Caos Primordiale provo compassione per te!"


"La parte più triste è che, quando l'hai finalmente percepito, hai deciso di arrenderti?" La luce negli occhi diabolici di Jie Yuan divenne ancora più cupa: "È stato perché pensavi di non poter resistere o..."


"Ah, non capisci davvero o non vuoi capire? Ma a causa tua, conosco un segreto che non avrei dovuto sapere... Ahah, il fato è davvero straordinario, davvero straordinario."


L'Imperatrice Diabolica Colpo Celeste Nemesi dei Diavoli, la Calamità Cremisi era finita e Xia Qingyue era caduta nell'Abisso del Nulla. Tuttavia Yun Che non aveva idea di cosa significassero le parole misteriose dell'Imperatrice Diabolica.


Nemmeno un po'.


L'Imperatrice Diabolica Colpo Celeste Nemesi dei Diavoli poi aveva usato la Spina dell'Universo per teletrasportare Xia Qingyue in un posto lontano dal regno degli Dei Lunari. Così lei si ritrovò in un mondo pieno di oscurità.


La Divina Regione Settentrionale.


L'Imperatrice Diabolica Colpo Celeste Nemesi dei Diavoli guardò la gabbia cupa di fronte a lei e disse con tono triste, arrabbiato, ma impotente:


"Non avevo intenzioni ostili nei confronti di Mo E quando ho partecipato a quell'incontro, ma ha preparato una trappola e ha espulso me e il mio clan fuori dal Caos Primordiale. Nonostante questo, non ho trovato altro che lodi per lui in tutte le note storiche che ho letto... eheh, ridicolo."


"Se non fosse stato per Yun Che... non mi sarebbe importato se la reputazione di Ni Xuan si fosse macchiata a causa mia... avrei annientato ogni potere di Mo E e Xi Ke, ogni loro volontà e discendenti e tutto ciò che era connesso alla razza degli dei da questo mondo!"


.....


Era la scena della quarta Pietra dell'Immagine Luce di Gemma. Aveva registrato il monologo dell'Imperatrice Diabolica.


Furono le parti che erano state tagliate dalla registrazione che scossero Yun Che però.


"Sembra che sia il momento di andarmene per me, per quanto sia riluttante a farlo." L'Imperatrice Diabolica Colpo Celeste Nemesi dei Diavoli sembrava parlare tra sé e sé: "È ciò che desiderano sia Ni Xuan sia Yun Che... anche se mi piacerebbe che esistesse un altro modo."


Allora, l'Imperatrice Diabolica Colpo Celeste Nemesi dei Diavoli aveva solo promesso che non avrebbe danneggiato l'universo. Non aveva detto che avrebbe promesso di lasciare il Caos Primordiale. Per molto tempo Yun Che aveva pensato che l'Imperatrice Diabolica Colpo Celeste Nemesi dei Diavoli avesse scelto di sacrificarsi dopo essersi resa conto della graduale distruzione che stava portando la sua mera presenza, e per Hong'er e You'er.


Non aveva idea che avesse fatto quella scelta dopo aver incontrato Xia Qingyue!


Cosa diavolo aveva visto nei ricordi di Xia Qingyue?


"Andarsene?" Domandò Xia Qingyue: "Non capisco cosa sta dicendo signora Imperatrice Diabolica. Con il suo potere, qualsiasi posto dove andrà diventerà automaticamente il suo mondo."


L'Imperatrice Diabolica Colpo Celeste Nemesi dei Diavoli chiarificò: "Lascerò permanentemente il Caos Primordiale con i membri del mio clan. Questo mondo non ci appartiene più e, anche se lo facessimo, non riusciremmo mai a distruggerlo finché lei è ancora qui."


L'Imperatrice Diabolica mostrò uno strano sorriso: "E pensare che lei esiste ancora. Che..."


Incapace di trovare le parole per continuare la frase, l'Imperatrice Diabolica finì per scuotere la testa per poi andare oltre: "Avrei dovuto saperlo nel momento in cui Yun Che ha usato l'Energia Misteriosa della luce e dell'oscurità allo stesso tempo... ma comunque non avrei potuto immaginarmelo nemmeno se avessi un altro milione di teste."


"Dopotutto chi avrebbe pensato che la possibilità più impossibile sarebbe stata la verità?"


Xia Qingyue non chiese a chi si stesse riferendo. Guardò il volto sfregiato dell'Imperatrice Diabolica e chiese: "La sua benevolenza sarà ricordata per l'eternità. Tuttavia... se non le importa, oserei fare una richiesta."


"Oh?"


"Quando parlerà al mondo della sua partenza, spero... che possa dire loro che la sua decisione è stata motivata dagli sforzi di Yun Che."


Yun Che: "!!"


L'Imperatrice Diabolica Colpo Celeste Nemesi dei Diavoli la guardò a lungo per poi sorridere con emozioni contrastanti: "L'avrei fatto anche se non me l'avessi chiesto. La Pietra dell'Immagine che porti è per lui, vero?"


"È molto interessante che l'interferenza che è stata applicata su di te non influenzi le tue emozioni. Davvero interessante. È un vero peccato che non mi rimanga abbastanza tempo. Mi sarebbe proprio piaciuto vedere con i miei occhi come finirà per te."


"La ringrazio per avermi assecondato signora Imperatrice Diabolica." Xia Qingyue si inchinò lievemente per poi fare una domanda molto strana: "Signora, potrebbe dirmi cos'è questa... interferenza su di me?"


L'Imperatrice Diabolica Colpo Celeste Nemesi dei Diavoli le scoccò un'occhiata davvero bizzarra: "Non te lo dirò per compassione. In effetti più tardi lo saprai meglio sarà... però sembra che tu non sia molto lontana dal percepire tutta la 'verità'. Se sei davvero sfortunata, potresti arrivarci entro due o tre anni."


Xia Qingyue: "..."


"Sei già in uno stato in cui avresti dovuto capire qualcosa anche se non hai ancora capito tutta la verità. Altrimenti ti ritrarresti per la paura che la verità sia così crudele da poter superare le tue capacità di accettazione."


Le palpebre di Xia Qingyue tremarono violentemente. Molto tempo dopo, chiese piano: "In passato non ho mai creduto al fato. Oggi voglio sapere... è possibile sfidare <em>questo tipo di fato</em>?"


"Prima devi farti questa domanda: desideri sfidarlo?" Ribatté l'Imperatrice Diabolica Colpo Celeste Nemesi dei Diavoli.


"..." Xia Qingyue non rispose.


"Non posso rispondere alla tua domanda." L'Imperatrice Diabolica Colpo Celeste Nemesi dei Diavoli continuò: "Potrai risponderci tu stessa dopo aver percepito tutta la verità. Aspetto con impazienza di vedere cosa sceglierai."


L'Imperatrice Diabolica alzò lo sguardo verso il vuoto spento sopra di lei: "Il mondo esiste grazie all’equilibrio. Dove c’è la vita, c’è la morte. Dove c’è la luce, c’è l’oscurità. Così anche il fato ha una sua controparte..."


"??" Xia Qingyue sembrava perplessa.


Fu in quel momento che l'Imperatrice Diabolica Colpo Celeste Nemesi dei Diavoli stese la mano verso Xia Qingyue. La Spina dell'Universo e una tavoletta nera come la pece fluttuarono lentamente verso di lei.


"Signora?" Esclamò con stupore Xia Qingyue. Non stese le mani per accettare gli oggetti.


"La Spina dell'Universo era l'artefatto di Ni Xuan. Quando abbiamo confermato il nostro amore, mi ha dato la Spina dell'Universo e gli ho dato la Perla del Veleno Celeste." La voce dell'Imperatrice Diabolica Colpo Celeste Nemesi dei Diavoli si abbassò: "È così che io e i membri del mio clan siamo riusciti a sopravvivere fuori dal Caos Primordiale per tempo immemore. È il motivo per cui sono riuscita a mantenere la mia sanità mentale per diversi milioni di anni."


"Se l'amore è una fortuna, allora è immutabile fino alla fine. Se l'amore è una ferita, allora la mia anima dolerà per dieci vite. Se l'amore è una tribolazione, allora nemmeno gli dei o dei budda potrebbero sopravviverci... hai assistito alla mia scelta Xia Qingyue. Lascia che la Spina dell'Universo sia la testimone della tua scelta finale."


"Avevo intenzione di dare questo Manuale della Sfida alle Leggi Naturali a Yun Che, ma dopo che ti ho vista, ho cambiato idea. Può percepire tutta la verità dopo che avrai fatto la tua 'scelta'."


Ci fu un bagliore rosso e sia l'Imperatrice Diabolica Colpo Celeste Nemesi dei Diavoli che Xia Qingyue svanirono.


Yun Che poté solo fissare l'infinita oscurità di fronte a lui, sentendosi perso.
                                


                                



