---
weight: 19250
title: Capitolo 1925 – Scelta (2)
pubDate: 2025-03-10T08:57:10.524Z
tags:
    - atg
---


Capitolo regolare,
0 capitoli in coda, 0/10
-Schadenfreude


Ci fu un piccolo bagliore nelle sue mani macchiate dalle lacrime e la Spina dell'Universo apparì.


La sollevò lentamente mentre le ultime parole dell'Imperatrice Diabolica risuonavano nella sua mente:


"Hai assistito alla mia scelta Xia Qingyue. Lascia che la Spina dell’Universo sia la testimone della tua scelta finale.”


Rimase inginocchiata lì per un intero giorno.


Quando gli ululati del vento si spensero e portarono via il gelo terribile che copriva il suo corpo, si rialzò. Le lacrime, il dolore, la tristezza; tutto era stato seppellito di nuovo nella sua anima.


Disse di fronte alla Spina dell'Universo: "Ho fatto la mia scelta signora."


"Ho già deluso i miei genitori, il mio setta, Yuanba... non posso deludere anche lui, specialmente dato che siamo marito e moglie. Se non altro, sarà l'unica persona al mondo con cui potrò confrontarmi con la coscienza pulita."


"Tuttavia non seguirò il fato a cui sono stata assoggettata, ma i miei desideri!"


La Spina dell'Universo svanì dalle sue mani. Aveva appena superato il più grande collasso della sua vita, eppure il suo sguardo brillava con una chiarezza e una determinazione senza precedenti.


"Quando la 'finÈ si avvicinerà, naturalmente sfiderò il fato a mio modo! Prima però..."


Rivolse il suo sguardo verso nord. Le sue pupille viola riflettevano il cielo blu distante.


"Detesto questo destino deplorevole, ma... non posso rifiutare quel triste 'desiderio'."


"Yun Che, ora sei nella Divina Regione Settentrionale e non hai più nessuna debolezza o attaccamento. Tutto ciò che ti è rimasto è l'odio che ti condurrà a crescere con una velocità senza precedenti... fino al giorno in cui tornerai, spianerò la strada per te poco a poco."


"Tutto ciò che spero è che sarai al pinnacolo di questo mondo quando tornerai. Riconquista tutto ciò che è tuo e diventa così forte in modo che nessuno possa ferirti o distruggerti più..."


"Se non altro la fine a cui presto andrò incontro... ne sarà valsa la pena."


.....


Il regno degli Dei Lunari sembrava essere entrato in un periodo di ibernazione, ma in realtà era il completo opposto.


Il Regno dell'Eternità stava facendo di tutto per cercare Yun Che e pareva che il dominio degli Dei Lunari lo stesse imitando. Se non altro, il ritmo con cui la gente entrava e usciva dal regno degli Dei Lunari era aumentato drasticamente. Tuttavia il loro obiettivo non era trovare Yun Che, ma raccogliere informazioni.


I Xia Qingyue non aveva solo ottenuto in eredità solo i segreti del suo regno dai ricordi dei precedenti imperatori. Aveva anche ricevuto tutte le informazioni che avevano scoperto sugli altri regni.


Il fatto che il regno degli Dei Lunari sapesse del Sigillo Primordiale della Vita e della Morte del regno del Monarca del Brahma dimostrava quanto era formidabile la sua rete di informazioni.


Normalmente questi segreti venivano usati per intimidire o controllare un certo obiettivo solo quando era necessario. Yue Wuya stesso li aveva usati a stento mentre era imperatore. Tuttavia Xia Qingyue li sfruttò tutti per seppellire molte mine nascoste per tutta la Divina Regione Orientale.


.....


Dopo aver scoperto che era stato il regno Luce di Gemma a nascondere Yun Che, Xia Qingyue lo rivelò a tutti lei stessa, inflisse una dura punizione a Shui Qianheng e portò via Shui Meiyin.


Nelle profondità della prigione della Luna, aveva mostrato a Shui Meiyin la Spina dell'Universo e le aveva spiegato tutto. Poi le aveva fatto promettere due cose; primo, voleva che lei diventasse la nuova padrona della Spina dell'Universo, permettendole di aumentare l'affinità con l'artefatto tramite la sua Divina Anima Immacolata. Secondo, voleva che fosse lei a prendersi il merito di tutto.


"Meiyin, la morte sarà la migliore scelta e fine per me. Posso cambiare idea su tutto il resto a parte questo."


"Voglio che lui mi odi per sempre. In quel modo non soffrirà per la mia morte, né la sua anima soffrirà... sono sicura che non vuoi che accada, vero?"


"Non devi provare tristezza per me. Se non altro, ci sarai te a ricordare tutto ciò che ho fatto, a tenergli compagnia e a godersi il suo vero sé al mio posto."


Dopo che Yun Che aveva ucciso i guardiani dell'Eternità e aveva trasformato Zhou Qingchen in un diavolo nel Regno Divino dell'Inizio Assoluto, Xia Qingyue aveva visitato il luogo dov'era avvenuta la battaglia per indagare se avesse lasciato tracce dietro.


Tuttavia non partì subito dopo aver finito. Invece volò verso l'Abisso del Nulla e rimase sull'orlo del precipizio per molto tempo.


Subito dopo essersene andata, mostrò un lieve sorriso.


Perché aveva trovato il posto migliore per il suo eterno riposo.


.....


Era il giorno del diciottesimo compleanno di Yun Wuxin e il momento in cui Yun Che e Chi Wuyao avevano incontrato Zhou Xuzi e Zhou Qingcheng.


A molta distanza, Xia Qingyue guardò Yun Che uccidere brutalmente Zhou Qingchn di fronte agli occhi dell'Imperatore dell'Eternità. Il suo ghigno selvaggio e i suoi ruggiti pieni di rancore erano espressioni che non aveva mai visto in Yun Che prima.


Alla fine Zhou Xuzi se ne andò pieno d'odio e Yun Che privo di sensi e ferito. Subito dopo, la coscienza di Chi Wuyao sfiorò la sua.


Senza esitare, si teletrasportò nel regno degli Dei Lunari usando la Spina dell'Universo e sussurrò tra sé e sé: "Sembra che la leggendaria Regina Diabolica sia ben all'altezza della sua reputazione. Con lei in giro non dovrei preoccuparmi troppo."


.....


Il tempo passò. L'intera Divina Regione Settentrionale stava tremando perché era il giorno in cui sarebbe stato incoronato come Sovrano dei Diavoli, il capo della loro razza e con un potere superiore perfino ai loro regni sovrani.


Xia Qingyue si era teletrasportata lì per assistere alla scena con i suoi occhi. Naturalmente la barriera cupa della Regione Sacra delle Anime Rubate non poteva fermare il potere spaziale della Spina dell'Universo.


Da molto lontano, vide l'abito nero come la pece con dei motivi diabolici rosso scuro, i lunghi capelli che danzavano demonicamente al vento, la luce della Calamità dell'Oscurità Eterna e il paio di abissi neri capaci di divorare all'istante un'anima che aveva negli occhi.


I tre regni sovrani chinarono le teste e i coltivatori dell'oscurità lo veneravano come il loro dio... era diventato il re impareggiabile della Divina Regione Settentrionale in soli tre anni.


"Questo era ciò che saresti dovuto essere Yun Che."


Il suo sorriso era lieve, ma splendido. "È valsa la pena correre questo enorme rischio per vederlo."


Non poteva rimanere per troppo tempo perché l'Energia Misteriosa dell'oscurità stava erodendo costantemente la sua. Alla fine si girò e disse: "Aspetto con impazienza il giorno del tuo ritorno."


Yun Che non si sarebbe mai immaginato che si fosse teletrasportata apposta nella Divina Regione Settentrionale per assistere alla sua incoronazione come Sovrano dei Diavoli.


.....


"Maestra, le nostre spie nella Divina Regione Occidentale hanno confermato i sospetti che aveva sul regno del Dio Drago." Lian Yue fece rapporto.


"Riferiscimi i dettagli."


"C'è stata una ricerca di Energia Misteriosa della luce negli ultimi anni. Ufficialmente, il regno del Dio Drago sta cercando qualcuno con un'affinità con l'Energia Misteriosa della luce così che la Regina Drago possa crescerlo come successore. Il vero motivo dietro questa missione però è sconosciuto. Sono passati diversi anni da quando è iniziata questa attività."


Un po' di tempo dopo, Xia Qingyue ordinò: "Dì alle spie che stanno indagando sulla questione di interrompere l'operazione e concentrarsi invece sui movimenti degli Dei Drago."


"Sì sua maestà."


Dopo che Lian Yue se ne andò, Xia Qingyue sussurrò tra sé e sé: "Sembra che Shen Xi possa essere ancora viva... e che Long Bai non sappia dov'è andata."


C'era solo un'area distrutta nella Terra Proibita del Samsara.


Non importava quanto fosse potente Long Bai, era impossibile per lui aver ucciso in un solo colpo Shen Xi.


Anche i rapporti delle spie sostenevano la teoria che Shen Xi fosse ancora viva.


.....


Passò altro tempo e si avvicinarono al quarto anno da quando Yun Che era entrato nella Divina Regione Settentrionale... era anche in questo periodo che si aprì il sipario della guerra.


Prima del giorno fatidico si stavano organizzando molte attività, apertamente o meno, per radunare le forze per prepararsi alla grande guerra. Mentre il regno dell'Eternità stava annunciando l'incoronazione di un nuovo principe ereditario, una nuvola cupa di furia si era radunata nel cielo della Divina Regione Settentrionale. Stavano accusando il regno dell'Eternità di aver distrutto i regni stellari della Divina Regione Settentrionale con il Calderone del Vuoto.


"Sta procedendo tutto così velocemente." Sussurrò Xia Qingyue mentre fissava le nuvole scure a nord.


Quel giorno stava arrivando molto, molto prima di quanto avesse previsto.


"Hai sperimentato un vero inferno. Non ti permetterai di fallire e nemmeno la Regina Diabolica lo farà. Immagino che non sarà un passo che avete fatto per la fretta senza pensarci e preparerò la prima fase del tuo percorso per te."


.....


Nel Regno Divino dell'Inizio Assoluto.


Xia Qingyue fece colare una goccia del sangue di Shen Xi su della terra grigiastra.


Non molto lontano, il Dio Drago Azzurro si stava muovendo verso di lei.


Il sangue cadde lentamente a terra, ma continuò ad emanare una debole Energia Misteriosa della luce.


Si teletrasportò in un altro spazio con la Spina dell'Universo e ripeté lo stesso processo.


Stavolta però prese un pezzo di bambù che aveva recuperato dalla Terra Proibita del Samsara, raccolse una roccia e tracciò "Xi" nel terreno. Si assicurò che la grafia assomigliasse il più possibile all'originale.


Dopo aver fatto questo, si teletrasportò in un altro posto.


Passò per quindici posti per il regno divino dell'Inizio Assoluto e fece colare un totale di sedici gocce di sangue a terra. Aveva calcolato le distanze in modo che Long Bai ci mettesse un po' di tempo a trovare la prossima goccia, ma che non fossero così lunghe da spingerlo ad arrendersi e abbandonare la sua ricerca.


Nell'ultimo posto incise un breve messaggio che dichiarava che sarebbe tornata tra un paio di mesi.


Non ci voleva una persona intelligente per coprire che era un diversivo, ma Xia Qingyue era certa che Long Bai ci sarebbe cascato comunque. Considerando la sua ossessione perversa, lui poteva avere il 99% di certezza che fosse una distrazione, ma non avrebbe potuto rinunciare a quell'1% di possibilità che fosse vero.


Questo era tutto ciò di cui lei e Yun Che avevano bisogno.


Dopo aver confermato che il Dio Drago Azzurro aveva scoperto il primo filo di Energia Misteriosa della luce e che se n'era andato frettolosamente, Xia Qingyue alla fine scomparì dal regno divino dell'Inizio Assoluto.


.....


La Divina Regione Meridionale, in uno dei palazzi di Nan Wansheng ad ovest del regno del Mare Meridionale.


Xia Qingyue vide una ragazza che quasi nemmeno lei poteva individuare, depositare un cristallo spirituale in uno dei vestiti delle domestiche personali di Nan Wansheng.


Il cristallo spirituale conteneva un messaggio che praticamente dichiarava che il regno del Monarca del Brahma stava nascondendo il Sigillo Primordiale della Vita e della Morte.


"Eheheh, e pensare che vogliono usarmi per bloccare uno dei loro nemici... Tuttavia li lascerò fare."


"Dopotutto chi può resistere all'attrattiva della vita eterna... Ahahahahah!"


La ragazza nascosta se ne andò tra le risate folli.


Xia Qingyue stessa partì.


"È la famosa settima strega, Hua Jin? È anche lei all'altezza della sua reputazione." Xia Qingyue sussurrò tra sé e sé: "Immagino che non abbia bisogno di intervenire qui."


"Le sue capacità di occultare la sua presenza sono praticamente impareggiabili, ma è comunque una coltivatrice dell'oscurità. Normalmente emanerebbe Energia Misteriosa dell'oscurità in modo piuttosto ovvio... è il potere della Calamità dell'Oscurità Eterna di cui parlava l'Imperatrice Diabolica Colpo Celeste Nemesi dei Diavoli? Sembra che gli esperti più potenti della Divina Regione Settentrionale siano cambiati enormemente grazie a lui."


"La Divina Regione Orientale non se lo può nemmeno immaginare."


 "E questo metodo... può solo provenire da Qianye." Rivelò un'espressione piena di emozioni contrastanti per poi scomparire un'altra volta.


Dopo un segnale, iniziò a detonare le mine nascoste che aveva seppellito molto tempo fa.


"Mostra questa spada macchiata di sangue al Realm King Cuore Brillante e saprà che l'assassino del suo figlio più giovane è il Realm King del Grande Sole."


"Dai questo cristallo spirituale a Luo Changsheng e quello a Luo Shangchen. Non lasciare nessuna traccia."


"La vergogna del Realm King Wu Sanzun è incisa qui. Usala per farlo rimanere nel suo regno per tre mesi. Ricordagli che distruggeremo la sua reputazione se qualcuno farà un passo fuori dal Divino Regno Marziale nel frattempo."


"Prendi queste sette Edere del Veleno dell'Inizio Assoluto e disperdile per i sette mari del regno dei Nove Bagliori. Il caos che ne seguirà dovrebbe tenerli occupati per un po'."


.....


Il primo passo dell'invasione dei coltivatori dell'Oscurità sarebbe stato schiacciare la Divina Regione Orientale.


Era andato tutto incredibilmente liscio perché la minaccia più grande, i regni stellari superiori, erano stati stranamente silenziosi. Non erano rimasti tutti immobili, ma era stato sicuramente sufficiente a portare in vantaggio i diavoli.


Quando avevano massacrato il regno dell'Eternità, nessuno dei regni stellari superiori era venuto in loro aiuto.


Sì, era stato il risultato dei molti sforzi di Chi Wuyao e di Yun Qianying.


Tuttavia nessuna delle due sapeva che c'era una terza forza invisibile che aveva cooperato con loro nel frattempo. Era il motivo principale per cui era andato tutto liscio durante la loro invasione e le loro perdite erano state quasi minime.


Anche l'elemento più importante e imprevedibile, Long Bai, era stato attirato nel regno divino dell'Inizio Assoluto.


L'assenza del loro capo era stato il motivo principale per cui il regno del Dio Drago, no, l'intera Divina Regione Occidentale aveva scelto di non fare nulla anche dopo la caduta della Divina Regione Orientale e Meridionale.
                                


                                



