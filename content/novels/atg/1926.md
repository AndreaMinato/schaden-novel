---
weight: 1926
title: Capitolo 1926 – Fine
pubDate: 2025-03-10T08:57:10.524Z
tags:
    - atg
---


Per ora siamo alla pari con i capitoli inglesi... Mi sa che Mars si è preso un'altra pausa.
Capitolo regolare,
0 capitoli in coda, 0/10
-Schadenfreude


Quando l'invasione iniziò, l'intero lato nord della Divina Regione Orientale fu annegato dal caos e dal sangue.


Xia Qingyue tornò un'altra volta nella prigione della Luna, ma sarebbe stata l'ultima volta che incontrava Shui Meiyin.


"Sorella Qingyue." Shui Meiyin si avvicinò con le palpebre tremanti. Doveva aver percepito già qualcosa.


Xia Qingyue tirò fuori sia la Spina dell'Universo che la tavoletta su cui era inciso il manuale della Sfida alle Leggi Naturali. Poi li spinse gentilmente verso le mani di Shui Meiyin.


"A partire da ora, sei la nuova e la sola proprietaria della Spina dell'Universo. Per favore passagli anche questo pezzo incompleto del manuale."


Shui Meiyin li accettò ubbidientemente per poi chiedere: "Sta arrivando il fratellone Yun Che?"


Xia Qingyue rispose: "La guerra a nord sembra enorme, ma è durata un po' troppo. È chiaramente una distrazione per dare un'occasione alle loro truppe principali di inoltrarsi verso sud senza venire individuate."


"I suoi poteri hanno trasformato i coltivatori dell'oscurità, così non traspare energia dai loro corpi, ma i praticanti del mistero dell'est non lo sanno ancora. Questa lacuna di informazioni è tutto ciò di cui la Divina Regione Settentrionale ha bisogno per infliggere un grave colpo alla Divina Regione Orientale."


"Il momento è vicino. Per questo dovresti partire ora."


"Capito." Tuttavia Shui Meiyin non si teletrasportò immediatamente. Guardò Xia Qingyue aprendo e chiudendo la bocca, come se volesse dire qualcosa, ma non sapeva da dove iniziare.


Xia Qingyue scosse la testa sorridendo: "Non provare a farmi cambiare idea. Se non altro dovresti essere contenta... che finalmente ti libererò."


"Ma... ma..." Le mani di Shui Meiyin tremavano incontrollabilmente.


"Dagli le quattro pietre dell'Immagine Luce di Gemma quando sarà il momento giusto, preferibilmente dopo che occuperanno il regno dell'Eternità. Il proiettore dell'Eternità è lo strumento perfetto per divulgare le trasmissioni. Distruggeranno lo spirito combattivo e il morale della Divina Regione Orientale e scuoteranno le altre due regioni."


"Dopo che partirai, diffonderò le notizie della tua fuga. Poi andrà tutto alla perfezione."


Le lacrime colarono lentamente per le guance di Shui Meiyin, ma la ragazza poté solo annuire lentamente e con fermezza: "Sarà... fatto."


"Per quanto riguarda tutti i membri del regno degli Dei Lunari... per favore continua a proteggerli dopo che non ci sarò più." Xia Qingyue continuò sorridendo: "Ho già mandato via tutti gli esperti principali del regno. Yue Wuji li guiderà in quello spazio dove nessuno li può individuare."


"Gli cederò il regno degli Dei Lunari in modo perfetto. Non ci sarà nessun morto, né distruzione visto che nessuno tenterà di resistere. Contando anche la mia morte, non dovrebbe accadere nulla di troppo terribile al regno degli Dei Lunari."


"Quando saranno passate decadi... secoli e avrà sfogato tutto il suo odio al pinnacolo, per favore cerca di convincerlo a restituire il regno degli Dei Lunari a Yue Wuji. Mostragli che sei stata tu a salvare la Stella Polo Blu e naturalmente accetterà ogni tua richiesta. Beh, non devi fare esattamente come ti dico. Sono sicura che una persona intelligente come te troverà un modo migliore per spiegargli cos'è successo, un modo migliore che condurrà ad un finale migliore."


Shui Meiyin la fissò negli occhi e rispose con grande solennità: "Non preoccuparti sorella Qingyue. Sicuramente... sicuramente manterrò la nostra promessa."


Però aveva fallito.


Perché Yun Che non aveva dato loro la minima possibilità di salvarsi.


Dopo che Shui Meiyin se ne andò e scoprirono della sua "fuga", Xia Qingyue cacciò via Jin Yue per "essersi lasciata scappare" la prigioniera con un finto accesso d'ira, mandò Lian Yue a cercare la fuggitiva nei regni stellari vicini e inviò Yao Yue nel regno Luce di Gemma...


Anche gli Dei e gli Emissari lunari erano stati cacciati via uno dopo l'altro. Una persona all'esterno avrebbe pensato che avesse perso completamente la testa.


Dopo aver finito tutto, Xia Qingyue tornò silenziosamente nella sua camera da letto.


Era andato tutto come aveva previsto. I coltivatori dell'oscurità si erano infiltrati nel lato sud della Divina Regione Orientale senza venire notati e presto avevano lanciato agguati contro innumerevoli regni stellari ignari.


Per quanto riguardava il regno dell'Eternità, subito dopo che Zhou Xuzi aveva teletrasportato le truppe di resistenza che aveva radunato a nord, la grande formazione dimensionale era stata distrutta e una figura terribile aveva proiettato la sua ombra terrificante sulla sua terra.


Questo aveva segnato il vero inizio della calamità dei diavoli. L'intera Divina Regione Orientale fu travolta dal caos.


Nel frattempo Yue Wuji si stava facendo strada verso le camere di Xia Qingyue.


Fuori c'era il caos completo, ma per qualche motivo l'Imperatrice degli Dei Lunari non stava facendo nulla. Troppo ansioso perfino per porgere i suoi rispetti, dopo essere entrato Yue Wuji si lasciò sfuggire: "Imperatrice Divina, innumerevoli regni stellari dell'est incluso il regno dell'Eternità sono stati devastati dai diavoli! Dobbiamo convocare tutti gli Emissari e gli Dei Lunari e cercare di salvarli adesso!"


"Anche se non salveremo il regno dell'Eternità, abbiamo bisogno che tutti difendano il nostro regno! I diavoli chiaramente hanno complottato a lungo per fare questa invasione e la loro forza supera ogni nostra aspettativa. Potrebbero invaderci da un momento all'altro!"


Era già rimasto confuso dalla reazione insolitamente agitata di Xia Qingyue nei confronti della fuga di Shui Meiyin prima, ma la sua inerzia nei confronti di questo inferno alle sue porte lo confondeva ancora di più. Era colmo d'ansia al momento.


"Wuji." In netto contrasto con il panico del Dio della Luna Dorata, la voce di Xia Qingyue rimase fredda e solitaria come una luna: "Ho qualcosa da darti."


"...?" Yue Wuji stava per fare delle domande quando una luce lunare dalla purezza infinita fece rimpicciolire le sue pupille e lo fece ammutolire.


Era perché Xia Qingyue stava tenendo l'artefatto che rappresentava l'eredità e il cuore del regno degli Dei Lunari, la perla della Luna Imperiale.


"Yue Wuji." Disse lentamente Xia Qingyue: "A partire da oggi, sei tu il nuovo imperatore divino del regno degli Dei Lunari."


"..." Le gambe di Yue Wuji cedettero visibilmente. Stava quasi per cadere in ginocchio.


Ancora scioccato, fece un passo indietro e disse: "Imperatrice Divina, cosa... cosa sta dicendo?"


"Non è uno scherzo." Xia Qingyue spinse la perla verso Yue Wuji radunando un'impronta spirituale sulla punta di un dito. Poi la scagliò verso la sua fronte.


L'impronta spirituale conteneva la posizione e le informazioni di un regno inferiore distante.


"Dopo che hai ricevuto la perla, manderai immediatamente una trasmissione del suono agli emissari e agli dei lunari per guidarli in questo spazio. Viaggerai nel modo più veloce e furtivo possibile, nessuno farà un passo fuori da questo spazio dopo che tutti saranno entrati. Non preoccuparti. Quando sarà il momento, qualcuno vi troverà e vi riporterà nel mondo esterno."


A questo punto, l'intento di Xia Qingyue divenne chiaro. Incapace di accettare la decisione dell'Imperatrice Divina, Yue Wuji scosse la testa e chiese un chiarimento: "Mi perdoni per la mia sfrontatezza, ma ci sta dicendo di abbandonare il nostro regno?"


"Esattamente."


Aveva ricevuto una conferma invece della spiegazione che desiderava.


"Non possiamo fermare la Divina Regione Settentrionale dato che è riuscita a tendere un'imboscata alla Divina Regione Orientale. Perderemo e il regno degli Dei Lunari sarà schiacciato se li affronteremo. Perciò questo è il solo modo per preservare il regno degli Dei Lunari."


"Si sta sbagliando di grosso Imperatrice Divina!" Rispose con forza Yue Wuji. "Il regno degli Dei Lunari ha occupato un angolo della Divina Regione Orientale per centinaia di migliaia di anni. Non abbiamo nulla da temere dai diavoli! Anche se il loro impeto è davvero inarrestabile, è una questione d'onore in quanto Dei Lunari e membri di un regno sovrano diventare l'avanguardia che sfiderà i loro eserciti!"


"Se abbandoneremo il nostro regno stellare senza nemmeno opporci, gli Dei Lunari diventeranno gli zimbelli dell'intero Caos Primordiale quando i diavoli verranno annientati!"


Xia Qingyue non fu affatto sorpresa dalla risposta agitata di Yue Wuji. Sospirò piano per poi rispondere: "Tutto ciò che hai detto è corretto, ma... non ho più il tempo di darti una spiegazione appropriata. Tutto ciò che ti chiedo è di ricordare una cosa."


La luce viola nelle sue pupille brillò attraverso quelle di Yue Wuji e nella sua anima: "Devo un grosso favore all'Imperatore Divino precedente, un favore che non potrei ripagare nemmeno morendo diecimila volte. Ho anche giurato di proteggere il regno degli Dei Lunari proprio di fronte alla sua tomba. Non tradirò mai il regno degli Dei Lunari. So che questa fuga sembra incredibilmente vergognosa, ma fidati di me quando dico che ogni altra opzione è assolutamente peggiore per il regno degli Dei Lunari."


"..." Yue Wuji voleva aggiungere altro, ma figuriamoci questionare la validità della sua dichiarazione, non riusciva nemmeno a parlare mentre guardava Xia Qingyue negli occhi.


Era assolutamente certo di una cosa però; Xia Qingyue non avrebbe mai tradito il regno degli Dei Lunari.


"Questa calamità oscura è molto più crudele di quanto tu possa immaginarti. Tuttora è già diventato impossibile prevedere il fato dei regni sovrani della Divina Regione Orientale. Sono sicura che presto capirai cosa intendo. Ma per ora..."


Lo osservava sia con l'autorità da imperatrice che con uno sguardo implorante:  "Non hai ancora accettato la Perla della Luna Imperiale, così sono ancora la tua Imperatrice Divina. In quanto mio suddito, non devi disubbidire ai miei ordini... Inoltre, una volta che avrai accettato la Perla della Luna Imperiale, sarai responsabile del futuro e specialmente della sicurezza della stirpe degli Dei Lunari. In quanto Imperatore degli Dei Lunari, devi proteggere ad ogni costo la stirpe degli Dei Lunari. Capito?"


Dopo un lungo, un lungo silenzio dopo, alla fine Yue Wuji si inginocchiò e porse i suoi rispetti.


"Wuji... ubbidirà agli ordini della sua Imperatrice Divina!"


Quando finì di parlare con voce tremante, strinse lentamente la Perla della Luna Imperiale tra le mani.


Xia Qingyue si girò e sussurrò con voce quasi impercettibile: "Lasciò tutto a te... zio."


"...?!" Yue Wuji alzò lo sguardo di scatto e fissò la sua schiena.


Il suo mormorio era stato così debole che non era sicuro di aver sentito bene.


"Ora va. Dopo ci sarà il tempo per esitazioni e ritardi."


Yue Wuji se ne andò come gli era stato ordinato.


A partire da adesso, Xia Qingyue non era più l'Imperatrice degli Dei Lunari. Era solo Xia Qignyue.


Lasciò le sue stanze, fluttuò sopra la città della Luna Divina e guardò la proiezione del regno dell'Eternità devastato in silenzio. Osservò il cielo blu tinto di rosso, il suolo che soffocava sotto pile e pile di corpi, la grande antenata dell'Eternità costretta a rivelarsi per difendere il suo regno solo per venire uccisa in modo umiliante e altro ancora... Assistette alla fine di un regno sovrano.


La città della Luna Divina era insolitamente silenziosa stasera. La luna crescente nel la volta celeste era così chiara da tingere la città con una splendida coltre argentea.


Per un po' ebbe la sensazione che questo momento pacifico non sarebbe mai finito, finché all'improvviso lo sguardo di Xia Qingyue divenne gelido.


Era perché aveva percepito l'aura di Qianye Ying'er in un regno stellare vicino.


<em>Sono già qui...


Il suo odio nei miei confronti è così intenso che non può aspettare un momento di più...</em>


La luce lunare avvolgeva il suo corpo e il vestito da imperatrice cadde via per essere rimpiazzato da un abito rosso.


In quel momento la luna stessa sembrava una pallida imitazione della sua bellezza.


"Non posso scegliere il mio inizio, ma almeno... posso scegliere come finisce la mia storia!"


Aprì il palmo e la spada divina del Palazzo Imperiale brillò di luce viola.


Alzò il braccio, ma non fissò la sua lama, ma le sue maniche rosse.


Per un momento le maniche rosse si rifletterono nei suoi occhi viola... Dopo i suoi sogni, si era resa conto che il primo colore della sua vita era stato il rosso.


Un oggetto scivolò lentamente dalle sue maniche, ma lo catturò immediatamente con la sua aura e lo spostò nella sua mano.


Era un certificato di matrimonio... lo stesso che aveva "distrutto" di fronte ai suoi occhi.


Il certificato cadde nella sua mano.


Floating Cloud di Ventoblu... Xiao Che, Qingyue...


Erano le stesse scritte, lo stesso paio di nomi.


Strinse ancora di più la presa mentre sussurrava:


"Perché sei autentico... quando tutto il resto è falso..."


All'improvviso piegò il certificato e lo mise nella sua fascia.


Il suo sguardo divenne gelido e un grande potere divampò dal suo corpo. Poi volò sempre più lontano verso il regno stellare dov'era l'aura di Qianye Ying'er.


Vide Yun Che e si preparò a bruciare la sua forza vitale per uccidere Qianye Ying'er.


Tuttavia...


<em>RUMBLE!!</em>


In quel momento Yun Che sigillò tutti i suoi sensi.


Un tempo, la scena di come il regno degli Dei Lunari si era ridotto in polvere cosmica lo aveva fatto ridere come un pazzo.


Oggi non osava nemmeno guardare o ascoltare.


"Il fato... è davvero così... inesorabile..."


Il ricordo del suo mormorio spento e del suo viso impallidito riecheggiò nel suo mare spirituale.


Dopo aver visto tutto tramite il Ricordo del Nulla, Yun Che non osò immaginarsi cosa aveva provato Xia Qingyue quando il regno degli Dei Lunari che aveva giurato di proteggere era crollato di fronte ai suoi occhi...


Il Ricordo del Nulla era terminato.


Tutto quello che era accaduto dopo erano memorie che condividevano entrambi. Risperimentarle sarebbe stato una tortura indescrivibile per Yun Che.


Nel mondo reale, il suo corpo stava tremando, gli battevano i denti e il suo viso era coperto di lacrime. Non importava quanto stringesse i denti, le lacrime continuavano a scorrere.


"Rimpiangi di aver saputo tutto?"


La sua coscienza era tornata nel mondo reale senza che se ne accorgesse, ma la voce fuggevole risuonò ancora nella sua mente.
                                


                                



