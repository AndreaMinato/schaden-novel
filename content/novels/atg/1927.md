---
weight: 19270
title: Capitolo 1927 – Genesi
pubDate: 2025-03-10T08:57:10.524Z
tags:
    - atg
---


Un capitolo corto per gli standard di Mars (soprannome dell'autore della storia per chi non lo sapesse)... non so se è un'anomalia o se stia davvero riprendendo.
Capitolo regolare,
0 capitoli in coda, 0/10
-Schadenfreude


"..." Yun Che non rispose. Non poteva.


"Hai ancora una possibilità. Posso cancellare tutti questi ricordi dolorosi per te," continuò lentamente. "Puoi scegliere di dimenticarti tutto o mantenere solo il tuo odio e la tua indifferenza nei suoi confronti."


"È ciò che vuole anche Xia Qingyue."


"..." La sola risposta che ricevette fu i fremiti tormentati del suo corpo e il suono delle lacrime che cadevano sui suoi vestiti e sul terreno.


<em>Fa male...


Il mio cuore... la mia anima... ciò in cui credo... è come se qualcosa li stesse facendo a pezzettini...


Il dolore non finirà...</em>


In alto nel cielo, quattro donne lo stavano guardando silenziosamente con espressioni tristi, solenni o piene di emozioni contrastanti.


Era raggomitolato come un gamberetto e ogni parte del suo corpo si stava contorcendo per il dolore. Ma per qualche motivo, non poteva nemmeno emettere un ululato per alleviare un briciolo di dolore.


Non si sarebbero mai immaginati che lo avrebbero visto così dopo che era diventato il grande imperatore dell'universo.


Yun Che era rimasto seduto qui già per oltre due settimane, ma non c'era un solo momento in cui non stava tremando di dolore.


Non sapevano cosa stava passando. Potevano solo guardarlo in silenzio e accompagnarlo in questo modo.


"Xia Qingyue..." Chi Wuyao sospirò piano per poi guardare al cielo. "Il suo piano è stato proprio perfetto. Ciò che lo ha smascherato non sono stati i difetti nel suo piano o uno scherzo del destino, ma l'ossessione profonda che Yun Che aveva finto non esistesse finché non aveva trovato qualcosa che potesse corroborarla... Non si era mai dimenticato di Xia Qingyue. Aveva sempre sperato che fosse tutto falso. Quando finalmente è arrivata l'opportunità, ha fatto tutto ciò che era in suo potere per dimostrare che era vero..."


"Ha finto di non badare riguardo a ciò che gli ho detto allora, ma in realtà... era l'esatto opposto."


Shui Meyin stava premendo il viso contro le spalle di Mu Xuanyin e stava singhiozzando incontrollabilmente. Le sofferenze di Yun Che la facevano soffrire allo stesso modo.


Il segreto non poteva più essere mantenuto, così aveva potuto solo confessare loro tutto.


Qianye Ying'er era pronta ad accorrere da Yun Che. Era rimasta in silenzio e immobile per tutto il tempo, ma sembrava che non potesse più trattenersi. Una mano però le afferrò il polso.


"Non disturbarlo." La voce bassa e fredda di Mu Xuanyin risuonò dietro le sue orecchie.


"..." Qianye Ying'er chiuse gli occhi e ritrasse la sua aura impetuosa poco a poco.


Girandosi così da non poter vedere più la tortura che stava provando Yun Che, mormorò tra sé e sé: "Perché sono stata io a sopravvivere?"


Chi Wuyao le diede un'occhiata per poi tenerle la mano. Era così fredda da gelarle il cuore.


"Il fatto che la stai pensando così dimostra che non sei più quella vile dea del Monarca del Brahma che eri... il passato non può essere cambiato, ma il futuro sì."


Qianye Ying'er: "..."


Mentre accarezzava gentilmente il suo palmo, Chi Wuyao continuò: "Potrebbe volerci una quantità di tempo ed espiazioni inimmaginabili, ma finché continuerai a vivere, troverai un modo per perdonarti un giorno."


"Sei stata tu a sostenerlo durante i momenti più bui della sua vita. Nemmeno lui può più vivere senza di te... Di questo sono certa e dovresti crederlo anche tu."


Qianye Ying'er si liberò piano dalla presa di Chi Wuyao e non si girò. Disse con una voce lievemente roca: "Chi credi che sia... non sono fragile come credi."


"Ho commesso abbastanza colpe che nemmeno diecimila morti sarebbero sufficienti ad espiarle. Credi che rimpianto solo per una persona? Non... farmi... ridere!"


Chi Wuyao sorrise un po' di fronte alla reazione di Qianye Ying'er per poi tornare a guardare il suo uomo. Poi fece un lungo sospiro.


<em>'Fa male? Bene.


È ciò che ti meriti...


Tutto ciò che ha fatto per te, tutto quello che ha sacrificato per salvarti...


Potrebbe fare male come diecimila spade che fanno a pezzi la tua anima, ma è comunque preferibile rispetto a non aver nemmeno saputo la verità, non è vero?</em>'


.....


Yun Che non si accorse di quanto tempo era passato mentre stava sperimentando il Ricordo del Nulla.


Era stato un sogno lungo, reale e crudele.


Non sapeva nemmeno per quanto tempo avesse sofferto nel turbine di dolore. Quando la sua mente recuperò finalmente un po' di lucidità, disse con voce tremolante, ma incredibilmente determinata.


"No..."


La voce gli aveva chiesto se voleva rimuovere i suoi ricordi di Xia Qingyue. Questa era la sua risposta.


"Pensavo che avresti detto così." La voce della donna era rimasta impassibile per tutto questo tempo, ma ora sembrò fare un piccolo sospiro.


Yun Che tornò a respirare regolarmente e aprì lentamente gli occhi.


I suoi occhi erano così iniettati di sangue da sembrare completamente rossi.


Riacquistò un po' più di lucidità e continuò con una voce orribilmente roca: "Hai detto che mi avresti detto tutto."


"Ha interferito con il fato... il motivo per cui ha scelto di suicidarsi... Dimmelo... Dimmelo!!"


"Come desideri."


La donna assentì. Non provò ad evitare la domanda o tardare l'inevitabile.


La luce brillante su di lui scomparì un'altra volta e la sua coscienza rientrò nel mondo di grigio infinito.


Quando la donna parlò di nuovo, la sua voce sembrò diventare sempre più distante e fuggevole:


"Molto tempo fa, il Caos Primordiale era solo un corpo di caos. Ci è voluto molto tempo prima che si dividesse gradualmente in due estremi diversi, Yin e Yang."


Yun Che: "??"


"Passò un'altra quantità di tempo incommensurabile, e la prima creatura vivente nacque al centro dei due corpi."


"Era la genesi della vita nel Caos Primordiale. Tutta la vita che è nata dopo la conosce come la Dea Ancestrale."


"Aspetta!" Yun Che scelse questo momento per interromperla: "Voglio sapere cos'è successo a Qingyue, non della genesi del Caos Primordiale!"


"E devo parlarne per spiegarti bene la sua esistenza e il suo fato."


"..." La risposta sbalordì Yun Che e sconvolse di nuovo i suoi pensieri a stento riorganizzati.


Il fato di Qingyue è...


Legato alla genesi del Caos Primordiale?


Aveva sentito ogni parola forte e chiaro, ma non aveva nessun senso.


Così recuperò la concentrazione e aspettò silenziosamente che la voce tornasse a parlare.


"Con il passare del tempo, è stata riconosciuta come la Dea Ancestrale mentre diventava sempre più cosciente e intelligente. È stata lei a creare il linguaggio, l'energia profound, le arte misteriosa e altro ancora... tuttavia più completa diventava la sua coscienza, più si riempiva di infinita solitudine."


"È stata cresciuta dal Caos Primordiale. Sia il suo potere che la sua vita erano legati ai due corpi estremi del Caos Primordiale. Finché fosse continuata ad esistere, la forza vitale dell'universo sarebbe stata tutta concentrata su di lei e non sarebbe mai riuscito a fare nascere una seconda vita."


"Alla fine la Dea Ancestrale decise di eliminare la sua esistenza e trasformare il Caos Primordiale da un universo con una vita a vite infinite. Perciò, ne cambiò la struttura e creò le leggi."


"Dopo aver preparato tutto, si eliminò e disperse la sua forza vitale e il suo potere per tutto l'universo... prima di eliminarsi completamente, incise parte dei suoi ricordi e del suo potere in otto frammenti vitali speciali."


"E così il Caos Primordiale diede il benvenuto ad una nuova era e innumerevoli vite nacquero in tutto l'universo. La prima era provenuta dagli otto frammenti vitali stessi. Quattro frammenti vitali atterrarono a nord del Caos Primordiale e fecero nascere i quattro Imperatori Diabolici, e gli altri quattro atterrarono a sud del Caos Primordiale e fecero nascere i quattro Dei della Creazione. È questa l'origine degli Dei e dei Diavoli."


"Segnò l'inizio dell'Era degli Dei."


Questi cosiddetti antichi segreti non erano così nascosti ad essere sinceri. Il Regno degli Dei aveva note dettagliate al riguardo e Yun Che lo aveva sentito dall'anima del Corvo Dorato quando era ancora nei regni inferiori.


Tuttavia le parole seguenti della voce lo sconvolsero.


"Anche se la vita e il potere della Dea Ancestrale sono spariti, la sua coscienza rimase. In effetti si era diffusa perfettamente per l'intero universo."


Yun Che: ?!!"


"Era perché voleva vedere personalmente i frutti del suo lavoro. Voleva sapere come sarebbe diventato il mondo a cui aveva donato la vita, il suo potere e le sue leggi."


"Passò altro tempo... un secolo, un millennio, diecimila anni, cento milioni di anni..."


"Alcune razze prosperarono nel loro ambiente e diventarono più forti. Alcune no e furono annientate. Nacquero alcuni pianeti che poi divennero regioni stellari, mentre altri furono distrutti per un motivo o per l'altro..."


"Guidato dalle leggi che aveva creato, l'universo stesso generò e raffinò altre leggi e regole per mantenersi meglio in equilibrio."


"Sopra il regno mortale, le vite supreme che avevano governato i corpi estremi Yin e Yang gradualmente iniziarono a provare repulsione l'uno nei confronti dell'altro. Uno era la razza degli dei e l'altra la razza dei diavoli."


"La Dea Ancestrale era diffusa per l'universo. Aveva assistito ad ogni progresso fatto durante l'Era degli Dei; ogni cambiamento piccolo e grande accaduto allora."


"Senza che se ne accorgesse, era passato moltissimo tempo da quando aveva creato questo mondo. Anche così, non eliminò la sua coscienza perché era diventata legata all'universo che aveva creato."


"Voleva continuare a guardare e a godere delle miriadi di espressioni della vita. Desiderava assistere a tutti i cambiamenti imprevedibili del tempo."


"Un giorno la miccia che avrebbe fatto esplodere l'Era degli Dei fu accesa."


"Dopo aver scoperto l'unione tabù tra il Dio della Creazione degli Elementi Ni Xuan e l'Imperatrice Diabolica Colpo Celeste Nemesi dei Diavoli Jie Huan, l'Imperatore Mo E Heaven Punshing decise di esiliare l'imperatrice diabolica dal Caos Primordiale con la Spada Ancestrale... di conseguenza, il rapporto tra gli dei e i diavoli divenne irreparabilmente ostile."


"Mo E morì molto prima del dovuto a causa dell'uso eccessivo della Spada Ancestrale. Non molto tempo dopo che perisse, i semi dell'odio che erano stati seppelliti da tempo immemore iniziarono a sbocciare a tutta forza."


"Rispetto ai grandi e piccoli conflitti del passato, questa guerra è stata una conflagrazione incontrollabile senza precedenti nel Caos Primordiale..."


"I poteri divini si scatenarono per l'universo. Innumerevoli innocenti furono uccisi e moltissimi spazi furono distrutti. Aspetto più importante, l'aura e le leggi del Caos Primordiale furono deformate o distrutte poco a poco."


"Per la Dea Ancestrale, questa guerra non fu altro che un'esperienza interessante. Qualsiasi cosa che fosse successa, il cambiamento, la distruzione, la rinascita, erano solo conseguenze delle scelte fatte dalle creature viventi... Non solo non si lamentò, aspettò con impazienza la nuova era che sarebbe nata dopo questo grande conflitto."


"Tuttavia, ad un certo punto verso la fine, notò all'improvviso un turbamento innaturale."


"L'energia dell'universo primordiale, l'energia spirituale della via del divino e l'aura diabolica dell'oscurità... stava scorrendo tutto verso una certa direzione."


"L'Abisso."


"Solo allora notò i difetti e le fessure apparse nelle leggi che aveva donato all'Abisso."


"L'... abisso?" Sussurrò senza accorgersene Yun Che.


"La base dell'esistenza è l'equilibrio," spiegò la voce della donna. "Dove c'è l'esistenza c'è l'estinzione."


"Il Caos Primordiale che conosci è solo una metà del Caos Primordiale originale."


"La metà in cui esisti si chiama il Mondo dell'Esistenza, l'altra che non conosci è il Mondo dell'Estinzione."


"La Dea Ancestrale lo ha chiamato Abisso."
                                


                                



