---
weight: 19280
title: Capitolo 1928 - []
pubDate: 2025-03-10T08:57:10.524Z
tags:
    - atg
---


Capitolo "regolare", per quanto l'autore regolare nello scrivere non sia affatto... ho omesso il titolo in cima perché poteva essere uno spoiler, l'ho messo in fondo al capitolo,
0 capitoli in coda, 0/10
-Schadenfreude


L’Abisso…


Le due parole gli ricordarono immediatamente il fenomeno più misterioso e terrificante al mondo… l’Abisso del Nulla.


Come se gli avesse letto nel pensiero, la voce risposte: “È ciò che viene comunemente chiamato Abisso del Nulla oggi.”


“Farà tornare tutto nel nulla un giorno.” Mormorò Yun Che. “E il potere che emana è l’energia dell’estinzione?”


“Hai più o meno indovinato.” Rispose. “All’inizio l’energia dell’esistenza e quella dell’estinzione coesistevano nello stesso universo. Naturalmente la Dea Ancestrale non poteva eliminarsi o creare nuova vita.”


“Una delle modifiche più grandi che ha fatto al Caos Primordiale è stato di separare l’energia dell’esistenza e quella dell’estinzione in due corpi distinti e di averli isolati completamente. È così che il Caos Primordiale è stato diviso in due mondi: l’attuale universo e l’Abisso.”


“Il Divino Regno dell’Inizio esiste non per connettere insieme due mondi, ma per fare da barriera per separarli ulteriormente.”


“Dopo che la Dea Ancestrale è scomparsa, la vita ha popolato il Mondo dell’Esistenza, ma nulla è nato nel Mondo dell’estinzione. Nei ricordi della Dea Ancestrale lasciati ai suoi discendenti, è stato menzionato che il mondo dell’estinzione e la sua energia sono nell’Abisso, e nemmeno i veri dei o diavoli possono sopravvivere al suo interno. Chiunque o qualunque cosa cade nell’abisso sarà annientata completamente.”


Dopo un po’ la voce sospirò: “L’idea di separare l’estinzione dall’esistenza è stata quella giusta? È riuscita a costruire un nuovo equilibrio per il Caos Primordiale o ha distrutto semplicemente il suo equilibrio naturale; lo stato migliore in cui sarebbe dovuto essere? Non era qualcosa che la Dea Ancestrale poteva capire al momento. Vedendo lo sviluppo e la prosperità del mondo attuale però si può dire almeno che non sia stata una cattiva decisione.”


“Continua.” Yun Che cercò di sollecitare la voce. Il suo cuore bruciava di desiderio di sapere cosa aveva a che fare tutto questo con Xia Qingyue.


Inoltre, confuso com’era ora, doveva rendersi conto che la voce che gli stava parlando nel suo mare spirituale…


Era proprio la volontà esistente della Dea Ancestrale in persona!


Tutto ciò che le aveva detto finora era qualcosa che solo la Dea Ancestrale stessa avrebbe saputo.


Non si sarebbe mai immaginato che un giorno avrebbe interagito con un’esistenza ancora più nobile degli Imperatori Diabolici e degli Dei della Creazione; la vera esistenza suprema dell’intero Caos Primordiale.


La ragione per cui poteva parlare con lei… era perché aveva coltivato il Manuale della Sfida alle Leggi Naturali, la Divina Arte Ancestrale che aveva lasciato?


“Lo spazio crollerà, il potere scomparirà, la vita si spegnerà e la luce si offuscherà… non esiste una vera permanenza in questo mondo. Ogni cosa, anche i poteri e le leggi lasciati dalla Dea Ancestrale in persona scompariranno un giorno.”


“Il battesimo del tempo e gli impatti negativi della grande guerra tra dei e diavoli… le leggi donate all’Abisso si frantumeranno velocemente nel momento in cui apparirà il primo difetto e la volontà della Dea Ancestrale lo scoprirà velocemente i prima persona. Quando ha tentato di esaminare l’Abisso, ha scoperto con sorpresa che l’Abisso si è distaccato in qualche modo dalle sue leggi.”


“Nemmeno lei è riuscita più ad entrarci.”


“Normalmente la Dea Ancestrale non avrebbe mai interferito con gli avvenimenti dell’universo. Tutto quello che succedeva era dovuto alle scelte fatte in quell’era ed era soltanto un’osservatrice indifferente. Non avrebbe comunque potuto interferire. Aveva eliminato la sua esistenza e aveva lasciato solo la sua volontà.”


“Tuttavia l’Abisso è tutt’altra storia, specialmente da quando si è liberato dalle sue leggi.”


“Ha creato l’Abisso, così sapeva meglio di chiunque altro cosa conteneva. Se l’energia dell’estinzione all’interno andasse fuori controllo e si riversasse nel Mondo dell’Esistenza, potrebbe distruggere qualsiasi cosa.”


Yun Che: “!!”


La dichiarazione della voce lo sbalordì, ma non era troppo preoccupato. Le note che risalivano all’Era degli Dei ovviamente erano limitate, ma per quanto ne sapeva, nessuno aveva mai trovato anomalie nell’Abisso del Nulla fin dalle ultime fasi della grande guerra tra dei e diavoli.


Inoltre, tutte le note riguardo all’Abisso del Nulla descrivevano praticamente la stessa cosa; che era impossibilmente vuoto, una fossa silenziosa che sembrava quasi congelata nel tempo a meno che qualcuno non ci gettasse qualcosa. A quel punto, si sarebbe trasformato in fauci spietate che divoravano ogni cosa.


“La Dea Ancestrale ha riflettuto a lungo dopo aver visto che l’Abisso si è liberato dalle leggi che gli aveva dato. Alla fine arrivò ad una decisione.”


“Decise di rinascere nel Caos Primordiale.”


Yun Che rimase di nuovo sbalordito.


“Il Caos Primordiale non era più suo, così non avrebbe avuto un’infinita quantità di potere ancestrale da evocare anche se la sua rinascita fosse stata un successo. Detto questo, avrebbe avuto abbastanza potere per ripristinare le leggi dell’Abisso e legarlo un’altra volta.”


“Questo era il solo modo per evitare il peggior risultato. La Dea Ancestrale ha sviluppato un amore profondo per ogni creatura vivente e non poteva sopportare di vederlo tornare nello stato senza vita in cui era, all’inizio del Caos Primordiale… anche se le stesse creature che stava cercando di proteggere stavano cercando di estinguersi da sole in quel momento.”


“Rinascita… della Dea Ancestrale?” Yun Che mormorò le quattro parole che avrebbero fatto rimanere senza parole perfino un Vero Dio antico. “Hai… ci è riuscita allora?”


“La rinascita della Dea Ancestrale non può essere facile naturalmente. Sia riforgiare la sua essenza che ripristinare il suo Sacro Corpo Ancestrale richiede un’incredibile quantità di energia dell’universo primordiale e… mille reincarnazioni.”


Mille reincarnazioni… erano altre parole che superavano ogni immaginazione.


“Senza che nessuno se ne rendesse conto, la rinascita della Dea Ancestrale iniziò prima che finisse la guerra tra dei e diavoli, e mentre l’energia del Caos Primordiale stava ancora scorrendo nell’Abisso.”


“Al primo ciclo, è nata nella razza degli dei. Si è gradualmente risvegliata come Vera Dea e mentre invecchiava, avrebbe potuto condurre una lunga vita se non fosse nata nel mezzo della guerra più terribile. È morta ad appena seimila anni.”


“Al secondo ciclo è nata nella razza dei diavoli. È vissuta solo per quattromila anni per lo stesso motivo.”


“Al terzo ciclo, è stata una principessa della razza del mare, ma è andata comunque incontro ad un fato simile nonostante non appartenesse alla razza degli dei o a quella dei diavoli. È perita durante uno degli scontri tra gli Dei e i Diavoli.”


“Al quarto ciclo, è nata come un fringuello illusorio spirituale multicolore. Ha visto il mondo in modo completamente diverso attraverso degli occhi completamente differenti… tuttavia è comunque perita a causa della guerra tra dei e diavoli, e la sua stessa razza si è estinta.”


…..


Yun Che non poteva davvero immaginarsi quanto fossero potenti i Veri Dei e i Veri Diavoli, ma poteva prevedere sicuramente quanto sarebbe stato tragico venire coinvolti in una guerra fuori controllo.


“Ogni vita dov’è morta secondo la volontà del fato può essere considerata un ciclo completo.”


“A volte è nata sotto forma di uomo, a volte di drago. Altre volte è stata una fenice, un’aquila, una farfalla, un insetto, dell’erba, un albero, un fiore…”


“Non importa cosa fosse diventata nella sua vita successiva, ha sempre ereditato tutti i ricordi e la volontà della Dea Ancestrale. Ha assistito e sperimentato tutto coscientemente.”


“In seguito, la razza dei diavoli messa all’angolo ha liberato l’Infante Malvagio, ha causato le Miriadi di Tribolazioni e alla fine la grande guerra ha distrutto entrambe le parti. Quando non rimasero più dei o diavoli in questo universo, i mortali che erano sopravvissuti viaggiarono nei loro regni alla ricerca delle loro eredità e diedero inizio ad una nuova era priva di divinità.”


“È l’era che conosci oggi.”


“Nel frattempo la Dea Ancestrale ha ancora continuato il suo ciclo di mille reincarnazioni.”


“A questo punto, l’energia del Caos Primordiale stava ancora scorrendo nell’Abisso, ma la velocità con cui lo faceva stava rallentando sempre di più. Sembrava che fosse solo questione di tempo prima che si fermasse completamente. Si succedettero generazioni, molto più rapidamente in questa era priva di dei e accaddero innumerevoli eventi nell’arco di un milione di anni.”


“La vita media di una creatura vivente si era abbreviata tremendamente, ma questo è stato un grande vantaggio per la Dea Ancestrale. Significava che avrebbe completato i suoi cicli molto più velocemente di quanto avesse previsto…”


“Dieci cicli… cento cicli… seicento… novecento…”


“Alla fine completò la sua novecentonovantanovesima reincarnazione… e ci impiegò meno del dieci per cento del tempo previsto.”


“Più velocemente sarebbe rinasta in questo mondo, meno possibilità ci sarebbero state che l’Abisso andasse fuori controllo prima che fosse pronta. Era senza dubbio il risultato migliore possibile.”


“La Dea Ancestrale cominciò il suo ultimo, ma più importante ciclo.”


“Se fosse riuscita a completarlo, i suoi poteri divini ancestrali e il suo Sacro Corpo Ancestrale sarebbero rinati completamente.”


“Inoltre aveva preso in prestito un po’ dell’aura dell’attuale universo per rinascere in questo mondo, così il suo nuovo sé sarebbe stato completamente diverso rispetto al passato. Sarebbe diventata un’esistenza indipendente che era amichevole nei confronti del Caos Primordiale e che in nessun modo avrebbe distorto le regole e le leggi esistenti.”


“La sua ultima reincarnazione inoltre doveva essere un vero ciclo completo. A differenza delle sue reincarnazioni precedenti, non avrebbe ereditato la volontà o i ricordi della Dea Ancestrale. Avrebbe iniziato come un nuovo individuo con una volontà indipendente.”


“La sua volontà e i suoi ricordi sarebbero rimasti sigillati nella sua Anima Ancestrale. Si sarebbero ridestati solo quando avrà raggiunto la fine della sua vita.”


Yun Che ascoltò in silenzio, ma il suo shock era paragonabile a quello di un mare in tempesta.


Se la Dea Ancestrale avesse completato il suo ultimo ciclo vitale, sarebbe rinata in questo mondo. Finché non fosse successo, la sua volontà sarebbe dovuta rimanere dormiente. Tuttavia Yun Che non aveva dubbi che la voce che gli stava parlando fosse la Volontà Ancestrale in persona.


Questo significava che aveva già completato la sua ultima reincarnazione?


La Dea Ancestrale rinata esisteva in questo universo?!


“Al suo millesimo ciclo, la Dea Ancestrale nacque in una piccola città ordinaria di un pianeta dei regni inferiori.”


“Sua madre morì di depressione non molto tempo la sua nascita, così suo padre aveva dovuto crescerla da solo. Aveva molti parenti, ma la guardavano tutti con indifferenza alle sue spalle.”


“La sua infanzia però non è stata affatto cupa. Suo padre la adorava ed è cresciuta con un amico d’infanzia.”


“Era suo nipote, anche se aveva un anno più di lei.”


“...” L’anima di Yun Che si tese di scatto.


<em>Aspetta un secondo…</em>


“Vivere insieme permise al loro rapporto di svilupparsi al punto che i due diventarono praticamente inseparabili. Tuttavia, quando si avvicinarono all’età in cui potevano coltivare, si scoprì che il suo nipote aveva delle Vene Misteriose mutilate. È diventato un invalido per cui tutti provano compassione o sdegno.”


“!!!” Stavolta ogni corda dell’anima di Yun Che stava tremando come una foglia.


“Quando erano più giovani, suo nipote l’avrebbe sempre difesa. Se qualcuno avesse osato toccarle anche solo un capello, avrebbe agitato le sue deboli braccia e avrebbe lottato contro di loro con ferocia. Allora possedeva lo sguardo più brillante in tutto il mondo.”


Il tono della voce divenne più gentile senza che se ne accorgesse: “Tuttavia il suo sguardo non fu più lo stesso dopo che aveva saputo di essere un invalido.”


“Per questo lei iniziò a coltivare anche se non era all’età giusta. Lui l’aveva protetta quando era più giovane, così era il suo turno di proteggerlo per il resto della sua vita… era questo che si era ripromessa. Diventò così legata a lui al punto che sarebbe diventata ansiosa e avrebbe iniziato a cercarlo non appena lo avesse perso di vista…”


“L’amore profondo non era il solo motivo per cui voleva proteggerlo. Era anche diventata così dipendente da non poter immaginare di vivere senza di lui.”


“Il tempo passò e raggiunsero l’adolescenza. Tuttavia rimasero inseparabili come sempre. Lui compì sedici anni e lei ne aveva quindici quell’anno. Era il giorno del suo matrimonio.”


“Aspetta… aspetta!” Yun Che non poté più mantenere la calma. La sua anima stava tremando e la sua mente era confusa e persa. “L’ultima reincarnazione della Dea Ancestrale… lei… lei è…”



