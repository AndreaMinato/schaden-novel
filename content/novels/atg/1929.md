---
weight: 19290
title: Capitolo 1929 - Vero Sogno
pubDate: 2025-03-10T08:57:10.525Z
tags:
    - atg
---


<em>Capitolo regolare,
0 capitoli in coda, 0/10
-Schadenfreude</em>


“In questa vita, il suo nome… è Xiao Lingxi.”


Dal momento in cui Yun Che si era reso conto di stare parlando con la Dea Ancestrale in persona, l’aveva trattata come l’essere più supremo dell’intero universo che era. Non aveva osato rilasciare la pressione spirituale che normalmente imponeva sugli altri, né l’aveva interrotta troppe volte.


Poteva essere il grande imperatore del Caos Primordiale, ma era più piccolo di una formica in confronto a lei.


Il mondo esisteva per merito suo. Il motivo per cui aveva attraversato mille reincarnazioni per tornare in vita era per eliminare una minaccia nascosta nel Caos Primordiale. Sia la sua esistenza che il suo scopo meritavano il suo più grande rispetto.


Tuttavia, quando la Dea Ancestrale aveva iniziato a parlare della sua ultima reincarnazione, ogni frase che aveva detto aveva evocato un senso di deja vu. Più parlava, più quella sensazione si intensificò finché il nome “Xiao Lingxi” non risuonò con chiarezza nel suo mare spirituale e sconvolse completamente la calma che aveva mantenuto a stento. Era così scioccato che il suo mare spirituale divenne turbolento in risposta alle sue emozioni.


<em>Xiao… Ling… Xi…</em>


Era il nome più familiare per lui.


<em>Ling… Xi…


La mia Lingxi… è… la reincarnazione della Dea Ancestrale…?


No…


Lei…


La Dea Ancestrale?!</em>


Forse non sarebbe mai stato così scioccato per il resto della vita. Il suo mare spirituale si era trasformato in una tempesta fatta di onde torreggianti e innumerevoli enormi vortici. Aveva la sensazione che la sua coscienza fosse stata trascinata in uno di questi mulinelli al punto da aver perso ogni capacità di pensare.


Era cresciuto insieme a Xiao Lingxi. Nessuno lo conosceva meglio e gli era più vicino di lei.


Era dolce al punto da essere debole, ma questo valeva solo per questioni che non lo riguardavano. Altrimenti poteva essere dura, audace e perfino spericolata a volte. Se non altro, nessuno l’avrebbe connessa con la parola “potente”.


Il suo talento profound era estremamente mediocre. Aveva coltivato duramente per proteggerlo quando erano giovani, ma aveva perso velocemente la motivazione di continuare dopo che le sue Vene Misteriose si erano rigenerato e non aveva più avuto bisogno della sua protezione. Non aveva mai provato interesse nella coltivazione dopotutto.


Preferiva rimanere una normale ragazza in una piccola città che, a parte prendersi cura di suo padre, di Yongan e Yongning, avrebbe aspettato silenziosamente il suo ritorno.


In realtà però… Yun Che poteva farsi l’illusione più sciocca mille volte e non si sarebbe mai potuto immaginare che la sua amica d’infanzia, Xiao Lingxi, fosse la Dea Ancestrale in persona…


La sola entità che aveva generato gli Dei della Creazione, gli Imperatori Diabolici e perfino il Caos Primordiale stesso!


Fu in quel momento che un’energia spirituale straordinariamente gentile lo avvolse. Calmò gradualmente il suo mare spirituale e gli fece recuperare la lucidità.


“Probabilmente è una sorpresa piuttosto difficile da digerire.” Disse con tono tenue la voce: “Eri il suo amico d’infanzia e ora il suo marito ufficiale dopo aver completato un matrimonio con lei.”


“...” Yun Che non poteva formare una frase coerente.


Mentre ritornava lucido, cominciò a ripensare a tutti gli avvenimenti inspiegabili che avevano coinvolto Xiao Lingxi.


Poteva leggere il manuale della Sfida alle Leggi Naturali, un testo scritto dalla Dea Ancestrale in persona, il Divino Testo dell’Inizio Assoluto.


Il motivo per cui non aveva mai potuto consumare il suo matrimonio con lei… era perché il livello delle loro esistenze era così lontano che un’unione era semplicemente impossibile o perché la Dea Ancestrale aveva creato qualche sorta di restrizione che impediva a chiunque di contaminarla durante il suo ultimo ciclo?


Xiao Lingxi…


La Dea Ancestrale…


Yun Che si stava impegnando a farlo, ma ancora non poteva collegare questi due nomi.


All’improvviso notò una cosa e fece quella domanda a cui aveva pensato da un po’: “Tu… sei la volontà della Dea Ancestrale, vero?”


“Esatto.” Rispose la voce della donna.


“Hai detto che la volontà ancestrale e i ricordi sarebbero stati sigillati durante l’ultima reincarnazione della Dea Ancestrale.” Yun Che cercò di calmare la sua anima per poi continuare: “Così perché… perché sei sveglia ora? Lingxi c’è ancora, così la sua reincarnazione è in corso. Non dovresti essere addormentata ora? Perché stai…”


All’improvviso le parole gli si bloccarono in gola. Nonostante fosse dentro un mondo spirituale, poteva sentire chiaramente il suo cuore che batteva all’impazzata.


Aveva un presentimento su ciò che avrebbe detto la voce.


“È perché questo ultimo ciclo è già fallito. Anche il Sacro Corpo Ancestrale è diventato incompleto. Il motivo di questo…” disse piano e gentilmente, “hai già intuito la risposta.”


“È stato a causa… mia?” Mormorò Yun Che.


Non solo aveva fallito la sua ultima reincarnazione, il suo Sacro Corpo Ancestrale è… diventato incompleto?!


“È successo tutto il giorno del vostro matrimonio… allora ti ha svegliato di mattino presto, ti ha fatto indossare gli abiti del matrimonio che aveva tessuto lei stessa e ti ha guardato bere il porridge del mattino che aveva cucinato personalmente…”


Senza accorgersene, la voce della donna diventò così debole e distante che lui non poteva più sentirla. Poi una nuova scena si spiegò nel suo mare spirituale:


“Piccolo Che, svegliati! Devi alzarti ora!”


“Mm… è ancora così presto. Lasciami dormire ancora un po’.”


“Piccolo Che, svegliati! Oggi è il giorno in cui ti sposerai con la signorina Situ, ed è quasi il momento! Presto!”


…..


“Piccolo Che, ho preparato questo porridge per te. Hai una costituzione debole e sarà una lunga mattinata, così… dovresti finirlo tutto.”


“Fiu, ho finito… mi chiedo se potrò ancora mangiare i tuoi piatti dopo che mi sarò sposato zietta.”


“Eeheh non dimenticare che la figlia del governatore si sposa nella tua famiglia, non il contrario. Se vuoi posso prepararti del cibo ogni giorno proprio come prima.”


“Naturalmente no! Non ti ho promesso ieri che non mi sarei mai dimenticato di te anche dopo essermi sposato? Trascorreremo tempo insieme come prima e ci sarò sempre per te!”


“Bravo ragazzo! Comunque… sei proprio cresciuto, non è vero piccolo Che?”


…..


“Fratellone! Fratellone!! Sono qui… wow, il tuo abito è davvero impressionante… Così emh… come ci si sente a sposarsi? Perché ho la sensazione che tu non sia molto contento?”


“A dire la verità non lo sono. Era qualcosa che i miei genitori hanno deciso prima che nascessi e ho incontrato Situ Xuan solo un paio di volte. Non mi ricordo nemmeno che aspetto ha, per questo mi importa a stento di questo matrimonio… tu invece sei insolitamente entusiasta. Non è per via del mio matrimonio, non è vero?”


“Eheh… ho qualche buona notizia da condividere. L’altroieri, mio padre ha invitato un suo amico, un maestro del Palazzo Misterioso Luna Nuova, a casa sua. Sperava di chiedergli un favore e di farmi entrare nel Palazzo Misterioso Luna Nuova. Ma dopo che il suo amico mi ha visto, ha detto che qualcuno con il mio talento dovrebbe unirsi direttamente al Palazzo Misterioso Ventoblu!”


“Oh! Sorprendente! È qualcosa per cui l’intera clan della Nuvola Vagante dovrebbe festeggiare!”


“Eheheh! Ero così entusiasta che non ho dormito negli ultimi due giorni. Quando mi unirò al Palazzo Misterioso Ventoblu e diventerò ancora più forte, sono sicura che nessuno oserà più maltrattarti!”


“Dovremmo festeggiare della tua entrata nel Palazzo Misterioso Ventoblu. Scommetto che l’intera città si rallegrerà quando… entrerai ufficialmente… nel Palazzo Misterioso… Ventoblu…”


…..


Era il “sogno” che aveva visto molti anni fa. Lì la persona che stava sposando non era Xia Qingyue, ma Situ Xuan. Inoltre Xia Yuanba aveva una costituzione potente, un talento straordinario e un paio di occhi che brillavano con luce divina. E…


<em>Perché… perché queste immagini e queste voci sembrano così reali…


Questi ricordi…


Ugh…</em>


All’improvviso il suo mondo spirituale iniziò a tremare violentemente. Sembrava che stesse per collassare su sé stesso.


Un’infinita quantità di immagini e voci si intrecciarono caoticamente nella sua mente e il suo battito cardiaco era così intenso da sembrare sul punto di implodere. La sua coscienza si stava spegnendo e i suoi ricordi si stavano offuscando. Pareva che un miliardo di bastoni stessero agitando il suo mare spirituale.


Voleva urlare e dimenarsi, ma non riuscì a fare nemmeno un suono.


<em>Lingxi…


Yuanba…


Situ Xuan…


Xia Qingyue…<em>


…..


<em>Qing… yue…<em>


…..


All'improvviso il suo mare spirituale si fermò completamente.


Poi la sua mente e i suoi ricordi divennero limpidi come non mai.


Anche i suoi sogni erano diventati chiari come il giorno prima.


Tuttavia altre parti si stavano offuscando. I suoi vecchi ricordi divennero sempre più confusi nonostante stesse cercando con tutte le sue forze di conservarli. Alla fine poté solo guardarli partire dalla sua mente e lasciare completamente perfino la sua anima.


Fissò il mondo grigio di fronte a lui con fare stordito e senza muoversi.


“Ti ricordi ora?” La voce della donna parlò di nuovo: “I veri ricordi nascosti dietro il nulla.”


“...” Yun Che non poteva dire una parola. Aveva la sensazione di essere caduto in un sogno da cui non si poteva svegliare.


“La bambina per cui il tuo padre adottivo, Xiao Ying, ha fatto di tutto per salvare non era la figlia di Xia Hongyi, Xia Qingyue, ma la figlia del governatore della città, Situ Xuan.”


“Così l’uomo che era così grato nei confronti di Xiao Ying da annunciare pubblicamente che avrebbe dato in sposa sua figlia al figlio di Xiao Ying non era Xia Hongyi, ma Situ Nan… naturalmente la tua fidanzata era Situ Xuan, non Xia Qingyue.”


“Lo Xia Yuanba nei tuoi ricordi era l’originale finché non gli è successo un cambiamento straordinario quando hai compiuto sedici anni.”


“Nngh…” Yun Che ogni tanto emetteva dei lievi gemiti. Non stava soffrendo per il dolore, ma per un tipo di confusione, separazione e distorsione che nessuna parola nel suo dizionario poteva descrivere appropriatamente. Tutto ciò che poteva dire era che lo trovava assolutamente spiacevole.


Tutti i suoi ricordi riguardo Xia Yuanba prima dei sedici anni erano stati alterati. Lo Xia Yuanba nei suoi ricordi ora corrispondeva a quello nei suoi sogni: un potente fisico, un talento straordinario e un paio di occhi che sembravano capaci di trapassare l’anima.


Così, tutti i suoi ricordi riguardo a Xia Qingyue prima che compiesse sedici anni erano stati tagliati fuori dalla sua mente completamente. Erano già innaturali da principio, ma ora li ricordava come un sogno indimenticabile: fittizi e sul punto di svanire da un momento all’altro.


Inoltre erano stati rimpiazzati dai ricordi di Situ Xuan. Aveva incontrato raramente Situ Xuan durante i primi sedici anni della sua vita, ma erano tutti chiari e strazianti come se fossero accaduti ieri.


Poteva perfino ricordare ogni parola di derisione che aveva detto, ogni occhiata sdegnosa e ogni espressione malvagia che aveva mostrato.


Ogni volta che Xiao Lie gli aveva parlato di come Xiao Ying aveva salvato una bambina, la bambina era sempre stata la figlia del governatore.


Nei suoi ricordi, Xia Yuanba non aveva solo una costituzione potente, ma anche un comportamento tirannico. Non temeva nulla e nessuno.


E nei suoi ricordi, Xia Yuanba… era il solo figlio che Xia Hongyi avesse mai avuto!


“Dov’è Qingyue… dov’è Qingyue?!?” Cercò freneticamente tra il caos assoluto dei suoi ricordi, ma non importava quanto si impegnasse a cercarla prima di quando aveva compiuto sedici anni… era solo un sogno transitorio e indimenticato.


“Non hai ancora capito?”


La reazione di Yun Che fece sospirare lievemente la voce della volontà ancestrale: “Prima che compiessi sedici anni, prima del giorno del tuo matrimonio ad essere esatti, Xia Qingyue… non era mai esistita.”
                                


                                



