---
weight: 1935
title: Capitolo 1935 - Abisso dell’Incubo (2)
pubDate: 2025-03-10T08:57:10.526Z
tags:
    - atg
---


Capitolo regolare,
0 capitoli in coda, 0/10
-Schadenfreude


Volarono per altri cinque chilometri circa e poi dietro di loro risuonò un’altra esplosione. Alla fine lo spazio frantumato si sgretolò completamente e tutto si ridusse in un milione di pezzettini.


Il disastro spaziale improvviso sembrò fermarsi. Le esplosioni e il tumulto si spensero velocemente.


Ancora scioccata, Jun Xilei rallentò e si guardò indietro. Vide una strana luce misteriosa sfrecciare nel cielo e trafiggere il cielo grigiastro del Divino Regno dell’Inizio Assoluto.


La luce stessa era abbastanza strana, ma ancora più bizzarro era il fatto che fosse provenuta… dall’Abisso del Nulla che avrebbe dovuto annientare ogni cosa!


“Cos’è… quella?” Mormorò istintivamente Jun Xilei.


Anche Jun Wuming si voltò lentamente, ma il suo sguardo non era fisso sulla luce misteriosa, ma sulla polvere spessa che si stava muovendo tra lo spazio tremante attorno all’Abisso del Nulla.


Il polverone gradualmente si calmò e la visibilità migliorò. Un paio di ombre si alzarono lentamente.


“Dove…” La voce roca di un uomo di mezz’età mista ad un po’ di dolore e trepidazione disse: “Dove… siamo?”


“Eheh… eheheh…” Un altro uomo ridacchiò. “Non pensavo che saremmo sopravvissuti… ma è stato comunque un fallimento. Maledizione! Quando ci sbarazzeremo di questa maledetta polvere abissale… uh?”


La voce si fermò e le figure si fermarono come se il tempo si fosse bloccato. Poi cominciarono a tremare e ad urlare a squarcia gola.


“Non… non è polvere abissale…”


“Non è polvere abissale… NON È POLVERE ABISSALE!!”


Le grida improvvise stordirono per un istante Jun Xilei. Si assordò e le sue interiora si agitarono al punto da farle quasi vomitare sangue.


RUMBLE!


La persona di fronte fece un cenno e disperse la polvere attorno al suo gruppo, rivelando all’istante sette persone.


Tutte e sette le persone erano volti sconosciuti. Erano tutti feriti, ma invece di dolore, mostravano espressioni gioiose ed entusiaste.


Per quanto riguardava le loro aure…


Jun Wuming un momento prima stava per terminare la sua vita. Presto i suoi pensieri sarebbero evaporati nel nulla. Ora però le sue pupille si erano ristrette. Sembrava che stesse attraversando lo shock più grande che avesse provato nei suoi cinquantamila anni di vita.


“Ci siamo riusciti… ci siamo riusciti! Non c’è polvere abissale qui… Nessuna polvere abissale! Ahah… ahahahah… AHAHAHAHAHAHAHAH…”


Di nuovo la risata folle scosse violentemente Jun Xilei e minacciò di farla cadere dal cielo.


“Vai… Vattene ora!”


Disse con voce tremante Jun Wuming, ma l’anima di Jun Xilei era troppo scossa per sentire il suo maestro.


In effetti non era solo il suo spirito a stare tremando, il mondo stesso stava sussultando lievemente.


Un’aura inquieta stava avvolgendo gradualmente l’intero Divino Regno dell’Inizio Assoluto.


“Sir cavaliere, dovremmo trasmettere la nostra volontà prima che il passaggio si chiuda! Dobbiamo lasciare che i sacerdoti sappiano del nostro successo!”


Il sir cavaliere era un uomo alto e robusto con un’armatura flessibile di colore grigio. I suoi occhi erano infossati, ma il bagliore gelido nel suo sguardo poteva essere solo definito terrificante.


Al contrario degli altri, era quasi illeso.


“Umpf. Non ho bisogno che me lo ricordi.” Disse l’uomo mentre sondava lentamente i dintorni. Il suo modo di parlare controllato e la sua espressione tradivano una determinazione d’acciaio. “Ho già trasmesso la mia volontà. Il passaggio probabilmente sta per chiudersi…”


RUMBLE!!


La luce bianca che penetrò l’abisso e il cielo grigio si sgretolò e l’Abisso del Nulla tornò al suo solito silenzio. In superficie, sembrava vasto e sconfinato come prima.


La scomparsa del passaggio però non influenzò l’entusiasmo degli estranei.


“Zhaoguang, Zhaoming. Come vanno le vostre ferite?” Chiese l’uomo con l’armatura argentata. I due che erano stati chiamati arrivarono dietro di lui immediatamente e risposero: “Non sono niente considerando che abbiamo attraversato l’abisso.”


“Se le note non mentono, questo posto molto probabilmente è il Divino Regno dell’Inizio Assoluto.” L’uomo con l’armatura argentata alzò le braccia come se stesse tentando di abbracciare l’intero universo. “Un mondo senza polvere abissale! Quanto abbiamo desiderato questo giorno! Oggi segnerà l’inizio di una nuova era e tutti i presenti qui saranno ricordati per sempre come i suoi pionieri!”


“In futuro, i nostri nomi saranno trascritti per l’eternità nei libri di storia!”


“Ancora meglio, sembra che questo mondo sia fragile come hanno detto quegli estranei.”


Arricciò un po’ le dita e fece un lieve cenno pr tagliare. Incredibilmente, lo spazio di fronte a lui si divise a metà come se fosse fatto di carta. “Uno spazio fragili, leggi fragili e… creature fragil”


Gettò un’occhiata verso Jun Xilei e Jun Wuming.


In quel momento, una pressione terrificante schiacciò Jun Xilei. Era più pesante di qualsiasi forza che avesse mai incontrato; più grande di quanto sarebbe stato possibile considerando i limiti di questo universo. All’istante la riempì di dolore e la fece cadere in ginocchio.


Era una Divine Master negli stadi intermedi e una maestra della via della spada. Nemmeno Yun Che a piena forza avrebbe potuto schiacciarla così solo con la sua aura.


Aveva la sensazione che il mondo intero la stesse schiacciando. Si sentiva umile come una formica di fronte ad una montagna dall’altezza indescrivibile. Non poteva nemmeno radunare un briciolo della sua determinazione, figuriamoci resistere.


Jun Xilei era una discepola del Re della Spada. Chi avrebbe creduto o perfino immaginato che esistesse qualcuno che avrebbe potuto umiliarla in questo modo?


Jun Wuming era riuscito a rimanere in piedi nonostante la pesante pressione, ma le sue ossa stavano crepitando ogni istante a causa del suo orgoglio.


“Divine Master realm?” L’uomo di nome “Zhaoguang” strinse un po’ gli occhi. “Secondo l’estraneo, chi si avventura nelle profondità del Regno Divino dell’Inizio Assoluto sono i guerrieri più potenti di questo mondo. Non sembra così.”


Jun Xilei non capì di cosa stavano parlando. Stava cercando di radunare la sua Energia Misteriosa e volontà della spada, ma tutto il midollo delle sue ossa stava tremando per il terrore.


<em>Chi…


Sono… queste persone…


Questo… potere…


Roar!</em>


“Chi osa arrecare danno al Divino Regno dell’Inizio Assoluto?!”


Il trambusto assordante, lo spazio collassante e le insolite aure avevano allarmato il sovrano di questo territorio, l’imperatore dei Draghi dell’Inizio Assoluto. Di conseguenza era venuto ad indagare.


Il suo corpo era enorme e la sua pressione era potentissima. Tuttavia nessuno degli estranei sembrava sorpreso dalla sua comparsa.


Come se stesse passando un mandato celeste, l’uomo con l’armatura argentata alzò lentamente le braccia e disse con tono indifferente ma orgoglioso: “Il mio nome è mo Beichen e sono un Cavaliere Abissale che serve il Monarca Abissale e il Papa. Sono anche uno dei pionieri che ha attraversato l’Abisso.”


“Voi tre siete stati benedetti con la fortuna di diventare i primi ad essere stati chiamati dall’Abisso! Davvero fortunati. A partire da ora, questo mondo cadrà sotto la giurisdizione dell’Abisso. In quanto abitanti di questo universo, avete solo due scelte…”


“Sottomettetevi all’Absisso… o morite!”


Mo Beichen era un nome che nessuno aveva mai sentito prima.


Non c’era mai stato un supremo esperto con questo cognome, dentro o fuori dal Divino Regno dell’Inizio Assoluto.


“L’abisso…” Disse lentamente l’Imperatore dei Draghi.


Aveva vissuto per molto, molto tempo, ma non aveva mai sentito un’aura così strana e infausta.


Non era stato attivato nessun potere, ma lo spazio non smetteva di tremare. Sembrava che il mondo stesso stesse sussultando per la paura. L’atmosfera normalmente tranquilla e pacifica del Divino Regno dell’Inizio Assoluto ora era diventata più… sinistra.


L’Imperatore dei Draghi toccò lentamente con la sua percezione spirituale i sette.


I quattro coltivatori dietro erano coperti di ferite e sembravano fossero sopravvissuti a stento, ma la loro energia era ancora abbastanza potente da sbalordire l’intero Regno degli Dei.


Nonostante le loro ferite, la pressione che emanavano era uguale a quella di Long Bai nel suo fiore degli anni!


Long Bai era forte perché era un drago che aveva ereditato un briciolo di sangue di un Dio Drago! I suoi limiti naturalmente trascendevano ogni altra razza!


Ma questi quattro… erano solo umani!


Esisteva solo un umano del genere in questo universo ed era l’intoccabile Imperatore Yun. Adesso erano spuntati fuori dal nulla quattro uomini del genere!


Per quanto riguardava i due di fronte, la sua anima draconica non percepì nulla. Si era fermata come se avesse incontrato una barriera impenetrabile.


Alla fine, di fronte c’era l’uomo con l’armatura argentea che si definiva “Mo Beichen”. Nel momento in cui il suo spirito entrò in contatto con la sua aura, si allontanò di scatto come un debole insetto che aveva toccato per sbaglio un pitone divoratore del cielo.


Ci aveva messo meno di un paio di respiri di tempo a sondare le loro aure, ma fu sufficiente a riempire di shock l’Imperatore dei Draghi.


“Siete estranei?” L’Imperatore dei Draghi gettò un’occhiata verso l’Abisso del Nulla e arrivò a questa conclusione. Poi poté solo dire: “Non è un mondo a cui appartenete. Tornate da dove siete venuti e questo mondo ricorderà la vostra scelta pacifica.”


“Eheheh. Ahahahah.” Mo Beichen rise. Non era la risata assordante e folle di prima, ma raggiunse ogni angolo del Divino Regno dell’Inizio Assoluto e destò innumerevoli creature dormienti. “Estranei? Al contrario, siamo finalmente tornati a casa dopo un lungo… lungo viaggio.”


Stese di nuovo le braccia e ripeté lo stesso gesto di prima. La sua espressione era inebriata… e trasparì una vena di dolore indescrivibile. “Un mondo senza polvere abissale… è così puro e pacifico.”


<em>Woosh!</em>


Soffiò una raffica di vento e il tono di Mo Beichen divenne molto più duro e violento rispetto a prima. “Questo mondo sarebbe dovuto appartenere a noi! Avete idea di quante sofferenze abbiamo dovuto sopportare per tornare?!”


“Voi che vi godete un mondo privo di polvere abissale osate definirci estranei? Ehahahahahahah!”


Ogni parole risuonò forte come un tuono. Scosse molto Jun Wuming, ma rimase in piedi. Gettò un’occhiata e guardò la gemma cremisi che Yun Che aveva sistemato personalmente alla vita di Jun Xilei.


Mosse lievemente le dita… ma non riuscì ad evocare nemmeno un briciolo di energia della spada.


Nel frattempo, l’Imperatore dei Draghi stava fremendo incontrollabilmente come se fosse stato colpito da un tifone. Incapace di mantenere la calma e ricomporsi con dignità, chiese: “Chi siete? Da dove provenite? Cosa avete intenzione di fare?!”


“Così rumoroso.” Mo Beichen alzò lo sguardo. “Questo è un mondo incapace di fare nascere dei e lo stadio di Divine Master è il suo massimo. Se devo fare ipotesi, probabilmente sei il loro supremo imperatore, non è vero? Eheheheh.”


“È il momento che la tua era finisca. A partire da oggi, l’Abisso conquisterà questo mondo. E tu, misero re… ti darò l’onore di diventare il primo sacrificio della nuova era!”


Colpì. Il mondo ne fu sconvolto e lo spazio si divise come il mare.


“ROAAAAR!!!”


Un ruggito terribile riempì l’aria. Il potere dell’uomo aveva deformato il potente corpo dell’Imperatore dei Draghi e aveva versato una pioggia di sangue. Il rumore delle sue ossa che schioccavano era così forte da superare il fragore di un tuono dei nove cieli.


Scaglie di drago si dispersero ovunque e il corpo grigiastro dell’Imperatore dei Draghi presto si tinse di rosso. In qualche modo, riuscì ad uscire a fatica dal vortice spaziale in cui era rimasto bloccato, ma invece di scappare, caricò dritto verso le sette figure molto più piccole di lui, ma ancora più spaventose perfino dell’Abisso del Nulla.


“Resisterai?” Mo Beichen mostrò un sogghigno di compassione e disprezzo: “Oh miseri mortali. Come vi siete potuti dimenticare delle vere scaglie degli dei?”


“Rimanete sepolti in eterno nel favore degli dei!”
                                


                                



