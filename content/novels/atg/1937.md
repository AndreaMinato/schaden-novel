---
weight: 1937
title: Capitolo 1937 - Quando l’Orrore riempie il Cielo
pubDate: 2025-03-10T08:57:10.526Z
tags:
    - atg
---


Capitolo regolare,
0 capitoli in coda, 0/10
-Schadenfreude


Se Jun Xilei fosse stata un’altra persona, i tre antenati Yama avrebbero fatto a turno per darle un calcio nel sedere e lanciarla in orbita. Ma era Jun Xilei, così potevano solo bloccarla con la massima delicatezza e premura. Solo perché erano i fedeli servitori di sua maestà non significava che amassero venire puniti.


“La piccola Regina della Spada?”


Yan Uno fu sul punto di dire qualcosa che sentì la voce di Caizhi da dietro. Anche la presenza di Yun Che entrò nella sua percezione.


I tre antenati Yama sentirono un forte peso sollevarsi dalle loro spalle. Lasciarono anche andare frettolosamente Jun Xilei.


Quando la donna vide Yun Che, il controllo che aveva avuto a stento iniziò a crollare. Barcollando verso di lui e afferrandogli la maglia con mani gelide, gridò: “Scappa Yun Che! Devi scappare ora! Il nemico è troppo forte e sei il solo che non deve morire assolutamente!”


“...?!” L’espressione confusa di Yun Che divenne aggrottata.


Considerata la sua forza e tutto ciò che era sotto il suo comando, non poteva nemmeno trovare una minaccia degna della sua attenzione, figuriamoci qualcosa che potesse ucciderlo.


Quando Caizhi aveva percepito la morte improvvisa dell’Imperatore dei Draghi dell’Inizio Assoluto, aveva deciso di interrompere la sua coltivazione e scoprire cosa stava succedendo. Tuttavia avevano incontrato una Jun Xilei sconvolta nel momento in cui erano usciti dalla loro stanza. Il suo sguardo pieno di panico, la sua aura confusa e le sue farneticazioni trasformarono i suoi dubbi in profonda preoccupazione.


Posò entrambe le mani sulle spalle di Jun Xilei e la guardò negli occhi. Poi disse lentamente: “Cos’è successo? Prendi il tuo tempo.”


Tuttavia nemmeno l’aura di Yun Che fu sufficiente a calmare il caos che stava artigliando il cuore e l’anima di Jun Xilei. Rispose incoerente e balbettante: “Gli abitanti… dell’Abisso del Nulla… hanno ucciso l’Imperatore dei Draghi dell’Inizio Assoluto… e il maestro, lui… lui…”


Iniziò a singhiozzare incontrollabilmente. Fino a questo punto le sue emozioni erano per lo più dominate da shock e puro terrore. Solo adesso la tristezza le salì alla gola e la stava facendo piangere incontrollabilmente.


Nonostante le sue continue lacrime, era comunque la piccola Regina della Spada. Soffocò i singhiozzi e chinò la testa di fronte a Yun Che: “Guarda… i miei ricordi…”


Aprì completamente la sua anima a Yun Che. Parte del motivo per cui lo aveva fatto era perché era così triste da non poterci badare, ma era per lo più perché si fidava profondamente di lui.


“Come hai scoperto della morte dell’Imperatore dei Draghi dell’Inizio Assoluto?” Disse di scatto Caizhi facendo un passo avanti. Prima che potesse fare qualcosa però, Yun Che la fermò alzando la mano e strinse la presa sulla spalla di Jun Xilei. Poi mandò gentilmente una scia di energia spirituale nella sua anima priva di difese.


I ricordi dei suoi ultimi quindici minuti passarono per la coscienza di Yun Che. Ci fu un momento di silenzio e la sua aura si ritirò all’improvviso su sé stessa come un buco nero. Le sue pupille si rimpicciolirono poco a poco e mostrò un’espressione truce che nessuno aveva visto da quando aveva combattuto contro la Divina Regione Occidentale.


“Cosa sta succedendo? Dimmelo!” Chiese Caizhi. La trasformazione di Yun Che era così drastica che sentì una presa invisibile stringerle il cuore.


Invece di rispondere, Yun Che le toccò la fronte con un dito e condivise con le i ricordi di Jun Xilei. Un istante dopo, anche l’aura di Caizhi si ritirò scioccata e incredula.


La noncuranza soppressione dei due della Spada, il facile annientamento dell’Imperatore dei Draghi dell’Inizio Assoluto…


Persone sconosciute, poteri sconosciuti, parole e organizzazioni sconosciute…


Yun Che e Caizhi erano tra le persone più potenti nell’universo adesso. Erano ben consapevoli dei loro limiti.


Questo era il motivo per cui avevano capito che i poteri che avevano visto nei ricordi di Jun Xilei superavano di gran lunga i limiti del mondo attuale!


Era un potere terrificante che non sarebbe dovuto esistere affatto!


Caizhi era così scioccata da stare tremando lievemente. Non era solo il collasso delle leggi naturali ad averla sconvolta, ma anche l’essersi resa conto che il regno di Yun Che forse sarebbe collassato in un solo giorno!


“C-come può… come…” Mormorò stordita tra sé e sé: “Chi sono queste persone…”


“L’abisso…” Yun Che strinse i pugni e puntò lo sguardo in direzione del Regno Divino dell’Inizio Assoluto.


L’improvvisa morte dell’Imperatore dei Draghi dell’Inizio Assoluto era scioccante, ma non si sarebbe mai immaginato che sarebbe stata causata da poteri mai visti di cui non sapeva nemmeno l’esistenza… fino ad ora.


L’Abisso…


Il passaggio…


Polvere abissale…


Imperatore Abissale…


Cavalieri…


Pionieri di una nuova era…


Vere scaglie degli dei…


Ogni volta che pensava ai frammenti dei ricordi di Jun Xilei, aveva la sensazione che il cielo stesse per collassare.


“Scappa… scappa!”


Ancora aggrappandosi a Yun Che, Jun Xilei implorò: “Scappa in un posto dove nessuno potrà trovarti… sono mostri… non possiamo sconfiggerli… sei il solo che deve sopravvivere, perché sei la nostra speranza… il nostro futuro…”


La sua anima era sconvolta dal panico e dallo shock, ma non era così turbata da non rendersi conto della minaccia di questi mostri.


Per molto tempo, Yun Che rimase a fissare in avanti senza dire nulla. I tre Antenati Yama non osarono nemmeno fare un respiro profondo in questo silenzio inquietante e opprimente.


Alla fine Yun Che spinse da parte Jun Xilei con delicatezza per poi evocare una formazione di trasmissione del suono. Poi ordinò con tono calmo ma solenne:




“Meiyin, voglio che porti la Regina Diabolica, Xuanyin, Qianying, Cang Shitian, Qi Tianli, l’Imperatrice del…”


Si fermò per un secondo per poi continuare: “Ho cambiato idea. Porta solo la Regina Diabolica nella capitale ora. Non possiamo permetterci di sprecare il potere della Spina dell’Universo.”


La trasmissione del suono finì lì. Shui Meiyin non gli aveva mai chiesto cosa fosse accaduto o perché. Il suo tono solenne e la sua urgenza erano tutto ciò di cui aveva bisogno per capire la gravità della situazione.


Un secondo… due secondi… tre secondi…


Ci fu un bagliore cremisi, e Shui Meiyin e Chi Wuyao apparirono proprio di fronte a lui.


“Cosa sta succedendo?”


Chi Wuyao capì che c’era qualcosa di strano nell’istante in cui apparì nella città dell’Imperatore. Le espressioni cupe di Yun Che e di Caizhi erano qualcosa che non aveva visto fin dai tempi della guerra.


“La nostra breve pace è finita.”


Disse con fare inquietante Yun Che per poi condividere i ricordi di Jun Xilei con Chi Wuyao e Shui Meiyin.


Le emozioni erano molto curiose. Ad esempio, quando qualcuno fosse stato colpito da uno shock che superava i suoi limiti, una persona sarebbe rimasta stordita come se la sua mente si fosse spenta temporaneamente per proteggersi.


Questo era il caso di Chi Wuyao adesso. Per la prima volta nella sua vita, era così immobile che la sua aura e la sua anima sembravano essere stati congelati.


“Regina diabolica,” Yun Che iniziò, “Vorrei sentire la tua opinione.”


“...” Solo allora Chi Wuyao si ridestò. Chiuse lentamente gli occhi e rimase in silenzio a lungo.


Obiettivamente parlando, il ricordo era breve e non era affatto complicato. Ma il suo contenuto… questa era la prima volta che lei, la proprietaria dell’anima dell’Imperatore Diabolico del Nirvana, ci aveva messo così tanto per riprendere il controllo.


“L’Abisso… del… Nulla…” Mormorò Shui Meiyin. “Sono davvero usciti dall’abisso… ma come…? Non era un abisso che riduceva tutto nel nulla…?”


“Le note si sono sbagliate per tutto questo tempo? C’era un mondo intero dall’altra parte dell’Abisso?”


“No, le note sono corrette.” Disse con gravità Yun Che. “Un anno fa, ho parlato con… la volontà della Dea Ancestrale.”


“...?!” Chi Wuyao spalancò gli occhi per lo shock. Shui Meiyin, Jun Xilei e Caizhi lo stavano fissando come se gli fosse cresciuta una seconda testa.


Non c’era da meravigliarsi che avessero reagito così. La Dea Ancestrale era letteralmente l’esistenza suprema nell’universo.


Anche se aveva giurato di portarsi questo segreto nella tomba, la situazione non gli permetteva più di avere questo lusso. “Secondo lei, il Caos Primordiale in cui viviamo è solo una metà del vero Caos Primordiale. Molto tempo fa ha separato i due elementi primari del Caos Primordiali, l’esistenza e l’estinzione, per creare un mondo pieno di vita.”


“Dove viviamo si chiama Mondo dell’Esistenza e l’Abisso è il Mondo dell’Estinzione. Nelle note, il potere che riduce tutto nel nulla è davvero il potere primario dell’Estinzione e il Divino Regno dell’Inizio Assoluto è il ponte tra i due mondi.”


“I due mondi sarebbero dovuti essere in perpetuo equilibrio, ma… durante le ultime fasi della guerra tra dei e diavoli, la volontà della Dea Ancestrale rimasta ha scoperto per caso che c’era qualcosa di strano nel Caos Primordiale. L’energia primordiale dell’universo, l’energia spirituale della via del divino e l’aura diabolica dell’oscurità… stavano seguendo tutte la stessa direzione.”


“Stavano scorrendo… nell’Abisso del Nulla.”


“Era stato in quel momento che si era resa conto che le leggi che aveva dato all’Abisso del Nulla si erano danneggiate. C’erano due motivi per questo. Primo, era passato troppo tempo da quando aveva rinnovato le leggi dell’Abisso del Nulla. Secondo, il conflitto tra dei e diavoli aveva creato un difetto nelle leggi, e questo ne aveva accelerato drasticamente il deterioramento… alla fine, nemmeno la Volontà Ancestrale è riuscita a vedere attraverso l’Abisso del Nulla.”


Shui Meiyin disse piano: “Così stai dicendo che l’Abisso del Nulla è diventato anormale da quando si è liberato dalle catene delle leggi della Dea Ancestrale. Invece di un mondo dove esiste solo la distruzione, è diventato un universo con le sue leggi uniche…?”


“...” Questo non era qualcosa a cui Yun Che poteva rispondere. Dopotutto nemmeno la volontà ancestrale stessa sapeva cosa fosse accaduto all’Abisso del Nulla. La sua preoccupazione era stata l’energia dell’Estinzione che stava annientando in modo inarrestabile e catastrofico il Mondo dell’Esistenza. Era il motivo per cui aveva scelto di attraversare mille Samsara e reincarnarsi tra le creature viventi.


Era una minaccia esistenziale che era rimasta nell’angolo della mente di Yun Che da quando era venuto a saperlo, ma non si sarebbe mai aspettato che sarebbe apparsa così presto. Non solo, invece di uno tsunami di energia annientante, l’Abisso aveva sputato fuori sette mostri in forma umana!


“Ora non è il momento per una lezione di storia, per quanto possa essere interessante. Ciò che importa ora è come affronteremo questa crisi.”


Alla fine Chi Wuyao intervenne e attirò l’attenzione di tutti. La luce nera nei suoi occhi era cupa come non mai.


“Gli estranei non sono spaventosi di per sé. Ciò che è spaventoso è il loro potere con cui nessuno in questo universo può competere.” Enfatizzò come se temesse che qualcuno avrebbe sottovalutato il suo avversario. “Immobilizzare il Re della Spada con solo l’aura e uccidere in pochi secondi l’Imperatore dei Draghi dell’Inizio Assoluto… i nostri nemici non sono quasi invincibili, è letteralmente impossibile affrontarli per noi adesso.”


“Come se non bastasse, questi estranei odiano il nostro mondo con passione.”


Alla fine sospirò pesantemente: “Un mondo oltre un mondo. Quanto è assurdo.”


Era assurdo. Illogico e improvviso come un sogno, ma al contrario di un sogno, era reale e assolutamente letale per l’intero universo.


Dietro, i tre antenati Yama si stavano scambiando occhiate incredule.


Il marchio dello schiavo li rendeva eternamente leali nei confronti di Yun Che, ma non danneggiava le loro conoscenze del mondo. Tuttavia, nonostante fossero vissuti per centinaia di millenni, non avevano mai saputo dell’esistenza di un altro universo, ed era così vicino!


“Odio…” Yun Che ripensò di nuovo alle scene nei ricordi di Jun Xilei. Era vero che il capo del gruppo era stato dominato non solo dall’entusiasmo e dalla gioia, ma anche da un odio terrificante. Il fatto che avesse massacrato l’Imperatore dei Draghi dell’Inizio Assoluto ne era la prova.


“Sono qui per distruggere il mondo allora?” Chiese Shui Meiyin.


“No.” Chi Wuyao scosse la testa. “Hai sentito quello che hanno detto. Desiderano diventare conquistatori, non distruttori. Per questo hanno tenuto vivi i Re della Spada nonostante avessero annientato l’Imperatore dei Draghi dell’Inizio Assoluto. Volevano sfogarsi, sì, ma ciò che volevano ancora di più era una ‘guida’ che avrebbe accelerato i loro progressi.”


L’Imperatore dell’Abisso, pensò tra sé e sé. Queste parole martellavano la sua coscienza e le soffocavano il respiro.


I sette invasori al momento liberi nel loro mondo erano abbastanza spaventosi, ma il solo pensiero che fossero solo dei “pionieri” la terrorizzava ancora di più.


Aveva capito quanto quegli invasori rispettavano e temevano il loro monarca solo dal loro tono. Chiunque fosse questa persona, era certa che fosse assolutamente intoccabile.


Lo sguardo di Shui Mieyin era incredibilmente cupo. Disse piano: “Non importa per noi se sono qui per conquistare o per distruggere. Il resto del mondo può scegliere di piegarsi, ma il sovrano certamente sarà…”


Guardò Yun Che e gli strinse piano la manica: “La piccola Regina della Spada ha ragione fratellone Yun Che. Dobbiamo nasconderci per il momento. Crediamo che non ci sia nulla e nessuno che tu non possa superare, ma quel momento non è ancora arrivato. Per ora… dobbiamo nasconderci.”


Shui Meiyin aveva ragione. Chiunque poteva inchinarsi di fronte al nemico e sopravvivere, ma c’era un solo fato per un sovrano, la condanna a morte.


“Nascondersi” era la parola più diplomatica a cui potesse pensare Shui Meiyin descrivendo la loro soluzione.


“Scappa… scappa! Non devi lasciare che le emozioni influenzino le tue decisioni!” Gridò di nuovo Jun Xilei. Stava tremando per la tristezza e la paura, ma era perfettamente lucida. In quanto la sola nella stanza ad aver sperimentato la pressione dei sette invasori, sapeva meglio di chiunque altro che perfino Yun Che non avrebbe potuto fare nulla contro quelle persone.


Chi Wuyao guardò Yun Che e disse con solennità: “La decisione è tua. So che non potrò farti cambiare idea una volta che ti sei deciso, ma… questa è una questione di vita o di morte. Per favore pensaci bene.”


Sfortunatamente Yun Che non avrebbe avuto il tempo di farlo. Tutti sussultarono quanto risuonò un lungo e terribile gemito per l’intero universo. Poi lo spazio stesso attorno a loro iniziò a tremare di paura. Non si stava fermando.


Yun Che, Chi Wuyao, Caizhi, Shui Meiyin, Jun Xilei, i tre Antenati Yama e innumerevoli altri esperti del regno si girarono verso la stessa direzione allo stesso tempo. Sembrava che fossero attirati da una forza irresistibile. Era la direzione dov’era il Divino Regno dell’Inizio Assoluto.


“Sono… usciti…” Mormorò un po’ istericamente Jun Xilei.


Non c’erano dubbi a questo punto. Il Regno degli Dei stesso stava tremando di paura di fronte ai sette invasori. Chi Wuyao sospirò: “Sembra che non abbiamo più nemmeno il tempo per esitare. Decidi ora mio imperatore.”
                                




                                



