---
weight: 1940
title: Capitolo 1940 - Risoluzione di un Gelido Cuore
pubDate: 2025-03-10T08:57:10.526Z
tags:
    - atg
---


Capitolo regolare,
0 capitoli in coda, 0/10
-Schadenfreude


Nan Zhaoming disse senza fretta: “Siamo futuri Cavalieri Abissali provenienti dall’Abisso e serviamo il Monarca Abissale e il Papa. Per ordine di sua maestà, siamo venuti qui per conquistare questo mondo.”


“Chi si sottometterà vivrà e chi si ribellerà morirà!”


Il suo tono si incupì gradualmente: “Così qual è la tua scelta? Scegli di vivere o di morire?”


Naturalmente Mu Xuanyin era abbastanza forte da percepire la loro forza letale. I sei uomini ovviamente sembravano feriti, ma le loro aure… erano seconde solo all’Imperatrice Diabolica Colpo Celeste Nemesi dei Diavoli che era tornata dalla fessura cremisi nel muro del Caos Primordiale.


L’Abisso? Mu Xuanyin si accigliò.


Nan Zhaoguang alzò una mano e disse: “Probabilmente è l’imperatrice di questa regione divina, così non rientra nella categoria delle persone che non dovremmo uccidere indiscriminatamente. Per farla breve, risparmia il fiato e uccidila subito. Se non altro, sarà molto più facile conquistare questa regione divina.”


“...” Nan Zhaoming non si oppose. Chiaramente il loro modo di fare era molto diverso da quello di Mo Beichen.


“Prima però,” l’espressione di Nan Zhaoguang si riempì di derisione: “Sono interessato a sapere quanto possono resistere i più grandi esperti di questo mondo.”


“Personalmente credo che rimarrai deluso, ma sicuro.” Disse con un sorrisetto Nan Zhaoguang. “Vai a darle una lezione, Yin Feng. È un'imperatrice, così non dire che non mi preoccupo per i miei sottoposti, ahahahah.”


Anche Nan Zhaoguang rise.


Erano i sovrani assoluti di questo mondo prima dell’arrivo del Monarca Abissale, così come potevano non divertirsi un po’ prima?


“Sì signore.”


Uno dei quattro paggi rispose affermativamente per poi farsi avanti. I suoi compagni chiaramente sembravano delusi.


Yin Feng era perfettamente rispettoso di fronte a Mo Beichen e ubbidiente davanti a Nan Zhaoming e a Nan Zhaoguang. Ma con Mu Xuanyin? Sembrava che una forza invisibile gli avesse deformato l’espressione facendogli rivelare una selvaggia lascivia. Piegò lentamente l’indice verso di lei e disse: “Una Divine Master di decimo livello, uh… tsk, tsk. Non voglio che i miei compagni mi dicano che faccio violenza sulle donne, così ti lascerò fare cinque mosse prima di fare la mia. Naturalmente puoi anche scegliere di prostrarti di fronte a noi e implorare pietà. Chissà, forse uno dei nostri scudieri cederà ai suoi desideri naturali di proteggere il gentilsesso e ti accetterà come schiava? Ahahahahah!”


“Ahahahahah!” Anche i paggi dietro risero sguaiatamente.


“...” Il ghiaccio coprì silenziosamente i palmi di Mu Xuanyin.


Non avrebbe creduto che qualcuno osasse mancarle così di rispetto se non l’avesse visto con i suoi occhi.


Non riconosceva i volti o le aure di questi sei. I due capi in particolare emanavano una pressione invisibile superiore perfino a quella di Long Bai!


Questo Yin Feng era un Divine Master di decimo livello proprio come lei, ma la sua aura sembrava incredibilmente strana e poco familiare. Avrebbe giurato che fosse un potere mai esistito in questo universo… fino ad ora.


Non aveva tempo per riflettere però. Senza dire una parola, scatenò il potere gelido che aveva radunato dritto verso Yin Feng.


Il raggio era così splendente che Yi Feng ebbe la sensazione che trafiggesse le sue pupille e la sua anima. La sua espressione di disprezzo però non cambiò. Sporse la mano verso il raggio come se volesse distruggerlo a mani nude.


Anche se erano entrambi Divine Master di decimo livello. Era chiaro che Yin Feng si ritenesse superiore a Mu Xuanyin perché era una cittadina del Caos Primordiale e lui dell’Abisso.


<em>Ding!</em>


Il raggio brillò subito dopo prima di colpire Yin Feng e una serie di esplosioni congelanti squarciò lo spazio. L’area attorno si trasformò all’istante in una prigione gelida all’apparenza sconfinata.


Yin Feng non mosse un muscolo però. Le sue labbra erano arricciate in un sogghigno sprezzante, fece un cenno e fece a pezzi facilmente il velo di ghiaccio.


Voleva provocarla dicendo qualcosa come: “Sarebbe questo il meglio che ha da offrire l’esperta più forte di questa regione?” ma non riuscì nemmeno ad aprire bocca che si incupì.


Questo perché una nuova ondata di Energia Misteriosa era esplosa proprio di fronte alla sua faccia e aveva riempito di nuovo lo spazio con del ghiaccio. Era un attacco a due strati!


Stringendo gli occhi un po’, Yin Feng gridò e lacerò anche la seconda prigione di ghiaccio. Tuttavia, una terza ondata di potere divino lo avvolse ad una velocità che riteneva fosse impossibile per una Divine Master di decimo livello finché non la vide con i suoi occhi.


Mu Xuanyin non si fermò lì. Procedette a lanciare la sua quarta, quinta, decima, tredicesima, quindicesima prigione di ghiaccio contro il nemico, ognuna era più potente della precedente!


Mu Xuanyin non era pienamente compatibile con l’anima divina della Fenice di Ghiaccio quando aveva affrontato la Divina Regione Occidentale, ma erano passati un po’ di anni da allora. Oggi, sia la sua compatibilità che la padronanza del potere della Fenice di Ghiaccio erano migliorate drasticamente grazie alla sua coltivazione in coppia con Yun Che.


Chi avrebbe pensato che un solo raggio di ghiaccio avrebbe potuto creare una calamità che si estendeva per diecimila chilometri?


Nel frattempo, Yin Feng era passato da supremamente sicuro, ad attento, ad agitato verso la fine dell’assalto. La sua arroganza gli era costata cara. Se avesse usato tutta la sua forza fin dall’inizio, Mu Xuanyin non sarebbe riuscita a metterlo in difficoltà senza sforzo. Così non aveva mai avuto la possibilità di evocare tutta la sua forza dopo aver perso l’iniziativa.


L’energia fredda divorò la sua Energia Misteriosa, la sua carne, le sue ossa e perfino la sua anima. La maggior parte del suo potere si congelava prima che avesse l’occasione di usarlo. Quando Mu Xuanyin finì il suo assalto, lui aveva quasi perso ogni percezione dei suoi arti e il suo torso era rigido quasi come un blocco di ghiaccio.


<em>Bang!!</em>


Ci fu un’ultima ondata di ghiaccio e i più brillanti trapassarono Yin Feng. Sembrava una stella solitaria nel mare d’oscurità.


<em>Chi!</em>


La spada della Principessa Glaciale trafisse il petto gelido di Yin Feng e fuoriuscì dalla sua schiena!


“Ahahahahah!”


Ci si poteva immaginare che Nan Zhaoming sarebbe stato furioso o colto dal panico vedendo le condizioni del suo sottoposto, ma l’uomo si limitò a scoppiare a ridere per poi dire: “Vedi? Sapevo che saremmo rimasti piacevolmente sorpresi prima o poi!”


“Questa donna…” Nan Zhaoguang fissò con curiosità Mu Xuanyin. “Sapevo che era una Portatrice Divina, ma c’è più ‘divino’ in lei di quanto pensassi. Immagino che valga la pena di tenerla dopotutto.”


“È vero.” Nan Zhaoming era d’accordo.


Yin Feng si era illividito per lo shock e la furia. Guardando in cagnesco Mu Xuanyin, alla fine riuscì a detonare i suoi poteri congelati.


BOOM!!


Gli strati di ghiaccio che lo avvolgevano tremarono incontrollabilmente e innumerevoli fessure si diffusero per il vasto spazio.


Quasi metà del suo corpo e della sua Energia Misteriosa erano stati congelati dal potere divino della Fenice di Ghiaccio, ma il contrattacco di Yin Feng era ancora incredibilmente spaventoso. Mu Xuanyin arretrò di scatto e ritirò la spada mentre l’esplosione la spingeva lontano, lontano dal punto di impatto.


Yin Feng stesso fu scaraventato via come una bambola di pezza. Quando finalmente riprese l’equilibrio ed espulse l’energia gelida dal suo corpo, il sangue schizzò dalle sue ferite per tre secondi prima che si fermasse.


“…” Mu Xuanyin non cercò di approfittarsi del suo vantaggio. Strinse istintivamente la presa sulla sua spada.


Aveva colto il suo nemico di sorpresa ed era riuscita a metterlo sotto pressione fino ad umiliarlo. Tuttavia, il “misero” contrattacco che aveva fatto era comunque molto più potente di quanto lei si potesse immaginare.


Questo risultato le fece anche capire una verità terrificante: se questo Yin Feng non l’avesse sottovalutata fin dall’inizio, le sue possibilità di batterlo in uno scontro frontale probabilmente sarebbero state meno del cinquanta per cento!


In termini di forza, Mu Xuanyin era seconda solo a Yun Che mentre attivava Hell Monarch. Nemmeno la Regina Diabolica o i tre Antenati Yama erano abbastanza forti da poter essere paragonati a lei.


In termini di coltivazione, era la numero uno indiscussa nel Caos Primordiale.


Tuttavia il suo avversario era…


“Mmh… coff… coff coff coff coff!”


Yin Feng tossì con forza almeno una decina di volte prima di ricomporsi. Una scioccante quantità di sangue fluttuò attorno a lui.


La forza di Mu Xuanyin aveva superato di gran lunga le sue aspettative e dire che era scioccato sarebbe stato un eufemismo. Tuttavia non era nulla in confronto alla rabbia e all’umiliazione che stava provando.


Era un pioniere dell’abisso e non c’era una sola creatura in questo universo che poteva competere con lui, figuriamoci superarlo. Tuttavia era stato umiliato e picchiato durante la sua prima battaglia.


Cosa avrebbe detto la sua gente se l’avesse saputo? Sarebbe diventato lo zimbello di tutti nell’arco di una notte!


“Sono… stato imprudente!” Mormorò Yin Feng mentre lottava per ricomporsi. Era impossibile capire se stesse tremando per il freddo o per l’umiliazione. “Ancora! Stavolta ti farò a pezzi!!”


All’improvviso Nan Zhaoming disse: “Stai indietro paggio.”


Colto alla sprovvista, Yin Feng lo guardò con un’espressione spaventata: “Sir… sir scudiero, è stato solo un momento di imprudenza! Per favore, mi dia una seconda occasione, giuro che questa volta sarà…”


“Rilassati. Nessuno rivelerà la tua vergogna.” Nan Zhaoming consolò il suo sottoposto mentre scuoteva con noncuranza i polsi. “Ti sto dicendo di farti indietro solo perché il potere di questa donna è piuttosto speciale e credo che ci sia la possibilità che il papa potrebbe essere interessato a lei. Mi piacerebbe catturarla viva o mantenere intatto il suo corpo. Sono certo che puoi batterla se usassi tutte le tue forze, ma sei sicuro di poterlo fare senza danneggiare il suo cadavere? No?”


Yin Feng tirò un lungo sospiro di sollievo per poi chinare la testa: “Naturalmente sir scudiero. La ringrazio.”


“Chi siete?” Mormorò Mu Xuanyin con un tono così freddo che avrebbe gelato le vene di qualunque abitante del Caos Primordiale, ma queste persone non provenivano da questo mondo. “E dov’è l’Abisso di cui parlate?”


Che fosse… l’Abisso del Nulla?!


“Eheh.” In risposta, Nan Zhaoming si limitò a ridacchiare per poi dire: “Le mie scuse, ma i deboli non hanno il diritto di questionare i loro superiori.”


“Ora… inginocchiati!”


Attaccò mentre dava l’ordine. Un’ondata di potere scioccante si precipitò subito verso Mu Xuanyin.


Prima che l’energia la raggiungesse, prima ancora che uscisse dalle sue mani, Mu Xuanyin sentì una pressione schiacciante al petto. Subito dopo ebbe la sensazione che l’intero universo stesse cercando di polverizzarla.


Quell’Yin Feng era già incredibilmente potente, ma quest’uomo era ancora più formidabile!


Mu Xuanyin si forzò a fare un passo avanti nonostante l’ondata di potere che stava per impattare contro di lei. Tuttavia si rese subito conto che dopo aver fatto quel passo, non avrebbe avuto nessuna possibilità di sconfiggere l’uomo. Senza esitare, assunse una posizione difensiva e si circondò con un’infinita quantità di cristalli di ghiaccio che si muovevano lentamente.


Era una nuova mossa che si era inventata l’anno scorso che si chiamava Stelle Rasoio di Ghiaccio. Era puramente difensiva  e aveva intenzione di tramandarla a chi aveva la stirpe della Fenice di Ghiaccio per migliorare le loro capacità di preservazione.


Non si sarebbe mai immaginata che lei, una coltivatrice imbattibile nell’intero Caos Primordiale, un giorno avrebbe dovuto eseguirla con tutte le sue forze per salvarsi la vita.


Sembrava che la regione stellare fosse stata forata mentre il potere di Nan Zhaoming avvolgeva la donna.


In un solo istante, le Stelle Rasoio di Ghiaccio si frantumarono in un miliardo di pezzi. Un istante dopo, anche i frammenti di energia gelida sparirono nel nulla.


Rendendosi conto che le Stelle Rasoio di Ghiaccio non erano sufficienti, Mu Xuanyin menò un fendente con la spada della Principessa Glaciale in un ultimo sforzo per salvarsi. Il clangore del metallo risuonò nelle sue orecchie mentre la lama si piegò quasi al punto di spezzarsi. Sbiancò mentre eseguiva il Riflesso Distruttore della Luna e si distanziò immediatamente di cinquanta chilometri dal nemico. Solo allora riuscì a sfuggire al potere di Nan Zhaoming.


Crack…


Risuonò un rumore innaturale dalla sua spada e Mu Xuanyin vide tre fessure che si stavano diffondendo per la spada che l’aveva accompagnata per oltre diecimila anni. Si fermarono solo quando iniziò a guardare la lama.


Sangue iniziò a scorrere per il suo palmo e macchio subito la spada.


Il contrasto tra il sangue rosso brillante e la sua figura bianca come la neve dipingeva una scena cupa e intensa.


“...” Nel frattempo, Nang Zhaoming si accigliò un po’. Non era rimasto sorpreso dal fatto che Yin Feng fosse stato colto alla sprovvista vista l’arroganza del paggio e il suo sdegno nei confronti della nemica. Tuttavia non si aspettava che la donna fosse abbastanza potente da sfuggire anche al suo potere.


“Che incredibile tecnica di movimento. Non l’ho mai vista in un Divine Master nemmeno nell’Abisso.” Lo sguardo di Nan Zhaoguang divenne un po’ più interessato. “Sembra che questo mondo non sia completamente insignificante dopotutto.”


“Umpf! E allora?” Nan Zhaoming sbuffò freddamente mentre i suoi occhi brillarono di nero. Stavolta stese entrambe le mani ed evocò due palmi neri sopra le mani di Mu Xuanyin. Si ampliarono per chilometri in un battito di ciglio.


Erano chiaramente fatte di Energia Misteriosa oscura!


Era chiaro che la resistenza di Mu Xuanyin aveva irritato Nan Zhaoming. La pressione cupa che avvolgeva il suo intero corpo era di gran lunga superiore rispetto a prima.


Mu Xuanyin aveva molta familiarità con l'Energia Misteriosa oscura naturalmente. Anche se l’energia di Nan Zhaoming non era lontanamente pura quanto quella di Yun Che, era più che sufficiente per spegnere le sue ultime speranze.


Sussurrò delle parole nella sua mente prima che i suoi capelli blu ghiaccio fluttuassero nello spazio. Ogni ciocca brillava con luce pura e cristallina. Allo stesso tempo, l’immagine di una fenice di ghiaccio si manifestò dietro di lei e rilasciò un grido acuto che scosse l’intera Divina Regione Orientale.


Sapeva che Yun Che avrebbe sentito il grido e la voce spirituale che conteneva:


“Non venire Yun Che!”
                                


                                



