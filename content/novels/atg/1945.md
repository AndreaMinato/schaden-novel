---
weight: 19450
title: Capitolo 1945 - Morte e Vita (1)
pubDate: 2025-03-10T08:57:10.527Z
tags:
    - atg
---


Capitolo regolare,
0 capitoli in coda, 0/10
-Schadenfreude


“Libera il nostro padrone!”


Tre persone ruppero per prime il silenzio dopo l’attacco improvviso.


Per i tre antenati Yama, vedere come Yun Che era stato preso per il collo era come venire infilzati negli occhi. Destò subito la loro mania e la loro furia.


I loro poteri Yama eruttarono come della lava bollente e nera come la pece. Senza nemmeno disturbarsi a riprendere l’equilibrio dopo la tempesta spaziale di prima, caricarono di nuovo contro Mo Beichen e gridarono come spettri feroci impazziti.


“Yun Che!”


Gli antenati Yama non furono i soli ad aver perso il controllo. Nonostante sapesse che sarebbe stato completamente irrazionale e che era gravemente ferita, Mu Xuanyin superò comunque i suoi limiti e sfuggì dalla presa di Caizhi in un istante. Dopo che la Spada della Principessa Glaciale riapparì nelle sue mani, cercò di infilzare Mo Beichen con la luce più fredda e crudele al mondo.


Caizhi sarebbe stata capace di fermare Mu Xuanyin, ma non lo fece perché aveva evocato il suo potere divino del Lupo Celeste quasi nello stesso istante. La sacra spada del Lupo Celeste aveva seguito subito dopo l’immagine fredda della Fenice di Ghiaccio.


Da un’altra direzione, Qianye Ying’er fece una torsione a mezz’aria e tentò di seguire gli altri per combattere. Tuttavia non poté radunare tutte le sue forze prima che due immense energie la bloccassero sul posto.


Appartenevano a Qianye Wugu e a Qianye Bingzhu naturalmente.


“State lontani da lui!” Gridò con una voce infusa con il potere dell’anima dell’Imperatrice Diabolica del Nirvana Chi Wuyao.


Sfortunatamente, i tre antenati Yama, Mu Xuanyin e Caizhi avevano reagito in modo puramente istintivo. Era impossibile per lei fermarli in tempo.


Nel frattempo, Mo Beichen stava fissando Yun Che con uno sguardo incredibilmente freddo e impassibile.


Le pupille di Yun Che stavano diventando sempre più grandi. Il contraccolpo di God Ash gli aveva fatto perdere quasi tutto il suo sangue, ma il dolore e le ferite non erano nulla in confronto all’impotenza che stava provando adesso.


Era nelle sue condizioni più deboli dopo aver usato God Ash ed era caduto nelle mani del nemico. E sopratutto era un nemico con un potere senza precedenti. Era letteralmente il peggior caso possibile.


Il suo corpo era completamente rigido eccetto per le pupille. Non poteva muovere un dito di un millimetro.


Ogni capello, ogni goccia di sangue, ogni cellula erano fermi come se fossero stati schiacciati da un milione di montagne. Si sentiva così pesante che poteva provare solo un’infinita disperazione.


Giusto, disperazione.


La disperazione era un’emozione con cui era molto familiare, ma non era mai stata così soverchiante da non poter trovare nemmeno un briciolo di speranza.


In passato, non importava quanto fosse disperata la situazione, quanto fossero potenti i nemici che incontrava, non si era mai abbattuto, né ritirato. Aveva persistito quando aveva affrontato il fiore Netherworld Udumbara da mortale o l’intero Regno degli Dei Stellari come Divine King.


Questa era la seconda volta dalla “distruzione della Stella Polo Blu” che era stato travolto da un’assoluta disperazione e impotenza.


Voleva districarsi dalla presa di Mo Beichen, ma non poteva radunare nemmeno un briciolo di energia.


Le grida acute dei tre Antenati Yama risuonarono nelle sue orecchie. I tre erano abbastanza potenti da poter fare rabbrividire perfino il più grande imperatore divino del Caos Primordiale, ma non Mo Beichen. Il solo cambiamento nell’espressione dell’uomo fu un impercettibile sogghigno.


La sua armatura argentea si gonfiò lievemente. Il Cavaliere Abissale aveva rilasciato il suo campo di forza.


<em>RUMBLE!</em>


Anche la gente che viveva ai confini della Divina Regione Orientale sentì un lieve tonfo.


Lo spazio nel raggio di decine di chilometri attorno a Mo Beichen si distorse violentemente in quell’istante. Sembrava che una piccola porzione del Caos Primordiale fosse stata ritagliata dalla sua energia.


A decine di chilometri di distanza, i tre antenati Yama sentirono un muro invisibile, ma impenetrabile, colpirli con la forza di cento stelle. La collisione trasformò subito lo spazio distorto vicino agli antenati Yama in tre vortici neri e le loro grida impazzite in ululati di dolore. Oltre metà dei campi di forza che li circondavano erano ceduti all’istante e i loro corpi si spezzarono come rametti. Non solo, furono scaraventati via indietro molto più velocemente di quanto avevano caricato.


Sembrava incredibile che i potenti Antenati Yama non fossero riusciti nemmeno a trapassare il campo di forza di un Cavaliere Abissale, ma alla realtà non importava di stravolgere ogni aspettativa.


<em>CHIANG!</em>


La Spada della Principessa Glaciale infilzò il campo di forza e rilasciò un grido acuto sufficiente a distruggere un’anima. Allo stesso tempo, gli occhi di Mu Xuanyin brillarono con luce blu come non mai.


Sfortunatamente, anche se non fosse stata gravemente ferita, c’era un divario invalicabile tra lei e Mo Beichen. Come gli antenati Yama, non riuscì ad avvicinarsi nemmeno di un centimetro nonostante stesse scatenando tutto il suo potere della fenice di ghiaccio.


Il contraccolpo fece piegare violentemente la spada e fece frantumare il potere brillante. Mu Xuanyin fu scaraventata indietro subito come una farfalla che aveva perso il controllo delle ali.


Caizhi era proprio dietro di lei, ma non aveva tempo per raggiungerla. Accigliata, colpì usando la sacra spada del Lupo Celeste come un martello da guerra.


<em>RUMBLE!</em>


Per la prima volta apparì un avvallamento nel campo di forza di Mo Beichen. Però fu tutto ciò che riuscì a fare, il campo di forza si riprese quasi immediatamente e la investì come una montagna.


La sacra spada del Lupo Celeste fu respinta in modo così violento che Caizhi quasi perse la presa sulla sua arma. Lei stessa fu scaraventata via e per un momento il suo colorito divenne mortalmente bianco. Tuttavia la sua aura divenne ancora più cupa e assetata di sangue.


Luce diabolica fiorì nei suoi occhi mentre il Lupo Celeste dall’aspetto diabolico appariva dietro di lei.


Il lupo diabolico fece un ululo che scosse il mondo per poi lanciarsi su Mo Beichen, traboccava d’odio. Quando il potere divino del Lupo Celeste raggiunse il suo picco, sia Caizhi che la sua enorme spada si fusero con il lupo.


Mo Biechen guardò di sottecchi la ragazzina che stava osando sfidare un Cavaliere Abissale per poi dire con derisione:


“Quanto è misera.”


I suoi lunghi capelli si mossero dietro la sua schiena e un po’ di luce argentata brillò nei suoi occhi.


<em>POBOOM!!</em>


Caizhi ebbe la sensazione che un enorme mondo fosse esploso di fronte a lei. C’era abbastanza energia da distruggere una galassia.


Il lupo ululante fu fermato nel primo istante, contorto nel secondo e distrutto nel terzo…


La sacra spada del Lupo Celeste fu lanciata chissà dove e lo sguardo della sua padrona si spense. Stava precipitando verso il basso, priva di sensi.


Era accaduto tutto così velocemente.


I tre antenati Yama, Mu Xuanyin, Caizhi… erano tutti rappresentanti di questo piano, eppure Mo Beichen li aveva sconfitti tutti in un batter d’occhio.


“Meiyin.” La voce fredda di Chi Wuyao risuonò vicino alle orecchie di Shui Meiyin: “Teletrasportali da noi, ora!”


Tra tutti i presenti, Shui Meiyin era stata la sola a parte Chi Wuyao a non aver perso la testa per il panico e ad essersi lanciata in un attacco suicida. Era perché la sua Divina Anima Immacolata alleviava molta della pressione spirituale di un Semidio.


Anche se la tempesta spaziale stava scoppiando attorno a lei, Shui Meiyin usò il potere spaziale della Spina dell’Universo senza esitare e teletrasportò i tre antenati Yama, Mu Xuanyin e Caizhi al suo fianco molto velocemente.


Sfortunatamente non poteva fare nulla per la persona che volevano aiutare di più, Yun Che.


“Sparite!”


Nel frattempo Qianye stava lottando per liberarsi dalla presa dei suoi seguaci. All’improvviso tirò fuori Oracolo Divino e tagliò lo spazio tra lei e i due antenati del Brahma..


Dopo essersi districata, caricò subito verso Mo Beichen. Poi…


“Torna qui Yun Qianying!”


L’ordine duro trapassò l’agitazione di Qianye Ying’er come migliaia aghi di ghiaccio. La sua carica gradualmente si fermò. Si girò e stava per rispondere quando vide l’espressione di Chi Wuyao e le parole le morirono in gola. Solo allora rinunciò a lanciare un attacco suicida contro Mo Beichen.


Era perché aveva visto gli occhi scuri e l’espressione calma della Regina Diabolica… e il sangue che stava gocciolando lentamente agli angoli delle sue labbra.


Chiunque in questa situazione poteva permettersi di essere impulsivo ed emotivo, ma non lei.


Il motivo era molto semplice. Quando Long Bai era disceso nel regno del Mare Meridionale con la città del Mondo del Drago, la pressione che aveva sentito quasi le aveva quasi fatto perdere ogni speranza. Ma nemmeno quella battaglia era stata disperata quanto questa.


Così doveva rimanere calma e composta. Più fosse stata orribile la situazione, più sarebbe dovuta essere fredda. Altrimenti non ci sarebbero state davvero speranze.


“Tu, sei Yun Che?”


Disse Mo Beichen esaminando i lineamenti di Yun Che con indifferenza. Nessun altro meritava nemmeno un’occhiata da parte sua.


Anche se aveva fatto questa domanda, sapeva molto bene che Yun Che non sarebbe riuscito a rispondere. Non aveva bisogno della sua risposta comunque.


<em>Crack… crack crack!</em>


Strinse la presa e le ossa del collo di Yun Che cominciarono a rompersi una per una. Yun Che non riuscì comunque ad emettere un rumore. Il suo viso divenne ancora più pallido.


“Le tue ossa sono incredibilmente dure.” Lodò Mo Beichen o, più precisamente, esclamò con stupore. Reprimeva a stento l’entusiasmo nei suoi occhi. “Il sangue dell’antico Dio Drago scorre sicuramente nelle tue vene e la sua purezza… non è lontana da cosiddetti Draghi Ancestrali, tsk, tsk.”


“...” Yun Che non poteva ancora dire una sola parola o muovere un dito. Anche la sua vista si stava offuscando rapidamente.


Chi Wuyao si incupì ancora di più. Era consapevole che Yun Che fosse il solo oggetto d’interesse di Mo Beichen. Non solo, non aveva intenzione di ucciderlo.


Se avesse dovuto fare un’ipotesi, doveva essere perché aveva scoperto dei poteri del Dio Malvagio e dell’Imperatrice Diabolica che scorrevano nelle sue vene. Forse sapeva perfino dei suoi Tesori Celesti.


Questo significava che non lo avrebbe ucciso finché non avesse trovato un modo per derubarlo delle sue eredità e dei suoi tesori.


“Yan Uno, Due, Tre, non intervenite finché non vi darò un ordine!” Disse con un tono che non ammetteva repliche Chi Wuyao.


Mu Xuanyin era gravemente ferita e la sua aura era diventata flebile dopo quel contraccolpo. Il solo motivo per cui non aveva perso i sensi era per il suo desiderio di salvare Yun Che.


Caizhi non stava molto meglio di lei.


“Salva… lo…”


Perfino nelle sue condizioni, Mu Xuanyin stava lottando per rialzarsi. Parlava a fatica.


“Non preoccuparti. Starà bene.” Sussurrò Chi Wuyao ad entrambe le donne prima che un lampo passasse per le sue pupille. L’anima dell’Imperatore Diabolico del Nirvana si introdusse nei mari spirituali di Mu Xuanyin e Caizhi senza incontrare resistenze.


Erano deboli e non si sarebbero difese contro di lei. Naturalmente la Regina Diabolica non ebbe problemi a privarle della loro coscienza e metterle a dormire.


Dopo aver girato il palmo e averle avvolte in una sfera di energia protettiva, tornò a guardare di fronte a sé e disse: “C’è solo un modo per salvarlo adesso.”


Qianye Ying’er rimase stordita per un momento. Un istante dopo apparì di fronte a Chi Wuyao, la prese per le spalle e riuscì a stento a tenere bassa la voce mentre mormorava: “Dimmelo!”


“Ugh… ughhhhh…”


Gemiti di dolore si mischiavano ai tremiti dello spazio.


Non erano di Yun Che perché non poteva emettere nemmeno un suono. Erano Nan Zhaoming e Nan Zhaoguang che stavano cercando di contattare Mo Beichen dopo aver percepito la sua aura con la loro percezione spirituale.


Non stavano chiedendo di essere salvati, solo di venire liberati dalle loro sofferenze.


Dopotutto nemmeno la punizione peggiore dell’inferno poteva infliggere il livello di dolore che stavano sperimentando.


Sfortunatamente per loro, Mo Beichen ignorò completamente le loro suppliche.


Fin dall’inizio, la sua anima e il suo potere si erano concentrati solo su Yun Che. Dopo aver visto il Divine Sovereign scatenare il potere di un Semidio con i suoi occhi, non dubitava più di ciò che gli aveva detto Qi Tianli.


Non poteva nemmeno immaginarsi che tipo di merito avrebbe ricevuto quando avesse consegnato quest’uomo al Monarca Abissale, una persona con le eredità sia del Dio della Creazione che dell’Imperatrice Diabolica.


Dato che tutti gli altri erano morti, non doveva nemmeno spartire la ricompensa con qualcun altro.


“L’imperatore di questo mondo? Eheh!” Il suo sguardo divenne sempre più acceso mentre sogghignava: “Sii grato. Saresti dovuto essere il primo a morire, ma ora vivrai anche se non vorrai.”


“Vivrai abbastanza a lungo per diventare il tributo del Monarca Abissale. Sarà l’onore più grande della tua vita.”


All’improvviso si accigliò un po’: “Mi ricordo che il vecchio Qilin mi ha avvertito di non sottovalutarti mai o di abbassare la guardia con te perché sei un uomo che ha sfidato la sorte più e più volte.”


“In tal caso… e se facessi questo?”


Ci fu un debole bagliore di Energia Misteriosa e…


<em>PRAK PRAK PRAK CRACK CRACK CRACK CRACK…</em>


Le ossa draconiche incredibilmente dure di Yun Che e i suoi meridiani cominciarono a spaccarsi allo stesso tempo. Sembrava che migliaia di fulmini stessero colpendo il terreno continuamente.


“Separeremo quell’uomo da Yun Che!”


Nonostante il rumore orribile, Chi Wuyao rimase perfettamente calma e composta. Diede la sua risposta nel modo più tranquillo e succinto possibile.


La sua risposta spense subito il raggio di speranza nel cuore di Qianye Ying’er. La donna gemette con dolore: “Come possiamo farlo quando non possiamo nemmeno avvicinarci…?”


“È un’impresa impossibile con i nostri poteri, sì.” Chi Wuyao si girò lentamente. “Ma non è impossibile per la Spina dell’Universo!”


Gli sguardi di Shui Meiyin e di Qianye Ying’er si accesero allo stesso tempo.


Qianye Wugu e Qianye Bingzhu si girarono mostrando espressioni di comprensione.


Chi Wuyao non stava guardando Shui Meiyin però, si era rivolta ai tre antenati Yama.


“Yan Uno, Yan Due, Yan Tre. Avete sempre detto che avreste sacrificato la vita per tenere al sicuro il vostro padrone, no?” Diede l’ordine più crudele con il tono più calmo che avesse mai usato in tutta la sua vita. “È arrivato il momento. Ho bisogno che vi sacrifichiate per il vostro padrone.”
                                


                                



