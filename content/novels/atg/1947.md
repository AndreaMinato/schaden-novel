---
weight: 19470
title: Capitolo 1947 - La Notte più Buia
pubDate: 2025-03-10T08:57:10.528Z
tags:
    - atg
---


Capitolo regolare,
0 capitoli in coda, 0/10
-Schadenfreude


Mo Beichen era rimasto stordito per meno di un secondo.


Recuperò rapidamente le sue facoltà mentali dopo che l’anima dell’Imperatore Diabolico del Nirvana si era ritirata.


Era scomparso anche il panico che l’aveva sopraffatto dopo aver visto la luce dorata del Brahma.


Ora era arrabbiato. Arrabbiato come non lo era mai stato da quando era entrato in questo universo.


Si infuriò ancora di più quando si rese conto di non poter individuare Yun Che!


BOOM!!


L’intera regione stellare si sgretolò violentemente. I tre Antenati Yama che erano ancora aggrappati al suo corpo furono scaraventati via e ridotti in poltiglia.


Mo Beichen non li guardò nemmeno. Cercò Chi Wuyao e Shui Meiyin, ma non riuscì ad individuare nemmeno la minima traccia spaziale.


In qualche modo, i loro movimenti erano stati ancora più impercettibili di quando Jun Xilei era svanita proprio di fronte ai suoi occhi.


I suoi lineamenti divennero ancora più distorti mentre stringeva silenziosamente i denti.


<em>BOOM!</em>


Fece un gesto con la mano e lo spazio di fronte a lui fu fatto a pezzi come tessuto. Tuttavia non poteva fare nulla per sfogare la sua furia.


Si sentiva umiliato dal successo del suo nemico.


Era un Semidio e un Cavaliere Abissale e questo misero universo era riuscito in qualche modo a…


Si girò di scatto e guardò le ombre confuse che fluttuavano nello spazio.


Se Yan Uno, Yan Due e Yan Tre non erano morti prima, l’attacco finale di Mo Beichen aveva decretato il loro fato. I loro corpi erano stati più o meno annientati dall’ondata di energia. Tuttavia i tre antenati Yama erano antichi mostri che erano vissuti fino a questo punto per ottocentomila anni. Erano assurdamente tenaci. Non avevano più organi interni e i loro corpi erano stati tagliati in molti piccoli pezzi. Anche così, avevano gli occhi spalancati e la loro energia diabolica stava in qualche modo scorrendo attorno ai loro corpi.


“Eheh… eheheheh…” Yan Uno stava ridacchiando perché la loro ultima missione era stata un successo. Aveva visto come Yun Che era stato salvato con i suoi occhi.


“Perché ca**o… stai ridendo?” La luce diabolica che circondava il corpo di Yan Tre era la più debole, ma si rifiutò di abbassare il volume della voce: “Sono stato io… a contribuire di più!”


“Siamo vissuti per abbastanza tempo. È sufficiente.” Anche Yan Due stava sorridendo. Per loro non c’era modo migliore di morire di questo. “Devi rimanere al sicuro… padrone…”


Mo Beichen smise di fremere. Era perché si era reso conto che perdere la calma anche solo per un momento era una forma di umiliazione in questo universo.


Così concentrò tutta la sua furia nei suoi occhi, fronteggiò gli Antenati Yama e mosse le dita.


<em>BOOM!</em>


Cinquantamila chilometri di spazio collassarono in innumerevoli frammenti spaziali, che si ridussero poi in polvere. La disintegrazione non si fermò finché non rimase un buco nero ampio cinquantamila chilometri.


Gli antenati Yama, la luce finale di Qianye Wugu e di Qianye Bingzhu, e perfino Nan Zhaoming e Nan Zhaoguang furono distrutti e tornarono alla loro forma più primitiva: il nulla.


Dopodiché Mo Beichen rilasciò appieno la sua percezione divina e sondò più volte la regione stellare.


Un breve momento dopo, ritirò la sua percezione e rilasciò la sua energia. Si precipitò verso est per poi fare il gesto di afferrare qualcosa. Un vecchio sfrecciò lontano per poi fermarsi di fronte a lui.


Era proprio Qi Tianli. Mo Beichen aveva portato con sé l’Imperatore Qilin quando si era teletrasportato verso la Divina Regione Orientale.


Anche se il vecchio Qilin non era affatto vicino al campo di battaglia, le esplosioni distanti e le tempeste spaziali lo avevano comunque terrorizzato. Questo lo riempì anche di emozioni contrastanti.


Qi Tianli rabbrividì quando notò che Mo Beichen stava nascondendo furia dietro la sua solita maschera di indifferenza.


“Yun Che, è scappato.”


Qi Tianli chinò la testa, troppo spaventato per commentare.


“Perché quel teletrasporto spaziale non lascia nessuna traccia?” Chiese con tono freddo Mo Beichen. “Dovresti saperlo.”


“È… è perché stanno usando la Spina dell’Universo!” Qi Tianli non osò nascondere nulla al Semidio.


Per ovvi motivi, il fatto che Shui Meiyin possedesse la Spina dell’Universo non era stato reso pubblico. Solo poche persone lo sapevano.


Sfortunatamente l’Imperatore Qilin era uno dei seguaci dell’Imperatore Yun e la persona più importante della Divina Regione Occidentale. Naturalmente era stato informato.


“Spina… dell’Universo?” La voce di Mo Beichen aumentò di un’ottava.


I setti Tesori Celesti erano così famosi che perfino l’Abisso li riconosceva e ne teneva nota.


Qi Tianli aggiunse frettolosamente: “È la verità. Uno dei Tesori Celesti, la Spina dell’Universo è riemersa dal Caos Primordiale un paio di anni fa e la sua attuale proprietaria è proprio una delle consorti imperiali di Yun Che.”


“Se possono scappare nonostante la sua potenza divina, può essere solo a causa della Spina dell’Universo… mmh!”


Una mano pallida prese per il colletto Qi Tianli e lo sollevò. Mo Beichen lo questionò con sguardo assassino: “Perché non me l’hai detto prima?”


Qi Tianli balbettò con labbra tremanti: “È accaduto tutto senza preavviso… e non ho avuto il tempo di… mi perdoni venerabile…”


“Ma data la sua forza… sono certo che non possono scappare per sempre… venerabile…”


<em>Bang!</em>


Mo Beichen respinse Qi Tianli, che piegò le ginocchia e tossì incessantemente dopo aver ripreso l’equilibrio.


Il Semidio strinse gli occhi ma il freddo nel suo sguardo si stava sciogliendo lentamente in un abbondante entusiasmo.


La sua percezione divina poteva coprire più chilometri nel Caos Primordiale rispetto all’Abisso e Yun Che era l’uomo dall’aura più forte in questo mondo.


Qi Tianli aveva ragione. Anche se il giovane era riuscito a sfuggire dalle sue grinfie per ora, era solo questione di tempo prima che venisse catturato di nuovo. Inoltre adesso sapeva della Spina dell’Universo e si sarebbe potuto preparare. La prossima volta che si fossero incontrati, Yun Che non sarebbe riuscito a scappare.


Da questo punto di vista, non importava anche se Yun Che era temporaneamente fuori dalla sua portata.


Il Monarca Abissale sarebbe stato molto contento di ricevere non solo le eredità del Dio della Creazione e dell’imperatrice Diabolica, ma anche un tesoro divino. Sarebbe stato un altro grande merito.


“Cos’altro non mi hai detto? Parla solo delle cose importanti.”


La voce bassa e grave di Mo Beichen premeva su Qi Tianli come legge assoluta.


Questo fu il giorno in cui le nuvole cupe dell’Abisso discesero sul Regno degli Dei che si era appena ripreso da una calamità pochi anni fa.


…..


<em>Drip…</em>


Il suono di gocce che cadevano.


<em>Rustle…</em>


Il rumore del vento che disperdeva le foglie.


E…


Un dolore onnipresente e terribile.


Dolore…


<em>Non sono… morto?</em>


La sua coscienza sembrava così pesante che non aveva nemmeno il desiderio di lottare per risvegliarsi.


Un milione di volte più pesanti erano le scene rimaste impresse nella sua mente tra i lampi di lucidità.


<em>Mo Beichen…


Stadio Divine Extinction…


L’Abisso…


Quel livello di potere sarebbe dovuto scomparire da tempo… perché esiste ancora e perché deve invadere il mondo che ho conquistato solo dopo dure lotte?


È tutto così… ridicolo.</em>


All’improvviso una debole sensazione entrò nel suo corpo. Era fredda, ma anche stranamente confortante per qualche motivo. Diede sollievo agli spasmi incessanti della sua anima.


“Me ne andrò Yun Che.”


“Devi vivere bene Yun Che. Questo è il mio ultimo desiderio per te. Non ho dubbi che sarà un desiderio difficile da esaudire, ma fallo comunque per me.”


Era la voce di Mu Xuanyin. Sembrava così vicina, eppure così lontana.


C’era una solennità nel suo tono… sembrava che stesse dando il suo ultimo addio.


La sua coscienza silenziosa iniziò a pulsare con ferocia. Cominciò a lottare per svegliarsi.


Fu in quel momento che sentì un’altra voce nella testa.


“Yun Che.” La voce di Qianye Ying’er risuonò con una rara tinta di tristezza. “Voglio solo morire al tuo fianco, ma desidero ancora di più che tu viva.”


“Ho commesso innumerevoli sbagli e colpe nella mia vita, ma non rimpiangerò mai il debito, la tristezza, la felicità, il dolore, la gloria e la vergogna che hanno condotto al nostro incontro. Mai.”


“...” Yun Che cercò disperatamente di prendere per mano della donna che aveva detto quelle parole.


“Cognato…”


Era stata Caizhi a chiamarlo. Il suo tono sembrava morbido e non poteva individuare una sola traccia della voce bassa e solenne che aveva adottato negli ultimi anni. Pareva quasi che fosse tornata quella ragazza pura che aveva destato il suo istinto di protezione dal momento in cui aveva posato gli occhi su di lei.


“Andrò ad incontrare mia sorella adesso. Mi è mancata così, così tanto in questi ultimi anni, così non devi essere triste per me, va bene? Tutto ciò che ti chiedo è… ricordati di me ogni tanto.”


“Io e mia sorella ti guarderemo dall’altro mondo, così devi fare del tuo meglio per sopravvivere, va bene? Sono sicura che non vorrai deluderci, vero?”


…..


<em>Sono sogni o…


Perché sembrano addii…


Cosa sto…</em>


“Yun Che!”


Stavolta era stata Chi Wuyao a parlargli. Al contrario degli altri, il suo tono era così pesante che sembrava che le sue parole si stessero incidendo nella sua anima.


“Sei sempre stato destinato a vivere una vita straordinaria e pericolosa.”


“Sfortunatamente l’ultimo disastro è arrivato così velocemente e in modo così crudele che perfino una persona arrogante come me… deve ammettere di essere impotente.”


“L’ultima cosa che posso fare per te… è starti lontana.”


“Devi sopravvivere. Devi sopravvivere ad ogni costo proprio come quando ti sei nascosto nella Divina Regione Settentrionale e hai tramato vendetta.”


“Puoi farlo per noi, vero?”


…..


La sua anima fremette e la sua coscienza lottò con tutte le sue forze. Voleva disperatamente risvegliarsi, ma ogni momento era accompagnato da un dolore terribile che gli dava la sensazione che un milione di lame stessero infilzando la sua anima.




Il dolore continuò ad aumentare, ma rendeva solo ancora più dura la sua lotta.


La sofferenza stava aumentando perché stava riprendendo i sensi. Così se avesse continuato a lottare…


“Ah!”


Risuonò un grido sorpreso nel suo mare spirituale. Lo identificò subito, era He Ling. “Ti sei svegliato maestro? Uu… uu!”


Sembrava che stesse per singhiozzare alla fine, ma riuscì a trattenersi appena.


Un raggio di luce lo accecò un momento dopo.


Il dolore acuto e istantaneo lo informò che non aveva aperto gli occhi per molto, molto tempo.


Dopo essersi abituato alla luce, la prima cosa che vide fu un cielo azzurro.


Quando il suo udito tornò lentamente alla normalità, riconobbe il suono dell’acqua che scorreva e del vento che soffiava.


Mentre stava riprendendo controllo del suo corpo, tentò di alzare un dito. Il movimento destò subito dolore straziante.


“Ah!”


Sentì il grido sorpreso di un’altra ragazza, seguito da una serie di passi rapidi. Un secondo dopo fu accolto dal sorriso di una persona in lacrime.


“Fratellone Yun Che…” Le sue lacrime stavano scorrendo mentre diceva il suo nome. “Finalmente ti sei svegliato… finalmente… Uu… uuuuuu…”


“Mei… Yin…”


La sua voce era secca e roca. Con grande difficoltà e dolore, alzò lentamente un braccio fino a farlo entrare nella sua visuale.


Il suo fisico era potentissimo. Aveva riparato le ossa e i meridiani rotti nel periodo in cui era rimasto privo di sensi. Tuttavia le sue ferite erano troppo gravi e il contraccolpo di God Ash lo avevano lasciato debole e fragile. Altrimenti sarebbe guarito molto più velocemente di così.


Shui Meiyin afferrò frettolosamente e gentilmente il suo palmo.


Yun Che la fissò stordito mentre tentava di riorganizzare i suoi ricordi vaghi. La sensazione di bagnato nel suo palmo e il dolore straziante lo avevano informato che era tornato nella realtà, e che non era più bloccato in un sogno.


Il fatto che Shui Meiyin fosse accanto a lui significava anche che non era in pericolo, ovunque fosse. Tuttavia si ricordava chiaramente di come Mo Beichen lo aveva tenuto per la gola prima che perdesse i sensi.


Era un livello di potere che non gli permetteva nemmeno di crogiolarsi nella disperazione, figuriamoci lottare…


Così come diavolo era sfuggito a quella situazione fatale?


Ripensò alle voci che erano risuonate nel mare spirituale e la sua ansia sembrò prendere il sopravvento all’improvviso. Troppo agitato per preoccuparsi delle sue condizioni miserabili, estese la sua debole percezione spirituale quanto poteva.


Non poteva sentire la presenza di Chi Wuyao, Qianye Ying’er, Caizhi o Mu Xuanyin…


Non poteva nemmeno percepire i tre Antenati Yama che non avrebbero mai lasciato il suo fianco a meno che non venisse ordinato appositamente da lui.


Non c’era nessun altro accanto a lui a parte Shui Meyin.


“Per quanto tempo… ho dormito?”


Era Yun Che dopotutto. Nel breve minuto in cui si era svegliato, la sua vista era tornata alla normalità e la sua voce sembrava molto meno roca rispetto a prima.


“Sedici giorni.” Rispose Shui Meiyin facendo del suo meglio per asciugarsi le lacrime.


Era la sola che poteva accompagnare Yun Che adesso. Era la sola che poteva andare avanti insieme a lui. Per questo non poteva mostrare assolutamente debolezza.


Sedici giorni…


Yun Che ne fu a dir poco sbalordito.


Poteva credere a stento che fosse rimasto privo di sensi per così tanto tempo.


Aspetta un secondo…


Sedici giorni?!


Quel Mo Beichen aveva avuto sedici giorni a disposizione per fare cosa diavolo voleva?!


Sussultò e le sue pupille si contrassero violentemente mentre lottava per rialzarsi. Chiese con tono urgente: “Come… come stanno Wuyao e gli altri? Come sta Wuxin?”


“...” Shui Meiyin istintivamente si morse un labbro, ma in un istante smise di farlo e mostrò un sorriso noncurante: “Stanno bene. Sei sveglio ora, così naturalmente stanno bene.”


“Ma non pensiamo ad altro per il momento, va bene? Le tue ferite sono ancora molto gravi e hai bisogno di ogni briciolo di riposo per tornare in piena salute. Dirò loro che ti sei svegliato. Prometto che le rivedrai la prossima volta che ti sveglierai, va bene?”


L’espressione e il tono di Shui Meiyin erano naturali. Il suo puro sorriso sembrava rinfrescante come una brezza.


Sfortunatamente l’unica persona che non poteva ingannare in questo mondo era proprio Yun Che.


Questo perché non aveva osato guardarlo negli occhi mentre aveva detto queste parole.


Un po’ di anni fa, gli aveva detto le menzogne di Xia Qingyue.




Oggi era stata di nuovo costretta a mentirgli. Chi altri poteva farlo se non lei?


“...” Yun Che le guardò gli occhi per un po’ per poi sospirare. Poi disse: “Fammi alzare.”


Il primo istinto di Shui Meiyin fu di dirgli di stare fermo, ma quando vide l’oscurità improvvisa nel suo sguardo, non ebbe altra scelta se non accettare. “Mm.”


Dopo essersi tirato su a sedere, Yun Che si appoggiò al morbido petto di Shui Meiyin e guardò avanti.


Era un mondo in miniatura che non aveva mai visto prima. C’erano un paio di ruscelli che si intrecciavano non molto lontano da lui. Si potevano vedere dei pesci balzare fuori dall’acqua ogni tanto. Il cielo era blu come l’acqua.


Anche se la sua percezione spirituale era ben lontana dal riprendersi, poteva capire che era in un pianeta dei regni inferiori dall’energia spirituale incredibilmente povera, ma piena di natura.


Era ordinario, ma era molto lontano dal Regno degli Dei.


“Yan Tre.”


Chiamò all’improvviso.


Ci fu una brezza fredda, ma nessuna risposta.


“Fratellone Yun Che.” Disse piano Shui Meiyin. Non voleva rivelarlo così presto, ma era chiaro che Yun Che avesse già notato un po’ di cose.


“Yan Tre e gli altri, sono… sono già…”


“Sono stati loro a sacrificarsi per salvarti da quella persona terribile.”


“...” Yun Che rimase in silenzio per un momento per poi espirare. “È così?”


“La Regina Diabolica, Xuanyin… dove sono?” Chiese: “Voglio sentire la verità.”


La sua voce sembrava tranquilla come la sua espressione, ma era tutto tranne che calmo. Il suo cuore batteva dolorosamente nel suo petto ad ogni parola.


Shui Meiyin scosse la testa e premette una mano morbida contro il suo petto: “Dopo. Te lo dirò quando sarai più forte, va bene?”


Fu in quel momento che la giada d’Acqua della Luce di Gemma brillò ad intermittenza. Come una donna che aveva trovato un’ancora di salvezza, esclamò: “È una trasmissione del suono dalla sorellona! Mi ha mandato messaggi dalla Divina Regione Orientale negli ultimi due giorni e non si dimentica mai di menzionare che Wuxin è sana e salva. Sentiamolo insieme!”


Senza aspettare una risposta, attivò la formazione di trasmissione della giada. Tuttavia, contrariamente alle sue aspettative, la voce di Shui Yingyue era piena di urgenza e panico: “Meiyin! Cang Shitian ha rapito Wuxin! È stata portata nel Regno Divino dell’Inizio Assoluto e sta per darla in dono a Mo Beichen per mostrare la sua lealtà! Sei la sola a poterla salvare adesso!”
                                


                                



