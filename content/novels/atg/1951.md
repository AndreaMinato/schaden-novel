---
weight: 1951
title: Capitolo 1951 - Fino alla Morte
pubDate: 2025-03-10T08:57:10.528Z
tags:
    - atg
---


Capitolo regolare,
0 capitoli in coda, 0/10
-Schadenfreude


Cang Shuhe non era una persona ordinaria. Le ci volle solo un momento per smettere di accigliarsi e recuperare il controllo delle sue emozioni. Rispose con tono calmo e pacifico: “Fratello, il controllo della Divina Perla del Mare Profondo è sempre stato nelle tue mani. Se vuoi, puoi prenderla da te, no?”


Anche se Cang Shuhe era la Divina Imperatrice del Mare Profondo e l’attuale detentrice della perla, era più una formalità.


Secondo Cang Shuhe, non aveva mai avuto il diritto di diventare la padrona della perla perché era stato Yun Che ad instillare potere divino forzatamente usando le leggi del nulla.


Anche se Cang Shitian non era più l’Imperatore Divino, era la persona con più potere divino del Mare Profondo, il più grande protettore del regno e il suo fratello più fidato.


Contando anche che era stata una marionetta da quando era ascesa al trono, aveva senso che sarebbe stata una scelta migliore affidare l’artefatto divino a Cang Shitian invece che a lei.


Fin dall’inizio, era sempre stato Cang Shitian a tenere nelle sue mani quel tesoro fondamentale, anche se in teoria aveva abdicato e aveva passato tutto al suo successore, Cang Shuhe.


Cang Shitian sorrise, le macchie di sangue e i suoi lividi neri lo facevano sembrare spaventoso: “Sei la mia sorella più cara. Non userò il mio potere su di te a meno che… non abbia altra scelta.”


Cang Shuhe: “...”


Arricciò con noncuranza le dita per poi continuare: “Shuhe, sei sempre stata una sorella gentile. Sono sicuro che non mi metterai in difficoltà.”


“Dovresti sapere molto bene in che situazione è il regno del Mare Profondo. Sono apprezzato molto dal Venerabile ora, e questo significa che devo riprendere il controllo per proteggere il regno del Mare Profondo. Lo capisci, vero?”


Gli Dei del Mare sembravano sul punto di dire qualcosa, ma alla fine scelsero di rimanere in silenzio.


“Signorina.” Fu in quel momento che Rui Yi sussurrò: “Dagli la perla, tanto rifiutare… non aiuterà minimamente le cose.”


Uno… due… tre secondi…


Quattro secondi di silenzio dopo e un raggio di puro blu e increspature d’acqua apparirono nello splendido palmo di Cang Shuhe.


Sembrò spingere qualcosa e la perla divina fluttuò gentilmente verso la mano stesa di Cang Shitian.


L’artefatto divino rivelò subito una tinta blu più profonda e ricca non appena lo raggiunse.


Cang Shitian sollevò la perla divina di fronte ai suoi occhi. La superficie liscia e brillante rifletteva la sua faccia insanguinata.


Mostrò un largo sorriso, rendendo il suo riflesso ancora più brutto e detestabile.


<em>È questo che sono…


Sono Cang Shitian!</em>


La luce della perla svanì non appena Cang Shitian la mise da parte. Senza dire un’altra parola a sua sorella o guardare i suoi ex sudditi, si girò e si preparò ad andarsene.


“Fratello.” Cang Shuhe lo chiamò all’improvviso.


“Mmh?” Cang Shitian si fermò, ma non si guardò indietro.


Lo sguardo di Cang Shuhe infilzò la sua schiena per un po’, ma poi la donna chiuse gli occhi. Poi sussurrò: “Ci sono molti modi per sopravvivere in questo mondo e non credo che esista un modo sbagliato per farlo.”


“Questo è il motivo per cui devi sempre prenderti cura di te, non importa cosa accadrà in futuro.”


Il tono della sua voce era morbido e gentile come una piccola increspatura sull'acqua. Viaggiava dritta fino all’anima.


Era impossibile capire l’emozione dietro quelle parole, ma… non era rabbia, né biasimo o delusione.


“...” Il collo di Cang Shitian fremette come se volesse girarsi verso di lei.


Alla fine però si limitò a rispondere con un noncurante “mm” per poi levarsi in volo e stare di nuovo a fianco di Qi Tianli.


Anche la barriera del Mare Profondo che imprigionava Yun Wuxin volò dietro di lui.


Chiaramente non si sentiva tranquillo a lasciare un ostaggio così importante nelle mani di qualcun altro.


Fu in quel momento che Qi Tianli alzò lo sguardo.


“È il momento.”


Il suo tono era profondo come il gong del mattino. Fece stringere innumerevoli cuori nervosi.


La cerimonia che avrebbe deciso il fato di innumerevoli regni stellari e vite era iniziata così.


L’atmosfera era già opprimente, ma adesso era proprio soffocante. Ogni pollice di spazio del Divino Regno dell’Inizio Assoluto sembrava essere stato avvolto da un freddo che gelava l’anima.


Qi Tianli fece due passi avanti e sospirò silenziosamente. Poi iniziò con tono solenne: “Siete già consapevoli di questo, ma presto un nuovo sovrano discenderà nel nostro mondo. Il suo sacro titolo è Monarca Abissale e proviene dalla potente terra conosciuta come l’Abisso.”


“È il nostro fato venire inglobati da loro, ma non è un male. Semplicemente significa che un piano e un sovrano superiori ci guideranno verso un destino completamente diverso.”


“Il Venerabile è un pioniere che proviene dall’Abisso e ha ricevuto ordini dal Monarca Abissale in persona. In quanto Cavaliere Abissale, ha una quantità di potere trascendente e un’anima nobile. Il Monarca Abissale stesso è un sovrano compassionevole diverso dagli dei dei Nove Cieli. L’Abisso ha goduto diecimila vite di pace sotto il suo governo e non dubito che ci condurrà ad un brillante futuro che non ci possiamo nemmeno sognare.”


Lo sguardo profondo e stanco di Qi Tianli scorse gli ex capi del Regno degli Dei e il suo tono divenne più grave.


“Sottomettersi al dominio dell’Abisso o aggrapparsi alla vostra determinazione. Questa è la scelta che farete oggi.”


“Non credo che sarà una scelta troppo difficile però. Di fronte ad un’onda anomala che potrebbe distruggere tutto, il solo modo per sopravvivere è nuotare con essa. Solo allora capirete se siete diretti verso un mulinello mortale… o un nuovo mondo.”


“Non c’è bisogno di dirvi che tentare di sfidare l’onda anomala risulterà in una morte devastante immediata.”


A suo modo, Qi Tianli stava facendo del suo meglio per persuadere le masse dal lottare inutilmente. Tuttavia, Mo Beichen emise un freddo sbuffo che zittì immediatamente Qi Tianli.


“Basta, non ascolterò più inutili chiacchiere.” La voce del giudizio tuonò nelle anime di tutti. “Chi si sottometterà all’Abisso sopravvivrà e chi sarà abbastanza sciocco da resistere morirà!”


Mo Beichen abbassò lo sguardo e sconvolse tutti quanti con la sua aura terrificante: “Vi sto concedendo la possibilità di arrendervi all’abisso e, se sarete troppo stupidi per accettare, sentitevi liberi di resistere quanto volete! Personalmente, sono curioso di sapere quanti sciocchi esistono in questo mondo inferiore!”


Qi Tianli aspettò finché Mo Beichen non finì di parlare per poi inchinarsi rispettosamente. “Siamo senza parole di fronte alla benevolenza del Venerabile. In tal caso, iniziamo subito la cerimonia con la Divina Regione Occidentale.”


Scese subito di fronte alla formazione del regno Qilin. Il suo piano era di diventare il primo a dichiarare la resa del suo regno e giurare eterna lealtà al Monarca Abissale. Una volta che la cerimonia fosse finita, avrebbe continuato ad unire il Regno degli Dei e prepararlo per accogliere il Monarca Abissale. Tuttavia…


“No.” Una sola parola lo interruppe mentre Mo Beichen spostava lentamente lo sguardo verso nord. “Inizieremo con la Divina Regione Settentrionale. Sono sicuro che sarà molto più interessante in questo modo.”


“...” Ci fu un lungo silenzio tombale. Perfino Qi Tianli si irrigidì per l’indecisione.


La Divina Regione Settentrionale era il gruppo più piccolo, ma la loro presenza era più gelida.


Quando incontravano raramente i loro sguardi, il bagliore dietro le loro pupille poteva essere descritto solo come agghiacciante.


Questo nonostante il fatto che fossero stati messi sotto pressione dall’aura da Semidio.


Era chiaro cosa avevano intenzione di fare fin dall’inizio. Ogni singola fazione della Divina Regione Settentrionale che si era mostrata oggi, inclusi i tre regni sovrani, contenevano a stento la loro mania. Non erano venuti qui per arrendersi all’Abisso, ma per morire.


Le altre tre regioni divine non potevano capire la loro decisione e mai avrebbero potuto farlo. Non erano rimasti intrappolati nell’oscurità per un’eternità, non avevano lottato insieme al Sovrano dei Diavoli che aveva ridato loro la luce. Questo era il motivo per cui non avrebbero mai potuto comprendere la loro lealtà nei confronti di Yun Che.


“Sì.” Qi Tianli alla fine ruppe il silenzio: “Come ha ordinato, venerabile.”


Il vecchio Qilin si girò per guardare i coltivatori del nord negli occhi e cominciò a parlare con il tono più amichevole che poteva usare: “L’Imperatore Yun e la Regina Diabolica sono stati sconfitti dal Venerabile. Sono ancora vivi, ma dubito che potranno mai più rivelarsi. Questo significa che avete una nuova scelta. Questa scelta non riguarda solo le vostre vite, ma il futuro della Divina Regione Settentrionale. Così per favore…”


“Nuova scelta?”


Una voce fredda interruppe scortesemente Qi Tianli. Yan Wu alzò lo sguardo mentre i suoi capelli neri come la pece fluttuavano nell’atmosfera cupa. “La Divina Regione Settentrionale ha solo un padrone ed è il Sovrano dei Diavoli, Yun Che! La nostra determinazione è incrollabile!”


“L’Abisso? Mo Beichen? Credi che persone come loro meritino la nostra lealtà?!”


Le sue parole erano piene di freddezza, crudeltà ed erano prive di paura.


I coltivatori del profound delle altre tre regioni divine sospirarono silenziosamente in quel momento.


Chi si arrendeva sarebbe sopravvissuto e chi resisteva sarebbe morto.


Questo significava che Yan Wu si era condannata a morte con quella dichiarazione.


In questo mondo, non c’era niente di più sciocco di un inutile suicidio.


Se avessero avuto la minima speranza di ribaltare la situazione, sarebbero stati commossi dalla loro decisione di combattere fino alla morte. Tuttavia…


Mo Beichen era un mostro. Non c’era nemmeno la briciola di una stella nel cielo. Resistere era un suicidio e farlo sarebbe stato solo sciocco.


I diavoli del regno Yama si misero in posizione prima ancora che Yan Wu finisse di parlare. Ora che la messinscena era terminata, non c’era più bisogno di reprimere il loro spirito combattivo.


Sapevano che sarebbe stata l’ultima volta che l’orgoglio dei diavoli Yama sarebbe brillato in questo mondo.


Mo Beichen non mosse un muscolo e la sua espressione rimase impassibile. Era cambiata solo la luce nel suo sguardo, che brillava con compassione e derisione.


Sembrava che stesse guardando un branco di larve patetiche che urlavano il loro orgoglio con fare patetico.


Era proprio ciò che si aspettava Qi Tianli, ma il vecchio sentì una sensazione di costrizione al petto così intensa da poter respirare a stento. Come se temesse di incontrare lo sguardo di Yan Wu, Qi Tianli spostò gli occhi sui membri dei regni delle Anime Rubate e della Luna Ardente per poi chiedere con un sospiro: “Regni delle Anime Rubate e della Luna Ardente… e voi?”


“Eheh.” Fen Daoqi rise per poi chiedere con un tono molto calmo: “Non ho bisogno di dirti come ha sofferto la Divina Regione Settentrionale nell’ultimo milione di anni.”


“È stato il Sovrano dei Diavoli a liberarci dalla nostra gabbia e ridarci la libertà. È stato il Sovrano dei Diavoli a trasformare animali imprigionati che potevano solo rimanere nel fango in uomini orgogliosi!”


“La nostra libertà può essere durata solo per qualche anno,” energia cupa percorse le vene di Fen Daoqi mentre i suoi occhi brillavano come lune demoniache, “ma per noi è sufficiente ripagare il favore con diecimila morti!”


“Diecimila morti per il Sovrano dei Diavoli!” Ruggirono i Divoratori della Luna dietro di lui.


Allora erano stati loro ad accompagnare Yun Che quando il giovane aveva iniziato un massacro nel regno dell’Eternità. Era stato allora che la Divina Regione Settentrionale aveva annientato la Divina Regione Orientale e poi l’intero Regno degli Dei, ed era stato un supremo onore che avrebbero ricordato per sempre con il cuore e l’anima.


Nessuno poteva macchiare il loro orgoglio! Nessuno!


<em>Chiang!</em>


Jie Xin e Jie Ling sfoderarono le loro spade e le puntarono verso il cielo. Le aure delle Nove Streghe e le loro volontà divennero una cosa sola.


“Il regno delle Anime Rubate preferisce combattere fino all’ultimo piuttosto che inginocchiarsi!”


Lo sguardo di Mo Beichen si spostò, ma non stava guardando la Divina Regione Settentrionale. Stava fissando un punto all’apparenza casuale ad est, mentre rivelava un sorriso lieve e misterioso.


“Ahimè.” L’Imperatore dei Qilin sospirò. “Come dite, ci è voluto un milione di anni per rinascere per la Divina Regione Settentrionale. Volete davvero… perdere tutto così?”


“Hai fatto la tua scelta e noi abbiamo fatto la nostra.” Rispose freddamente Fen Daoqi. “È chiaro che non condividi il nostro punto di vista, così non sprechiamo altro tempo a discutere inutilmente, va bene?”


“Se l’Abisso desidera governare la Divina Regione Settentrionale, prima dovrà passare sopra i nostri cadaveri!”


Qi Tianli chiuse lentamente gli occhi. “In tal caso, non ho nient’altro da dire.”


Dopo che riaprì gli occhi, spostò lo sguardo indietro e chiese: “Realm King della Divina Regione Settentrionale, voi…”


“Basta con le sciocchezze, vecchio Qilin codardo!”


Un Divine Master lo interruppe con un’imprecazione scortese per poi continuare: “La pensiamo allo stesso modo. Potremo versare tutto il nostro sangue diabolico, ma non tradiremo mai il Sovrano dei Diavoli!”


Qi Tianli non si arrabbiò nonostante il rimprovero scortese. Sospirò di nuovo e cercò di dire qualcosa, ma fu interrotto di nuovo da una voce diabolica che sembrava provenire dal profondo dell’anima. “Non abbandonerete il Sovrano dei Diavoli, ma il Sovrano dei Diavoli vi ha già abbandonato.”


La sua voce penetrava l’anima ancora prima che la sua proprietaria comparisse. C’era solo una persona al mondo che possedeva una capacità del genere.


Chi Wuyao!


La Regina Diabolica apparì di fronte a tutti un momento dopo.


“Regina… Diabolica?!”


La sua comparsa fece sbiancare per l’orrore ogni coltivatore del nord.


Doveva scappare con Yun Che in quel momento, perché era qui?


E cos’aveva appena detto?


Chi Wuyao guardò i Divine Master e la maggior parte di loro evitarono di guardarla negli occhi. Anche se Mo Beichen era proprio qui, la Regina Diabolica aveva governato le quattro regioni divine per un bel po’ di anni.


Non era nemmeno da sola, c’erano anche Mu Xuanyin, Qianye Ying’er e Caizhi.


I re del Brahma esclamarono con orrore quando videro Qianye Ying’er: “Imperatrice Divina!” Tuttavia la donna ignorò le loro grida e lanciò un’occhiataccia verso Mo Beichen, come se potesse infilzarlo con lo sguardo.


“Eheheheh.” Mo Beichen ridacchiò divertito per poi chiedere con curiosità: “Immagino che siate giunte ad una decisione dato che vi siete rivelate. Avete capito quanto siete state sciocche o… avete deciso di mostrare ancora di più la vostra stupidità?”


Ansia e inquietudine si diffusero per il Regno Divino dell’Inizio Assoluto come un incendio. La Regina Diabolica, Mu Xuanyin, Qianye Ying’er, Caizhi… non sarebbe stato esagerato dire che erano le persone più importanti per Yun Che. Cosa diavolo stavano facendo qui anche se non c’era Yun Che?




Chi Wuyao si girò verso Mo Beichen. Stava per dire qualcosa che Yan Wu la interruppe con voce tremante: “Cos’ha appena detto… Regina Diabolica?”


Chi Wuyao la guardò e tentò di ripetere con il tono più freddo e indifferente che potesse usare: “Il Sovrano dei Diavoli vi ha già abbandonato.”


“Ma cosa… significa?” Chiese stupidamente Yan Wu scuotendo la testa.


“È esattamente come sembra.” Rispose Chi Wuyao. “Il cielo sta cadendo e la sua sola scelta è di nascondersi dove il cielo non può raggiungerlo per ora. Questo mondo non ha più nulla a che fare con lui e questo include tutti voi.”


“In altre parole, il Sovrano dei Diavoli non è più con voi, così la credenza a cui vi state aggrappando è completamente inutile.”


Riguardò Mo Beichen dopo aver finito di parlare. Luce diabolica danzava nell’orlo della sua gonna nera mentre parlava con un tono ugualmente diabolico: “Chi si arrenderà sopravvivrà e chi resisterà morirà. Questa è stata la tua promessa.”


“Questi coltivatori della regione settentrionale possono essere stati davvero spietati a parole, ma non sono ancora stati disubbidienti. Se cambiassero idea adesso e si arrendessero all’Abisso, sono sicura che li accetterai a braccia aperte, vero?”


“Dopotutto…” Rivelò un mezzo sorriso affascinante mentre diceva con tono seducente: “Ti definisci un nobile cavaliere dell’Abisso e l’unico pioniere rimasto ad eseguire la volontà del tuo signore. Sono sicura che non infrangerai la tua promessa e macchierai il tuo nobile titolo, vero?”


Mo Beichen alzò appena una mano e ritirò poco a poco le dita: “Stai cercando di dirmi cosa fare?”


“Regina Diabolica!”


La voce di Yan Wu risuonò di nuovo, ma il tremito e l’incredulità erano stati rimpiazzati ancora una volta da spietata determinazione: “So cosa sta cercando di fare…”


In effetti tutti l’avevano capito nell’istante in cui la Regina Diabolica aveva dato la sua risposta.


Stava cercando di salvare la Divina Regione Settentrionale e impedire loro di suicidarsi.


Ma…


“Non questa volta!” Dichiarò Yan Wu mentre fissava negli occhi la Regina Diabolica. Questa era la prima volta che la guardava con tale determinazione: “Non ubbidiremo ai suoi ordini stavolta!”


“Capiamo tutti il suo dolore, Regina Diabolica.” Anche Fen Daoqi intervenne con tono amichevole. “La Luna Ardente ha sempre eseguito gli ordini del Sovrano dei Diavoli e della Regina Diabolica come un mandato celeste, ma questa volta… la sfideremo come i diavoli Yama.”


“...Ahimè.” Chi Wuyao sospirò. Non sembrava troppo sorpresa dalle loro risposte. “Se sopravviviamo, potremmo avere un futuro migliore a cui aspirare. Dovrebbe essere meglio che morire inutilmente.”


“Ma non sarà inutile. Anche se verremo ridotti in polvere, anche se non potessimo torcere un capello al nemico, non sarà una morte inutile.”


Il sorriso di Fen Daoqi era impavido e privo di rimpianto anche se il momento della sua morte era così vicino da essere praticamente imminente. “Il Regno degli Dei è stato colpito da una minaccia esterna appena dopo tre anni di governo del Sovrano dei Diavoli.”


“La persona di cui si è fidato, che ha perdonato e governato…” Fen Daoqi scorse con lo sguardo Qi Tianli, Cang Shitian, gli Imperatori Divini e i Divine Master che stavano evitando istintivamente di guardarlo negli occhi. “Lo hanno tradito tutti e hanno cercato pascoli più verdi uno dopo l’altro.”


“Se ci inginocchiassimo di fronte al nemico, allora in futuro ricorderebbero il regno dell’Imperatore Yun come miserabile e patetico.”


Una determinazione incrollabile si sciolse nelle parole di Fen Daoqi mentre diceva: “Se l’era del Sovrano dei Diavoli è destinata a finire, allora almeno macchieremo il sipario finale con il nostro sangue!”


“...” La sua voce non era stata fragorosa,ma ogni sua parola colpiva l’anima come un martello. Non c’era un solo coltivatore presente che non fu toccato dal suo discorso.


Non stavano scegliendo di morire invano. Stavano sacrificando la loro vita e il loro potere per difendere l’ultimo briciolo di dignità dell’Imperatore Yun.


Non era una convinzione che potevano comprendere, né una lealtà che avrebbero mai potuto ricevere.


<em>Chiang!</em>


Yan Wu puntò la sua lancia Yama al cielo, l’immagine selvaggia di un diavolo Yama stava già fluttuando dietro di lei. “Mio padre è perito nel Mare Profondo per fare rinascere la Divina Regione Settentrionale e i miei antenati sono tornati alla polvere per proteggere il Sovrano dei Diavoli. Come potrei guardarli in faccia nell’aldilà se abbandonassi il Sovrano dei Diavoli nel suo momento più disperato?!”


Ci fu una potente ondata di luce diabolica e un momento dopo, ogni diavolo Yama aveva manifestato la sua immagine. Il loro potere combinato tinse subito di nero una grande porzione di questa terra eternamente grigia.


Ognuno di loro mostrò una determinazione impavida.


Innumerevoli persone si scambiarono occhiate confuse. I Divine Master delle tre regioni divine non erano mai stati così scioccati e pieni di emozioni contrastanti.


“Ahimè.” Qianye Ying’er sospirò silenziosamente. "Come vorrei che lo vedesse con i suoi occhi.”


L’aura diabolica dietro Chi Wuyao continuava ad ondeggiare lentamente, ma stava già mostrando un sorriso che avrebbe fatto svenire interi mondi.


“Non sono mai stata più orgogliosa di nascere nella Divina Regione Settentrionale.”


Un fiocco apparì dal nulla e avvolse le sue braccia setose. Messa al muro, alla fine stava scatenando tutti i suoi poteri diabolici.


“Figli dell’oscurità, combattiamo fianco a fianco un’ultima volta.”


“Combattiamo questa battaglia non per la Divina Regione Settentrionale, non per i nostri clan, ma solo per il Sovrano dei Diavoli!”
                                


                                



