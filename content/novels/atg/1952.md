---
weight: 1952
title: Capitolo 1952 - Arrivo dell’Imperatore
pubDate: 2025-03-10T08:57:10.528Z
tags:
    - atg
---


<em>Capitolo regolare,
0 capitoli in coda, 0/10
-Schadenfreude</em>


Si scatenò una tempesta oscura. La volontà e il sangue dei coltivatori dell’oscurità stavano ribollendo.


Fin dall’inizio, Chi Wuyao sapeva che le sue possibilità di fare cambiare idea alla sua gente erano meno del dieci per cento.


Era venuta qui con una sola intenzione, di lottare insieme indipendentemente dalla loro decisione.


Energia oscura brillò attorno a Chi Wuyao. Le nove streghe apparirono attorno alla loro maestra come stelle nere che adornavano il cielo grigiastro sopra le loro teste.


“Mo Beichen, non ti sei macchiato le mani di sangue abbastanza per ottenere il dominio totale sul Regno degli Dei e siamo un piccolo frammento di resistenza di questo mondo.”


“Quando arriverà il momento, forse il tuo cosiddetto benevolente e compassionevole Monarca Abissale non troverà un cosmo tranquillo e soggiogato, ma pieno di sangue e fumo. Mi chiedo che tipo di espressione mostrerà allora?”


“Eheheh, ahahahah!”


Mo Beichen scoppiò a ridere per la prima volta oggi.


Era solo una normale risata, ma innumerevoli persone dovettero coprirsi le orecchie e i loro cuori si strinsero.


“Che bello spettacolo stanno dando queste scimmie!” Lodò Mo Beichen alzando un po’ le braccia, stava quasi per applaudire. “Devo dire che questa cerimonia sarebbe stata noiosa senza di voi.”


Dopo aver detto questo, si girò con noncuranza verso i guerrieri della regione settentrionale e scatenò la sua aura.


Rivelare il proprio potere era la mossa più semplice che un coltivatore poteva fare, ma questo universo non avrebbe potuto sopportare nemmeno qualcosa di così basilare.


Il cielo e la terra sprofondarono di un po’ di centimetri in un istante e un lieve tremito percorse lo spazio oppresso.


Poi il mondo stesso cominciò a gemere.


Sembrava che l’universo stesso stesse tremando di terrore. Non c’era una persona che non fosse stata stravolta da questa dimostrazione di forza.


Era una pressione terrificante che superava ogni aspettativa degli abitanti di questo universo. Erano Divine Master, eppure avevano la sensazione che ogni loro cellula, ogni briciolo di potere nei loro corpi venisse schiacciato da diecimila montagne.


Alcuni si inginocchiarono e tremarono sul posto.


La tempesta oscura ardente era stata soverchiata facilmente dall’aura e ogni coltivatore del nord si irrigidì. Tuttavia la fiamma diabolica nei loro sguardi non si era indebolita minimamente.


Chi Wuyao continuava a mostrare orgoglio nonostante il peso impossibile che la schiacciava. Non solo si rifiutò di ritirarsi anche solo di un pollice, sorrise con stupore e derisione dicendo: “Mo Beichen, non avrai… intenzione di ucciderci tu stesso, vero?”


Mo Beichen: “...”


“Ti definisci un nobile cavaliere dell’Abisso e hai appena reclutato un branco di cani leali. Tuttavia ci affronterai tu stesso anche se siamo un branco di creature inferiori?”


“Chi è il padrone qui, tu o i tuoi cani?”


La voce della Regina Diabolica era un po’ morbida, sdolcinata e al tempo stesso penetrava l’anima. “Non vorrai diventare lo zimbello dei cavalieri abissali, vero?”


In quanto cavaliere abissale, il parere di queste persone era importante quanto delle formiche. Nessuna delle loro parole avrebbe potuto influenzare minimamente il suo spirito.


Anche la dimostrazione di lealtà che aveva scosso le tre regioni divine era stata solo una commedia ai suoi occhi. Tuttavia la sua aura si irrigidì visibilmente dopo aver sentito la provocazione di Chi Wuyao.


Per un cavaliere abissale, il suo onore era qualcosa che non poteva mai essere messo in dubbio.


Settemila persone avevano scelto di sottomettersi e meno di mille avevano deciso di ribellarsi.


Questo significava che, relativamente parlando, dato che nessuno di loro meritava di essere considerato a parte Huo Poyun, erano sette volte più numerosi rispetto ai ribelli, e ora si stava degnando di occuparsi di un branco di Divine Master e Divine Sovereign da solo. Quando l’Abisso avesse preso controllo di questo universo, forse i suoi nemici avrebbero potuto usare questa vicenda per macchiare il suo onore. Forse sarebbe diventato perfino lo zimbello dei cavalieri abissali proprio come diceva questa misera donna.


Anche tra i Cavalieri Abissali c’erano conflitti e complotti dopotutto.


Mo Beichen lanciò un’occhiataccia verso Chi Wuyao per un momento. Sapeva esattamente che intenzioni aveva, ma ritirò comunque la sua aura.


“Ben detto.” Rispose con indifferenza: “il tuo sporco sangue diabolico non merita di macchiare le mie mani.”


Sì, stava assecondando i piani di una creatura inferiore. Sì, le persone che si erano arrese avrebbero subìto una quantità significativa di perdite… e allora? Potevano morire un miliardo di persone e non sarebbero comunque valse un frammento del suo onore.


Per un secondo Qi Tianli non riuscì a credere a ciò che stava sentendo. Poi la sua espressione si irrigidì come quella di un pesce lesso.


Ogni coltivatore della Divina Regione Orientale, Meridionale e Occidentale sbiancò di fronte a questa dichiarazione.


La Regina Diabolica ovviamente era venuta qui con l’intenzione di morire per la sua causa. Tuttavia non si sarebbero mai immaginati che avesse intenzione di trascinarli nella tomba con sé!


Tutti i ricordi terrificanti che avevano represso dopo che la regina diabolica era diventata loro sovrana riaffiorarono nelle loro menti. Sembrava che i demoni imprigionati nelle loro anime si fossero liberati dalle loro catene. Si ricordarono all’improvviso perché non avevano voluto farsela nemica.


E non avrebbero dovuto affrontare solo la Regina Diabolica, ma anche…


L’Imperatrice Divina della Canzone Glaciale al picco della via del mistero seconda solo all’imperatore Yun.


Il Lupo Celeste di trent’anni che aveva ucciso i sei guardiani dell’Eternità in un solo fendente, Caizhi.


L’imperatrice Divina del Monarca del Brahma nelle cui vene scorreva il sangue dell’Imperatrice Diabolica Colpo Celeste Nemesi dei Diavoli che poteva convincere i re del Brahma a rivoltarsi contro di loro da un momento all’altro, Qianye Ying’er… E naturalmente i coltivatori del profound che li stavano già guardando come se fossero uomini morti!


Quando la Divina Regione Settentrionale aveva iniziato la sua invasione, avevano già rischiato la morte e non potevano ricordare quei giorni senza provare un profondo senso di paura. Inoltre la cerimonia non era ancora iniziata. C’era la possibilità che le tre regioni divine non fossero unite.


Il Regno del Monarca del Brahma e quello della Luce di Gemma erano ovvi esempi… Anche quello delle Dieci Direzioni della Divina Regione Meridionale era una potenziale minaccia…


Nel frattempo, ogni coltivatore del nord traboccava di sete di sangue.


<em>Possiamo trascinare queste persone nella tomba con noi? Meraviglioso!


Questo significa che potremo adornare il sipario finale dell’era dell’Imperatore Yun non solo con il nostro sangue, ma anche con le budella di questi traditori!</em>


Qi Tianli si girò nel panico: “Ve… Venerabile…”


L’Imperatore dei Qilin non riuscì nemmeno a controllare il tremito della sua voce. E questo dimostrava quanto fosse colto dal panico al momento.


Prima che potesse dire qualcosa, uno sguardo cupo e pesante lo fissò dall’alto e lo interruppe all’istante:


“Non mi dirai che siete solo un branco di codardi inutili, vero?”


La paura che Qi Tianli aveva mostrato non solo destò il disprezzo di Mo Beichen, ma aveva eliminato ogni credito che questo vecchio aveva accumulato con lui.


La schiena di Qi Tianli si inzuppò di sudore in un istante. Disse frettolosamente: “N-no! Non avevo intenzione di dirlo! È solo… è solo…”


Alla fine però la Regina Diabolica non era spaventosa quanto Mo Beichen.


Dopo aver stretto i denti e fatto del suo meglio per riprendersi, dichiarò: “Non si preoccupi Venerabile. Abbiamo scelto di sottometterci all’Abisso, così naturalmente faremo del nostro meglio per servirlo.”


“Come ha decretato, questi ribelli non meritano il suo giudizio. Dimostreremo la nostra lealtà all’Abisso utilizzando le nostre vite e il sangue dei ribelli!”


Dopo aver detto questo, Qi Tianli si mosse indietro, la sua figura divenne sfocata e riapparì di fronte a Chi Wuyao.


Non c’era nessuno nel Regno degli Dei a parte Yun Che così audace da fissare Chi Wuyao negli occhi.


Qi Tianli però non aveva scelta. La sua espressione era severa, ma il suo sguardo si stava posando ovunque tranne che sugli occhi della donna.


“Regina diabolica.” Iniziò Qi Tianli. Stava facendo del suo meglio a controllare il suo tono, ma era pieno di profonda tristezza. “È stata una questione di sopravvivenza. Non abbiamo avuto altra scelta. Sappia che non c’è nessuno in questo mondo che si opporrebbe a lei se avesse scelta.”


Chi Wuyao alzò lo sguardo e fissò il cielo dall’atmosfera soffocante, ma pura per un momento.


Questo perché presto si sarebbe tinto di un triste rosso.


“Non c’è nulla di sbagliato nell’inginocchiarsi per sopravvivere.”


Chi Wuyao alzò lievemente il braccio e il suo fiocco danzò subito attorno al suo corpo. Lasciava cicatrici nere come la pece ovunque andasse: “Ma se credi di poterla passare liscia nonostante il tuo tradimento… allora ti sbagli di grosso!”


La furia nella sua voce era tale che Qi Tianli ebbe la sensazione che stesse fisicamente bruciando la sua anima.


A quel punto, l’atmosfera nel Regno Divino dell’Inizio Assoluto era diventata completamente folle. Non importava quanto fossero intristiti e riluttanti i coltivatori delle tre regioni divine, non avevano altra scelta che combattere questa guerra terribile.


Mentre tutti si stavano preparando a lottare, la fonte di questa calamità, Mo Beichen, stava guardando dall’alto come si stesse godendo un dramma interessante.


Sembrava proprio una tigre che giocava con i topi.


“Rimani qui Poyun.” Disse Mo Beichen con la voce della sua anima: “Ci godremo insieme questo gioco tra deboli.”


“Ricorda di non trascorrere troppo tempo in un mondo di deboli se non vuoi soffrire un fato così tragico.”


Le sue istruzioni erano semplici, ma dimostravano quanto apprezzava Huo Poyun.


“Sì.” Rispose con semplicità Huo Poyun.


L’anima dell’Imperatore Diabolico del Nirvana di Chi Wuyao aveva trasformato i suoi occhi in un paio di abissi infiniti che potevano divorare ogni cosa. L’energia diabolica che stava scorrendo nel suo fiocco era diventata spessa quanto una saetta.


Lei da sola metteva sotto moltissima pressione i Divine Master delle tre regioni.


La sua aura era legata a quella degli altri coltivatori oscuri. Il momento in cui avesse rivelato il suo fiocco avrebbe decretato l’inizio della guerra sanguinosa.


Poco prima che potesse attaccare Qi Tianli però, la sua mano si irrigidì all’improvviso e le sue pupille tremarono come vortici.


Mo Beichen strinse un po’ gli occhi.


Anche le aure di Mu Xuanyin, Qianye Ying’er e Caizhi si fermarono.


Qi Tianli, Cang Shitian, Huo Poyun e gli altri… cambiarono espressione in diversi modi. Tutti puntarono gli sguardi verso un punto ad est come se fossero attratti da una forza irresistibile.


Il tempo stesso sembrava essersi congelato in modo innaturale.


Era perché la nuova presenza che stavano percependo…


Apparteneva proprio all’Imperatore Yun in persona!


“Sovrano… dei Diavoli?”


Yan Wu, Fen Daoqi e ogni altro coltivatore del nord rimase a bocca aperta a fissare verso est.


Non solo la sua presenza non li entusiasmò o li motivò, ma stavano provando un panico senza precedenti.


Non temevano la morte, ma non significava che non avessero paura di nulla. Per loro non c’era nulla di più sorprendente o, ad essere più accurati, da incubo di questo.


“...” Chi Wuyao fece un sospiro silenzioso.


<em>Shred!</em>


Ci fu un bagliore cremisi e un lieve crepitio.


E un attimo dopo due persone apparirono proprio accanto a lei.


Yun Che, Shui Meiyin.


Yun Che indossava un abito semplice oggi. I suoi lunghi capelli ricadevano liberi sulle sue spalle e il suo corpo sembrava completamente privo di ferite. I suoi occhi erano abissi di calma assoluta e sul suo palmo fluttuava una perla che conteneva molti poteri divini. Le origini divine del Mare Meridionale nuotavano silenziosamente dentro l’artefatto.


Shui Meiyin era aggrappata al suo braccio come un accessorio. La luce della Spina dell’Universo era debole come non mai, ma la giovane si rifiutava di farla scomparire nel caso ci fosse stato bisogno del suo potere.


“Sovrano dei Diavoli…”


“Sovrano dei Diavoli!”


“Yun… Che?”


“Imperatore… Yun…”


Risuonarono grida piene di ogni tipo di emozione. Erano rimasti tutti sconvolti dalla sua comparsa.


Erano passati solo sedici giorni da quando Mo Beichen aveva messo piede in questo mondo, eppure i coltivatori del Regno degli Dei ebbero la sensazione di non aver visto Yun Che da una vita.


“...” Qi Tianli batté le palpebre e la sua bocca fremette incontrollabilmente. Figuriamoci parlare, poteva a stento guardare il suo ex signore.


Più indietro, qualcosa nelle pupille di Cang Shitian crollò e liberò la follia contenuta al loro interno. Sembrava un raggio di sole che attraversava un intero regno, come un coltello caldo che trapassava il burro.


Fu anche il primo a dare un saluto appropriato a Yun Che, relativamente parlando.


“Eheheh, ahahahah… BENVENUTO ALLA CERIMONIA, IMPERATORE YUN!”


Continuò a ridere come un pazzo: “STAVO QUASI PENSANDO CHE IL POTENTE IMPERATORE CHE HA SCHIACCIATO IL REGNO DEGLI DEI FOSSE DIVENTATO UNA TARTARUGA CODARDA!”


La sua voce era delirante e penetrante. Ruggiva e provocava il suo ex signore senza nessuna paura o vergogna.


Yun Che non degnò di una sola occhiata l’uomo impazzito. Fin dall’inizio aveva solo fissato Mo Beichen. La sua percezione sondò Yun Wuxin, la Regina Diabolica, Yan Wu e tutti gli altri.


La perla divina del Mare Meridionale cominciò a brillare in modo irregolare nel suo palmo. Sembrava che stesse per superare un certo limite.


“Perché sei venuto qui?”


Qianye Ying’er fu la prima a raggiungere Yun Che e ad afferrargli il braccio con una mano fredda. Strinse le dita istintivamente nonostante i suoi sforzi per controllarsi.


Yun Che sorrise un po’: “Credevi davvero che vi avrei abbandonati tutti per sopravvivere da solo per una qualche falsa speranza?”


“Non mi dispiace l’idea di rincontrare mia sorella insieme a te.” Caizhi era molto più calma di Qianye Ying’er. Si limitò a sorridere gentilmente e a dire: “In questo modo, nessuno verrà lasciato da solo…”


Mu Xuanyin guardò verso il basso con delusione: “Se solo non ti fossi svegliato così velocemente…”


Se tutto fosse stato perduto dal momento in cui si era destato, allora Yun Che avrebbe seguito il piano che avevano stabilito per lui. Si sarebbe nascosto e sarebbe sopravvissuto per poi vendicarsi in futuro.


Sfortunatamente…


“Avete fatto abbastanza per me.”


Non lo stava dicendo solo a loro, ma all’intera Divina Regione Settentrionale.


“Così lasciate il resto a me.”


“Regina Diabolica.” La voce di Yun Che si incupì all’improvviso: “Porta tutti via da qui il più lontano possibile.”




“Sì.”


Non esitò, né sprecò fiato con inutili parole. Scatenò subito l’energia che aveva radunato, trascinò le Nove Streghe con sé e sfrecciò via a gran velocità: “A tutte le unità, ritiratevi!”


“Ma…” Yan Wu stava ancora fissando Yun Che con infinita preoccupazione e paura.


“L’ordine del Sovrano dei Diavoli è legge!” La voce infusa con l’anima dell’Imperatore diabolico del Nirvana distrusse ogni loro esitazione.


“...Sì!”


I praticanti del mistero del nord se ne andarono un momento dopo.


Anche Shui Meiyin era stata trascinata via.


Mo Beichen non cercò di fermarli. Questo perché le loro vite non valevano un solo capello di Yun Che, nemmeno se fossero stati centinaia di volte di più.


Il Dio Malvagio, l’Imperatrice Diabolica, la Spina dell’Universo, la Perla del Veleno Celeste…


Dato che il giovane si era consegnato gentilmente alla sua porta, almeno poteva accoglierlo per bene.


Per quanto riguardava i coltivatori delle altre tre regioni divine, non avevano mai avuto intenzione di combattere. Naturalmente non avrebbero interferito in questo duello.


Yun Che strinse la perla divina del Mare Meridionale. Le origini divine nell’artefatto cominciarono subito a sfrecciare a destra e a sinistra come dei pesci spaventati.


Yun Che guardò Mo Beichen negli occhi una seconda volta, ma non c’era cautela, né stupore nel suo sguardo.


“Il mio nome è Yun Che e sono l’imperatore di questo mondo.”


Dichiarò lentamente con maestosità: “Mo Beichen, sarai condannato a morte per aver osato sfidarmi!”


La potenza celeste dell’Imperatore Yun era suprema. Nessuno nel Caos Primordiale si sarebbe azzardato ad oltraggiarla. Tuttavia il suo avversario era un Cavaliere Abissale. Per lui, la sua dichiarazione sarebbe sembrata al massimo impotente.


“Eheh.” Mo Beichen sbuffò. Stavolta aveva sigillato ogni possibile via di fuga con la sua percezione divina. “Credi di poterti opporre a me?”


La luce dorata aumentò subito dopo che finì la sua frase. Un secondo dopo, tutte e diciotto le origini divine del Mare Meridionale uscirono dalla perla ed entrarono nel corpo di Yun Che.
                                


                                



