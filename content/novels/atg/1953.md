---
weight: 1953
title: Capitolo 1953 - Massimo God Ash
pubDate: 2025-03-10T08:57:10.528Z
tags:
    - atg
---


<em>Capitolo regolare,
0 capitoli in coda, 0/10
-Schadenfreude</em>


Le diciotto origini divine del Mare Meridionale, ognuna un tesoro inestimabile che poteva essere usato per crescere potenti Dei e Re del Mare, brillarono come supernove per poi entrare nel corpo di Yun Che.


Chi Wuyao e gli altri avevano evacuato il campo di battaglia a gran velocità, ma non erano così lontani da non poter vedere la battaglia.


Le pupille della donna si contrassero mentre le diciotto stelle dorate si riflettevano nei suoi occhi.


“Diciotto…” Sussurrò tra sé e sé. Perfino lei rimase stordita.


Solo sedici giorni fa, poteva controllare al massimo quattro origini divine del Mare Meridionale. Come diavolo…?


Shui Meiyin le fornì una risposta: “Ha trascorso un mese ad allenarsi nel Regno Divino dell’Eternità nella speranza di controllare almeno dieci origini divine alla fine del mese. Tuttavia lui stesso ha sottovalutato i cambiamenti latenti del suo corpo negli ultimi anni.”


“Quando abbiamo lasciato il Regno Divino dell’Eternità, si è reso conto di poter controllare diciotto origini divine simultaneamente."


“Secondo lui, dovrebbe poter mantenere questo potere per oltre trenta secondi.”


“Trenta secondi…” La rivelazione non confortò minimamente Chi Wuyao però. “E allora? Anche se potesse mantenere quella forma dieci volte più a lungo, c’è ancora…”


Chi Wuyao era preoccupata. Anche se Yun Che potesse usare God Ash cento volte tanto, non sarebbe riuscito comunque ad uccidere un Semidio.


“Il fratellone Yun Che sa cosa sta facendo.” La voce di Shui Meiyin scorreva nelle menti di tutti come la sorgente più pura mentre fissava quella schiena distante: “Sono sicura che creerà un miracolo come ha fatto tutte le altre volte.”


“E se nn lo farà… allora è nostro dovere assistere alla sua ultima lotta.”


Sedici giorni fa, Mo Beichen aveva percepito l’aura da Semidio di Yun Che da lontano.


Se non avesse scoperto che funzione avevano le origini divine, l’avrebbe scoperto sicuramente ora.


Questo era il motivo per cui Yun Che non gli aveva dato la possibilità di reagire e aveva attivato tutte le porte del Dio Malvagio allo stesso tempo.


Anima Malvagia—Cuore Ardente—Purgatorio—Tuono—Hell Monarch— 


God Ash!! 


<em>RUMBLE!!!</em>


Quando attivò God Ash, l’universo non riuscì a sopportare il suo potere.


L’espansione della sua aura fu così esplosiva che tutto lo spazio nel raggio di cinquemila chilometri crepitò come vetro rotto. Si divise strato dopo strato.


“UWAH!!”


Qi Tianli emise un grido agghiacciante.


Era il Divine Master più vicino a Yun Che, così lo scoppio terrificante era impattato su di lui con la forza di una meteora. 


La sua faccia, il suo torso e i suoi arti si contorsero in un istante e fu scaraventato lontano.


A terra, anche i praticanti del mistero che non erano riusciti ad allontanarsi in tempo furono travolti allo stesso modo.


Risuonarono innumerevoli grida mentre questi potenti Divine Sovereign e Divine Master furono scagliati lontano per decine, centinaia, migliaia di chilometri…


Erano impotenti come foglie gialle di fronte ad un tornado.


In un batter d’occhio, rimasero solo Yun Che e Mo Beichen.


L’ondata di energia aveva lasciato una lieve foschia di sangue nell’aria, ma anch’essa fu annientata un momento dopo.


“...” Mo Beichen alzò lentamente lo sguardo. I suoi occhi stavano brillando con una luce senza precedenti.


“Uu… ublurgh…”


“Coff coff coff coff…”


Innumerevoli corpi stavano ancora rotolando goffamente a mezz’aria. Gemiti di dolore risuonarono da ogni direzione.


Cang Shitian era rotolato a lungo prima di riprendere l’equilibrio e rialzarsi. Sputò un po’ di rocce, suolo e sangue per poi fissare di nuovo Yun Che. Non prestò attenzione a nessun altro.


L’aura terrificante emanata da Yun Che non l’aveva scioccato, né spaventato, ma per qualche motivo i suoi lineamenti si stavano contorcendo come se una decina di mani invisibili stessero tirando violentemente i suoi muscoli.


Nel suo sguardo brillava un bagliore maniacale ancora più spaventoso di quello di una bestia impazzita.


“È… è…”


“Quello è… l’Imperatore Yun?”


Quasi tutti erano rimasti feriti. I Divine Sovereign in particolare avevano arti spezzati, ossa rotte e perfino organi interni danneggiati. Tuttavia nessuno si preoccupò delle proprie ferite. Inginocchiati o stesi a terra, stavano fissando storditi il cielo mentre i loro corpi e perfino le loro anime venivano scossi come tamburi.


Senza esagerare, lo shock che provavano era abbastanza potente da abbattere l’anima.


L’Imperatore Yun era l’uomo che aveva conquistato tutte e quattro le Regioni Divine e che governava l’intero cosmo. Non c’era una sola persona che dubitava della sua potenza.


Durante la guerra contro la Divina Regione Occidentale, l’Imperatore Yun aveva dimostrato esattamente quanto erano stravolgenti le sue capacità. Era così potente da aver sconfitto l’Imperatore del Drago, il campione precedente che era rimasto imbattuto per centinaia di migliaia di anni, come se non fosse nulla.


Ma questo? Non si sarebbero mai sognati che Yun Che fosse capace di questo.


“Ugh…” Qi Tianli gemette mentre si accasciava a terra seduto. L’aura l’aveva colpito più di tutti, ma era un imperatore. Naturalmente le sue ferite non erano troppo gravi.


Sembrava aver perso l’anima durante la caduta però. Per molto tempo, si limitò a fissare in lontananza con una postura priva di dignità.


Nel frattempo, Huo Poyun si era avvicinato frettolosamente a Yan Wancang, Yan Juehai e Huo Rulie e li aveva attirati a sé. Poi li aveva aiutati a curare le ferite e a calmare il tumulto d’energia nei loro corpi.


“Stai… bene Poyun?” Gemette Huo Rulie mentre si stringeva il petto. Il suo sguardo era concentrato sul cielo.


“Mn. Non si preoccupi maestro. Sto bene.” Rispose Huo Poyun.


Era perfettamente illeso.


Quando Yun Che aveva attivato God Ash, Mo Beichen aveva evocato uno scudo protettivo attorno a lui e l’aveva spinto via.


Dopo aver confermato che i maestri della setta stavano bene, anche Huo Poyun alzò gli occhi e fissò Yun Che. Ma al contrario degli altri, la sua espressione sembrava innaturalmente calma.


<em>Zzt!


Zzzzt!!


Shred!</em>


Le fessure spaziali costellavano il cielo come una serie infinita di fulmini neri come la pece.


Sembrava che la terra fosse stata fatta a pezzi da una lama tagliente.


Il cielo grigio stava cadendo. Ogni tanto avrebbe emesso dei lamenti sordi che assomigliavano a ruggiti furiosi o gemiti terrorizzati.


I lunghi capelli di Mo Beichen svolazzarono al vento. Strinse gli occhi in due lunghe fessure strette e le sue labbra si arriciarono formando un sorriso stupito e divertito. L’unica emozione che mancava nella sua espressione… era la paura.


<em>Così è questo il potere del Dio della Creazione degli Elementi e dell’Imperatrice Diabolica Colpo Celeste Nemesi dei Diavoli…


Splendido! Davvero splendido!


Dev’essere la più grande opportunità di sua maestà per raggiungere la grandezza e… il dono e la compensazione per tutte le mie sofferenze.</em>


Il Cavaliere Abissale stese un braccio e indicò il collo di Yun Che. Gli stava ricordando di come l’aveva tenuto per il collo. “Sei il portatore di molte antiche eredità, ma chiaramente non è sufficiente per cambiare le tue umili radici. Non capirai mai quanto sei davvero ignorante e sciocco.”


“Non credi davvero di potermi sconfiggere solo perché…”


Energia diabolica riempì il cielo prima che potesse finire.


Un momento dopo, avvolta dal nero più buio, la spada Colpo Celeste Nemesi dei Diavoli annientò ogni luce e discese verso la testa di Mo Beichen.


Anche nel caso migliore, Yun Che poteva mantenere questa forma per solo trenta secondi. Inoltre non sarebbe riuscito a riprodurre questo potere dopo che le origini divine si fossero disintegrate.


Naturalmente non avrebbe sprecato un solo secondo.


Aveva zero possibilità di sconfiggere Mo Beichen. Non voleva raggiungere uno stallo, il suo obiettivo era di affondare la spada nel suo corpo prima di esaurire le forze!


Una volta sarebbe stata sufficiente!


Doveva farcela ad ogni costo!


Il solo motivo per cui Mo Beichen aveva potuto dire una frase e mezzo era perché Yun Che aveva bisogno di un po’ di tempo per calibrare e controllare il potere impetuoso nel suo corpo.


Per quanto riguardava la sua mossa di apertura… stava usando tutte le sue forze fin dall’inizio!


La prima volta che aveva attivato God Ash era stato per annientare Fen Daojun nella Divina Regione Settentrionale e la seconda era stato per annientare Nan Zhaoguang e Nan Zhaoming quindici giorni fa, non aveva usato tutta la sua potenza. Questo perché il contraccolpo sarebbe stato proporzionale all’energia usata. Avrebbe anche accorciato la durata delle origini divine.


Questo significava che era la prima volta che stava usando appieno God Ash. Anche mentre la Fiamma Diabolica della Calamità stava ardendo sulla spada Colpo Celeste Nemesi dei Diavoli, poteva sentire con chiarezza le centinaia di fessure che si stavano espandendo nel suo corpo.


Però non urlò, né fremette di dolore. C’era solo la promessa di una brutalità ribollente ed esplosiva.


Mo Beichen alzò con tranquillità una mano. Chiaramente aveva intenzione di fermare il colpo nel modo più noncurante che conosceva. Tuttavia le sue sopracciglia fremettero lievemente quando la lama di fuoco si avvicinò.


Quando Yun Che aveva attivato God ash quindici giorni fa, Mo Beichen aveva sentito la sua aura fin dalla Divina Regione Occidentale. Aveva continuato a percepirla fino a quando non aveva tenuto il giovane per la gola.


Non avrebbe negato di essere rimasto completamente sorpreso quando aveva percepito il suo potere. Ma la sua reazione si sarebbe limitata a questo.


Era il potere di un Semidio, ma non era pari al suo. Così non era una minaccia per lui. Tuttavia il potere di Yun Che non si era mai conformato al senso comune o alle leggi naturali.


Questo valeva anche in un mondo completamente diverso come quello dell’Abisso.


Anche se Yun Che aveva sia la forza che il dominio di un Semidio, non era perché fosse allo stadio Divine Extinction, affatto. In qualche modo, il giovane aveva compiuto l’impossibile con una coltivazione al Divine Sovereign; di un abisso inferiore allo stadio Divine Extinction!


A volte Yun Che stesso non sapeva quali fossero i suoi veri limiti.


Non era tutto. La fiamma diabolica della Calamità Eterna era stata creata dalla Calamità dell’Oscurità Eterna e dalla Fiamma Cremisi. Era un potere unico di Yun Che che andava ben oltre l’immaginazione di questo mondo!


Mo Beichen si accigliò ancora di più quando si rese conto che la pressione superava di gran lunga le sue aspettative. Quando la fiamma diabolica si avvicinò, percepì una sensazione di bruciore senza precedenti che trafisse la sua carne e sprofondò nel suo midollo.


Fece perfino fremere incontrollabilmente i suoi nervi.


Così il Cavaliere Abissale ritirò il braccio all’ultimo istante e spinse in avanti con entrambe le mani. Il suo potere trasformò immediatamente lo spazio di fronte a lui in un enorme vuoto terrificante.


<em>RUMBLE!!</em>


Un milione di anni da quando era iniziata l’era senza dei, questo universo finalmente stava assistendo di nuovo ad uno scontro tra Semidei.


Migliaia di pupille si contrassero mentre il mondo veniva compresso fino al punto di cedere. Un momento dopo, un’esplosione sufficiente a distruggere qualunque regno stellare consumò i sensi della gente.


Al centro dello scoppio, Yun Che e MO Beichen erano a pollici di distanza l’uno dall’altro.


Mo Beichen aveva pagato per la sua arroganza. Non solo la sua difesa frettolosa non era riuscita a respingere il fendente di Yun Che, il suo dominio era stato divorato velocemente dalla spada Colpo Celeste Nemesi dei Diavoli. Di conseguenza, il suo braccio era entrato in contatto diretto con la lama bruciante.


Le braccia di Mo Beichen tremarono e fu costretto a piegarsi all’indietro per assorbire la forza che stava premendo contro di lui. Questo non era un problema per lui, era un po’ sconveniente, ma niente di che, o almeno sarebbe stato così se non fosse stato per il dolore straziante che lo fece precipitare nelle profondità del purgatorio.


La sua espressione fu sfigurata dal dolore e riuscì a trattenersi dal gridare solo per via della sua forte determinazione. Anche così, non c’era motivo di tollerare queste sofferenze per più del necessario, così si ritirò di scatto e si allontanò da Yun Che, lasciando una scia di spazio frantumato.


Una volta che si allontanò a sufficienza, guardò il suo braccio e fissò la bruciatura lunga un pollice.


Poteva credere a stento che una ferita così piccola gli avesse inflitto così tanto dolore da rischiare di farlo impazzire.


Un paio di fiamme fredde si accesero negli occhi di Mo Beichen mentre il suo sguardo si riempiva di intento assassino. Tuttavia non ebbe nemmeno il tempo di mostrare la sua furia che le pupille color sangue di Yun Che si rifletterono nella sua anima.


L’imperatore non gli aveva dato tregua nemmeno per una frazione di secondo mentre menava un secondo fendente. La Fiamma Diabolica della Calamità Eterna scottò l’anima di Mo Beichen prima ancora che si avvicinasse al suo corpo.


A volte ci voleva solo un istante per traumatizzare qualcuno, anche un Cavaliere Abissale.


Invece che affrontare direttamente la Fiamma Diabolica della Calamità Eterna, Mo Beichen andò in picchiata verso il basso scatenando un’ondata di energia. L’impatto causò devastazione che distorse di molto la traiettoria della spada Colpo Celeste Nemesi dei Diavoli.


Non finì qui. I suoi palmi assunsero una tinta bronzea mentre radunava la sua Energia Misteriosa. Poi scagliò un colpo di palmo verso il petto del nemico.


Yun Che non si fermò nemmeno per un istante. Non cercò di schivare, né di bloccare il colpo che aveva deviato la sua arma. Ignorò l’attacco del Semidio che stava puntando al suo petto. Non si disturbò nemmeno ad avvolgere il suo corpo con energia protettiva.


Voleva solo uccidere Mo Beichen ad ogni costo!


Stavolta la sua lama non era solo avvolta da fiamme nere. Un lupo color pece con degli abissi al posto degli occhi era apparso dietro di essa.


Mo Beichen fremette vedendolo. Questo perché il secondo attacco era molto più forte del primo.


In effetti era superiore al suo attacco più potente!


Sarebbe rimasto ferito se l’avesse affrontato direttamente!


Era un Cavaliere Abissale forte ed orgoglioso a cui era stato dato il titolo di “guardiano”.


La gente di questo mondo non meritava di ferirlo!


Ancora una volta, interruppe il suo attacco e incrociò le braccia al petto. Una strana barriera giallo scuro apparì di fronte a lui.


BOOM!!


La fiamma diabolica che poteva divorare il cielo stesso e l’ululato del lupo abbastanza forte da raggiungere il confine del cosmo tinsero gli occhi di ogni uomo e donna di un sorprendente colore rosso scuro.


Per un momento, sembrava fosse giunta l’apocalisse. Poi Mo Beichen precipitò dal cielo e impattò contro una pendenza ad una velocità impossibile, scavando una gola lunga cinquecento chilometri per poi rimbalzare in alto nel cielo. Non si fermò finché non volò per almeno decine di chilometri.


I suoi capelli erano scompigliati, la sua armatura d’argento era ricoperta di polvere e una rabbia indescrivibile ardeva nei suoi occhi.


Un rivolo di sangue colava dalle sue labbra.


Il Cavaliere Abissale… era rimasto ferito!


<em>Chiang!</em>


Un’origine divina del Mare Meridionale smise di brillare per poi scomparire per sempre.-


Il contraccolpo dell’attacco era stato così potente che Yun Che stesso aveva perso l’equilibrio e sputò una boccata di sangue.


Prima che il sangue nella sua gola si seccasse però, accelerò di nuovo verso Mo Beichen ed eseguì un Annientamento Supremo che travolse ogni cosa nel raggio di cinquanta chilometri.


RUMBLE!


L’impatto risuonò come diecimila tuoni e il cielo si riempì di polvere. Ancora una volta, Mo Beichen fu scaraventato all’indietro.


In lontananza, i praticanti del mistero del Regno degli Dei ebbero la sensazione di stare facendo il sogno più assurdo in assoluto.


Era un livello di potere che non potevano capire, né immaginare…


Ma tutti potevano vedere…


Che Mo Beichen, il Cavaliere Abissale che li aveva fatti precipitare nella disperazione assoluta, era stato messo alle strette dall’Imperatore Yun!
                                


                                



