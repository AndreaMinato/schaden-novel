---
weight: 19580
title: Capitolo 1958 - []
pubDate: 2025-03-10T08:57:10.529Z
tags:
    - atg
---


Anche se è ancora non editato nella versione inglese, ho deciso di pubblicarlo perché tanto vedo che l'ultimo capitolo è stato pubblicato quattro mesi fa (almeno nel sito di wuxiaworld) e non accenna a cambiare la cosa.
Tanto vale che almeno si concluda questo arco.
Ho trovato un sito dove si arriva al capitolo 1964, ne farò due alla settimana finché non trovo più versioni con inglese intelligibile da tradurre.
0 capitoli in coda, 0/10
-Schadenfreude


Le ultime origini divine del Mare Meridionale sarebbero potute durare al massimo per quattro secondi.


Anche se la loro durata fosse stata dieci o anche cento volte superiore, il suo fisico non sarebbe resistito così a lungo.


Non c’era una sola parte del suo corpo in buone condizioni. Qualcun altro al suo posto sarebbe già morto.


L’ultima formazione del macigno veniva divorata poco a poco, ma distruggerla in quattro secondi… era impossibile.


I suoi denti stretti si rilassarono e le emozioni tumultuose dietro i suoi occhi neri si sciolsero gradualmente in una pozza oscura.


<em>Qingyue, volevo apprezzare così tanto la vita che mi hai lasciato.


Ma alla fine io…</em>


Le sue Vene Misteriose del Dio Malvagio iniziarono a tremare violentemente. Motivi cremisi iniziarono ad emergere uno dopo l’altro.


<em>Con la mia carne e il mio sangue… Other Shore Asura!</em>


Molto tempo fa nel regno degli Dei Stellari, si era trasformato in Asura per salvare Jasmine da morte certa. Alla fine era riuscito a resuscitare in uno stato incompleto grazie alle fiamme del nirvana della fenice.


Stavolta però il momento in cui si sarebbe trasformato in Asura sarebbe stato il momento in cui sarebbe morto.


Proprio quando stava per attivare il potere proibito del Dio Malvagio, un raggio color oro trafisse i suoi occhi e viaggiò dritto nella sua anima. Tinse non solo il mondo, ma anche il suo mare spirituale d’oro dalle tinte cremisi.


Il grido di un corvo risuonò nelle sue orecchie.


Era famigliare con questo suono naturalmente. Tuttavia il potere, l’aura e la ferocia al suo interno… superava ogni grido che avesse mai sentito in tutta la sua vita.


Non si guardò indietro, ma l’immagine di un enorme Corvo Dorato era apparso nel mare spirituale di Yun Che.


Nel Divino Regno dell’Inizio Assoluto, ogni creatura vivente alzò la testa…


E fissava la sola e unica immagine del Corvo Dorato.


Le sue ali dorate bruciarono lo spazio e lo fecero crepitare mentre si spiegavano. Rilasciò un grido acuto e triste per poi abbattersi su Mo Beichen.


…..


Nei tempi antichi, l’Uccello Vermiglio, la Fenice e il Corvo Dorato erano i tre supremi maestri del fuoco.


Ognuno di loro possedeva una fiamma finale che poteva usare solo una volta.


Erano:


Vermillion Redemption,


Phoenix Nirvana,


E Shattered Jade!


Le prime due erano le fiamme che ardevano dopo la morte dell’Uccello Vermiglio e della Fenice. Ma non valeva la stessa cosa per il Corvo Dorato.


La fiamma del Corvo Dorato era pari solo al suo temperamento. La sua fiamma finale era ugualmente feroce. Era un fuoco distruttivo per cui il Corvo Dorato si sarebbe sacrificato per uccidere il nemico.


La morte era preferibile al disonore.


La Fiamma Redemption era sparito per sempre da questo universo e non sarebbe mai più riapparsa.


La Fiamma del Nirvana un tempo era bruciata per Yun Che, ma era stato un dono dello spirito della fenice e non un prodotto della sua stirpe e della sua anima. Di conseguenza era incredibilmente debole e incompleta. Anche se poteva risorgere, avrebbe salvato solo la vita di Yun Che, ma non la sua coltivazione.


Feng Xue’er avrebbe  potuto accendere le vere Fiamme del Nirvana, ma quel fuoco era stato già consumato da Yun Che.


Perciò non sarebbe riuscita a tornare in vita nemmeno se avesse posseduto l’intera eredità della fenice.


In altre parole, anche la Fiamma del Nirvana era sparita per sempre da questo mondo.


Finora, l’unico fuoco finale rimasto era quello impresso nella stirpe del Corvo Dorato di Huo Poyun.


E ora lo stava accendendo per la prima e ultima volta.


…..


Il mondo intero fu avvolto dall’ultimo grido e dalla luce del Corvo Dorato.


Perfino la Manifestazione Divina di Yun Che fu completamente sopraffatta.


Il potere divino che era disceso dall’alto era superiore a quello del Semidio Mo Beichen, più forte dell’instabile forma che Cang Shitian aveva manifestato dopo il suo sacrificio e più potente del God Ash di Yun Che.


Huo Poyun non era più visibile in mezzo al mondo di fiamme dorate. Ma tutti sapevano con assoluta certezza che la presenza e il grido divino apparteneva al Corvo Dorato, l’antico Vero Dio!


Mo Beichen poté solo fissare stordito la bestia divina apparsa da un antico regno illusorio che si avvicinava sempre di più. Le sue pupille erano pienamente dilatate e aveva la bocca spalancata.


Non poté emettere un suono nemmeno quando l’immagine del Corvo Dorato dominò la sua visuale.


Era perché le fiamme dorate brillanti erano accompagnate da una pressione spirituale terrificante che schiacciava la sua anima.


<em>RUMBLE ZZZZZ!!</em>


Il corvo emise un ultimo grido potente e afflitto per poi atterrare sul torso di Mo Beichen. Un istante dopo, Flame of Jade Shatter si espanse attorno.


Tutto il mondo fu avvolto dalle fiamme dorate.


Fuori dal campo di battaglia, gli spettatori fissarono il cielo come zombie confusi.


Era perché il fenomeno che avevano visto poteva essere descritto solo come la discesa di un sole vero e proprio!


Tuttavia, solo una manciata di loro capì che il sole cadente era l’ultimo miracolo del Vero Dio del Corvo Dorato e… la fine di uno dei più grandi geni nell’universo. Un talento che, nonostante il futuro illimitato che aveva di fronte a sé, aveva scelto la morte.


“UAHHHHHHHHHHH!!”


“Ahahahah… AHAHAHAHAH!”


Le grida strazianti di Mo Beichen e la risata folle di Cang Shitian si mescolarono in mezzo al mare di fiamme dorate.


Le fiamme Shattered Jade bruciavano tutto in modo eguale, o avrebbero dovuto farlo, ma non avevano torto nemmeno un capello a Yun Che.


Come del ghiaccio sotto il sole di mezzogiorno, la formazione del macigno di Mo Beichen si sciolse con una velocità visibile ad occhio nudo.


Anche le fessure attorno alla punta della spada Colpo Celeste Nemesi dei Diavoli si diffusero ancora più rapidamente.


<em>Chiang!</em>


Un’altra origine divina del Mare Meridionale si ridusse in polvere.


Era rimasta solo un’origine divina a sostenerlo adesso.


Concentrandosi come non mai e usando tutte le sue forze, Yun Che ignorò il sangue che schizzava dai suoi occhi come piccole fontane, strinse i denti e ululò come lo spettro più brutale nelle fosse infernali.


A quanto pareva, i miracoli si stavano susseguendo.


In qualche modo era riuscito a radunare un’ondata di energia che aveva condensato fino a questo punto nonostante il suo corpo quasi collassato.


“MUORI!”


“MUORI!!”


“MUORIIIIIIIIIIIIIIIIIIII!!!!”


C’era un angolo nella sua anima che era freddo e morto da molto tempo, e Huo Poyun lo aveva riportato in vita con le fiamme Shattered Jade.


Ruggì contro Mo Beichen con tutte le sue forze.


La spada Colpo Celeste Nemesi dei Diavoli rispose alla sua furia assoluta scavando con ancora più forza verso il plesso solare del nemico.


Il corpo sgretolato di Cang Shitian veniva consumato velocemente dalle fiamme, ma non smise mai di bloccare Mo Beichen sul posto in modo che il semidio non potesse sfuggire all’attacco di Yun Che o al mare di fiamme.


Il God Ash di Yun Che, il blocco di Cang Shitian e le fiamme Shattered Jade di Huo Poyun. Finalmente…


<em>Bang!!</em>


Risuonò un crepitio simile a vetro che si rompeva e la terza formazione del macigno… finalmente fu infranta dalla spada di Yun Che.


Il mondo davanti agli occhi di Yun Che rallentò. Poteva vedere ogni scia di Energia Misteriosa che si disperdeva dalla formazione distrutta.


Per moltissimo tempo, la luce marrone giallastra era stata fonte di disperazione, ma ora… era la luce di un miracolo.


Mo Beichen aveva riversato tutta la sua Energia Misteriosa nella formazione del macigno. Non aveva messo da parte nemmeno un briciolo di forza per coprire il suo corpo con un’aura protettiva.


In altre parole, era completamente indifeso dopo che la sua ultima formazione del macigno era stata distrutta.


Anche il mondo di Mo Beichen era rallentato come quello di Yun Che. Tirò indietro l’addome istintivamente nel futile tentativo di evitare la lama di Yun Che, ma poté solo guardare la lama ardente che trapassava la formazione distrutta e toccava il suo plesso solare…


Ed entrò senza incontrare resistenze.


La punta, la lama… la spada non si fermò finché non trapassò il suo corpo.


Finalmente incrociò lo sguardo con gli occhi neri ardenti di Yun Che.


La spada Colpo Celeste Nemesi dei Diavoli aveva trafitto completamente Mo Beichen e così anche Cang Shitian.


“HE LING!!”


Yun Che ruggì nel suo mare spirituale esausto.


Non era necessario in realtà.


Lo spirito Sky Poison si era preparato per questo momento fin dall’inizio.


Nell’istante in cui la spada Colpo Celeste Nemesi dei Diavoli infilzò Mo Beichen, l’immagine di una giovane sembrò apparire dal nulla.


Era splendida come un elfo. Aveva lunghi capelli color smeraldo e occhi dello stesso colore. La sua immagine sembrava perfettamente distinta anche se il mondo attorno a lei era coperto completamente dalle fiamme.


Il suo portamento pareva sereno e sacro. Incrociò le braccia al petto e chiuse lentamente gli occhi per poi stenderle. Un’ondata di verde incredibilmente denso fluì per la spada Colpo Celeste Nemesi dei Diavoli…


Ed esplose negli organi interni di Mo Beichen.


La sua anima era sconvolta, la sua forza si era dispersa e il veleno era scoppiato nel suo corpo… poteva essere un Semidio, ma non poteva fare nulla per fermarlo.


Sembrava che l’ondata di verde spettrale si fosse trasformata in innumerevoli vipere che desideravano solo divorare ogni cosa. Si diffuse velocemente nei suoi organi interni, nella sua carne, nel suo sangue, nelle sue ossa, nelle sue Vene Misteriose…


Quando Mo Beichen recuperò la lucidità e riuscì ad incanalare la sua forza, il verde spettrale si era già diffuso in ogni angolo, ogni pelo del suo corpo.


Perfino i suoi occhi dorati si erano tinti di un verde terrificante.


“Ah… ahhh…”


Ebbe la sensazione che milioni, no, miliardi di vipere stessero facendo a pezzi il suo corpo con crudeltà. Ogni arto, ogni organo stava fremendo incontrollabilmente a causa dall’ondata di dolore, paura e disperazione improvvisi. La sua pelle stava diventando sempre più verde.


“Ah… ahh… ahhhh… no… no…”


Le sue grida non erano forti, ma il dolore e il panico che esprimeva erano indubitabili. Sembrava che avrebbe urlato più forte se la sua gola non fosse stata legata da miliardi di vipere verdi.


Il dolore era anche accompagnato da una paura profonda fino all’osso.


Era perché la sua anima fremente poteva percepire la morte che si stava avvicinando ineluttabilmente con ancora più chiarezza.


Non l’aveva mai sentita vicina nemmeno quando era stato messo all’angolo nelle profondità della Nebbia Sconfinata o quando aveva affrontato le prove letali della Terra Pura.


“Ah… Ahah…”


Mo beichen non era il solo a sentire i passi della morte che si avvicinava. Anche Cang Shitian stava morendo rapidamente.


Tuttavia, la sua risata, per quanto fosse debole, era tutto tranne che di rimpianto.


Mentre si rilassava, il potere divino del Mare Profondo che aveva brandito fino a quel punto alla fine scomparì.


Di conseguenza non riuscì più a mantenere la presa su Mo Beichen e cadde all’indietro mentre si disperdeva in una foschia di luce blu.


L’anima diabolica di Chi Wuyao era rimasta gravemente ferita a causa dell’attacco precedente, ma la sua percezione spirituale avvolgeva ancora l’intero campo di battaglia. In effetti aveva tenuto tutto sotto controllo con la sua anima dell’Imperatore Diabolico del Nirvana fin dall’inizio della battaglia. Era la sola in grado di farlo grazie al livello del suo spirito.


Le fiamme dorate le stavano impedendo di esaminare bene i combattenti, ma poteva sentire come l'ultimo briciolo di coscienza di Cang Shitian stava svanendo nel nulla e l’anima di Mo Beichen che stava gridando per il dolore e la disperazione.


Così capì che Yun Che doveva esserci riuscito.


La battaglia però non era ancora finita. Il momento più folle e letale di una iena era quando era sull’orlo della morte.


“Teletrasporta Yun Che indietro Meiyin!”


Sollecitò telepaticamente Shui Meiyin. Allo stesso modo, la Spina dell’Universo brillò a tutta potenza.


Tuttavia Shui Meiyin non usò l’energia divina cremisi anche se si era preparata a farlo fin dall’inizio. Non riuscì a reagire nemmeno dopo il grido spirituale di Chi Wuyao.


Il problema era che il campo di battaglia traboccava di potere da Semidio. Era un livello di distorsione senza precedenti per loro. Distorceva lo spazio, i campi di energia, la visuale e perfino la percezione, senza menzionare il fatto che era molto lontana da Yun Che al momento.


Non poteva determinare la posizione spaziale di Yun Che in così breve tempo.


“Ah… ahhhh… ah…”


I gemiti di Mo Beichen erano sempre più pieni di dolore. In quanto cavaliere guardiano, era incredibilmente resistente a molti veleni letali e corruzione, eppure la sua energia protettiva non poteva espellere il veleno terrificante che si stava scatenando nel suo corpo.


Questo perché era il veleno della Perla del Veleno Celeste.


Mo Beichen ebbe la sensazione di stare cadendo in un abisso senza fondo. La sua disperazione aumentò sempre di più finché non si trasformò in follia.


“Ah… arghhh… AHHHHH!!”


Gli sfuggì un ululato a squarciagola. Invece di incanalare l’energia che gli era rimasta per espellere il veleno, causò una potente esplosione.


“BOOM!!!”


Un vuoto gigantesco apparì tra le fiamme che si stavano indebolendo.


Nel vuoto, il corpo di Cang Shitian si ridusse in diversi pezzi per poi disintegrarsi in polvere blu…


Sotto la luce dell’alba, assomigliava ai resti di una stella blu sull’orlo dell’annientamento.


A stento ancora cosciente, Yun Che concentrò le ultime briciole del suo potere di fronte a sé.


Ci fu una potente esplosione e fu scagliato così velocemente da lacerare lo spazio. Sembrava che fosse stato colpito da un martello celeste.


Fu in quel momento che la voce di Cang Shitian risuonò nella sua anima:




“Per favore… prenditi cura… di Shuhe…”


La voce spirituale svanì e la stella blu scomparì da questo universo.


Le sue ultime parole non erano state una risata gioiosa, un ruggito per sfogare la rabbia, nessuna citazione che sarebbe durata per mille autunni. Era stata una semplice richiesta… piena di infinito amore.



