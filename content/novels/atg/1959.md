---
weight: 1959
title: Capitolo 1959 - Consorte Blu
pubDate: 2025-03-10T08:57:10.529Z
tags:
    - atg
---


<em>(Capitolo parzialmente editato), il prossimo lo pubblico lunedì,
0 capitoli in coda, 0/10
-Schadenfreude</em>


L’attacco che Mo Beichen aveva sferrato nel colmo della disperazione era incredibilmente potente. Se Yun Che non avesse reagito in tempo, molto probabilmente sarebbe stato ridotto in polvere come Cang Shitian.


Naturalmente Mo Beichen aveva anche pagato un carissimo prezzo per lanciare questo attacco. Detonare la sua Energia Misteriosa mentre veniva consumato dal veleno era praticamente un suicidio.


“AAAAAAAAAAAHHH!!”


Le grida già miserabili di Mo Beichen diventarono ancora più strazianti. Sembrava che centinaia o anche migliaia di demoni arrabbiati stessero infliggendo la tortura più crudele possibile allo stesso tempo.


Nel frattempo la sua pelle era passata da verde chiaro a verde scuro in poco tempo. Era un colore così brillante da fare venire il brivido più freddo. E come se non bastasse, il suo corpo fu colto dagli spasmi e si contorse in un modo che poteva essere descritto solo come terrificante. Sembrava che ogni osso, ogni nervo avesse perso il controllo della sua integrità e si stesse riducendo in qualcosa di completamente inumano.


Il veleno non stava solo corrodendo il suo corpo, ma anche la sua anima divina e la sua forza.


Si strinse la testa con la mano del suo braccio dislocato in modo orribile e si scavò il petto con l’altra. Sembrava che stesse cercando di sbarazzarsi delle vipere nel suo corpo ad ogni costo.


Non c’era un millimetro del suo corpo che non fosse pieno di dolore, disperazione e morte.


Il suo corpo si stava riducendo a brandelli, la sua anima veniva divorata pezzo per pezzo e la sua forza si stava disperdendo dal suo corpo come una diga rotta.


Mentre collassava dimenandosi con fare contorto e ululando di disperazione, le sue palle degli occhi sempre più verdi all’improvviso catturarono un briciolo di luce dorata.


Il mondo nei suoi occhi era già diventato verde sfocato. I suoi sensi si stavano indebolendo e distorcendo ogni millisecondo che passava.


Quando colse quel debole bagliore dorato, ebbe la sensazione che una spina velenosa ancora più letale dello Sky Poison avesse trafitto il profondo della sua anima.


Gli permise di recuperare un momento di lucidità nonostante il dolore, la disperazione e il collasso quasi completo della sua anima.


Era perché la luce apparteneva proprio all’uomo che l’aveva ucciso, Yun Che!


Un lampo brutale divampò dalla sua anima e si manifestò nei suoi occhi. In quel momento il dolore terribile, la disperazione e la paura che stava provando avevano fatto nascere l’odio più profondo.


Il suo onore cavalleresco e la sua responsabilità, la sua lealtà all’imperatore abissale e anche il grande sogno di sua maestà… non importavano più.


Tutto ciò che voleva era che Yun Che morisse!


Anche a costo di distruggere l’eredità del Dio Malvagio e dell’Imperatrice Diabolica!


Ora non voleva fare altro che trascinare quel bastardo nella tomba insieme a lui ad ogni costo!


Un po’ di malvagità si unì alle sue grida di dolore.


Radunando ogni briciolo di determinazione che gli era rimasta, si focalizzò sull’aura di Yun Che, spremette ogni briciolo di energia nel suo corpo morente ed evocò una lancia di roccia un po’ più lunga di due metri di fronte a lui.


Sapeva molto bene che usare il suo potere in quelle condizioni gli sarebbe costato caro.


Però non esitò. Tutto ciò che era rimasto in quel mare di disperazione era la follia!


“MUORIIIIIIIIIIIIIIIII!”


La lancia di roccia squarciò il cielo e sfrecciò verso Yun Che ad una folle velocità. Gli ululati di Mo Beichen divennero ancora più doloranti dopo.


<em>Chiang!</em>


Nel frattempo l’ultima origine divina del Mare Meridionale nel corpo di Yun Che cessò di esistere.


Così, tutte e diciotto le origini divine, o ventidue contando le quattro che aveva usato sedici giorni fa, lasciate dalla razza degli dei del Mare Meridionale… erano svanite per sempre da questo mondo.


Segnalava anche la vera fine della stirpe del Mare Meridionale.


Yun Che non poteva mantenere God Ash senza un’origine divine, così la sesta porta si chiuse immediatamente. Non solo stava perdendo le forze con una velocità innaturale, il contraccolpo e il peso che stava sopportando a stento calarono su di lui tutti in una volta. Era un colpo a cui non avrebbe potuto resistere nelle sue condizioni normali.


Subì un duro colpo e divenne infinitamente più debole rispetto a prima. La sua forza vitale si stava dissipando velocemente e divenne così debole che poteva a stento sentire dolore.


Provò a girarsi, ma presto scoprì di non poter nemmeno percepire il proprio corpo.


Non era mai stato così debole in tutta la sua vita.


Era così debole che la morte gli stava letteralmente col fiato sul collo e non poteva nemmeno alzare un dito per sfidarla.


Stava già precipitando a gran velocità. In effetti non stava lasciando solo una scia di spazio in frantumi, ma anche pezzi di carne, sangue e ossa.


C’era un lato positivo però. Era stato sparato via dallo spazio pieno di energia da Semidio letale prima che God Ash si disattivasse. Altrimenti sarebbe già rimasto ucciso.


Mo Beichen dovrebbe essere morto, vero?


<em>Deve esserlo. Abbiamo pagato un enorme prezzo per farlo.


Se è possibile…


Non voglio mai più pagare un prezzo così enorme…


…


I mortali sono davvero così umili di fronte agli dei…


Diamine, non è nemmeno un Vero Dio. Era solo un Semidio…</em>


Gli sembrava che i fili che stavano tenendo insieme la sua anima si stessero allentando un secondo dopo l’altro da quanto era debole. Ogni tipo di pensiero stava scorrendo caoticamente nella sua mente.


Fu in quel momento che un raggio terribile di luce marrone giallastro brillò nel suo mare spirituale.


Era abbastanza potente… da ucciderlo diecimila volte nelle sue attuali condizioni.


I suoi timpani vibrarono per il suono acuto dell’oggetto che stava sfrecciando verso di lui e nella sua anima risuonarono grida spirituali di innumerevoli persone care.


La quantità di energia che Mo Beichen poteva fare circolare mentre il veleno lo stava consumando vivo era quasi nulla. Il fatto che fosse riuscito a creare solo una lancia lunga due metri rispetto a quella di trentamila metri di prima mostrava quanto si era indebolito.


L’artiglio di una bestia morente era più che sufficiente per schiacciare una formica.


Senza menzionare che Mo Beichen era un Semidio.


La lancia di roccia poteva essere infinitamente più debole rispetto a prima, ma era comunque sufficiente ad uccidere un Divine Master di questo mondo in un solo colpo!


Se Yun Che fosse stato in perfette condizioni, probabilmente avrebbe potuto resistere ad un attacco frontale e sopravvivere. Ma ora? Solo l’onda d’urto era sufficiente ad ucciderlo in un istante.


“YUN CHE!!”


“Yun Che!!”


…..


Questo fu tutto ciò che sentì prima che lo stridio della lancia di roccia soverchiasse completamente le grida di panico. Yun Che chiuse lentamente gli occhi.


<em>Non posso dire che non me lo aspettassi…


Ma… certamente ci sono modi migliori per morire di questo…</em>


Chi Wuyao, Mu Xuanyin, Qianye Ying’er, Caizhi… i volti di tutti sbiancarono quando videro la lancia.


Avevano urlato e reagito il più velocemente possibile.


Raggi di ghiaccio, energia oscura, energia di spada…


L'impatto di prima aveva lanciato Yun Che verso ovest; la direzione opposta rispetto a dov’erano.


Erano già troppo lontane e lui stava volando nella direzione opposta. Era impossibile che potessero raggiungere la lancia di roccia di Mo Beichen in tempo.


Non c’era più tempo per esitare. Shui Meiyin strinse i denti e scatenò i poteri divini spaziali della Spina del Mondo con tutte le sue forze.


La distanza tra lei e Yun Che era enorme, e c’era una regione di energia da Semidio letale che distorceva la visuale, la percezione spirituale e perfino le leggi del cosmo.


Non solo, Yun Che stava volando via da lei con una velocità sconvolgente.


Di conseguenza, la luce cremisi superò un’enorme distanza…


…e mancò a stento le dita dei piedi di Yun Che.


Il viso di Shui Meiyin sbiancò completamente in quel vento.


“...” Chi Wuyao fu così colta dal panico che la ferita che aveva cercato di tenere sotto controllo si aggravò e la fece cadere dal cielo. Tuttavia si riprese prima che Jie Xin e Jie Ling potessero prenderla al volo e poi si diresse verso Yun Che nonostante le sue gravi ferite.


Né lei, né il resto delle ragazze avrebbero potuto raggiungere la lancia in tempo però. Anche se fossero state cento volte più veloci, era impossibile attraversare quella breve distanza in tempo.


Poterono solo rimanere a guardare la luce marrone giallastra avvicinarsi sempre di più a Yun Che…


Appena prima che l’onda d’urto attorno alla lancia potesse colpirlo, un raggio di luce blu squarciò il cielo cupo.


Si muoveva così rapidamente che quasi superò il limite di velocità assoluto di questo cosmo. Lasciò una scia di energia increspata e imperitura.


Per caso, Yun Che era volato verso la formazione del regno del Drago Blu.


Quando i Draghi Blu avevano notato come Mo Beichen aveva lanciato la lancia marrone in quella direzione, la loro prima reazione era stata di ritirarsi a tutta velocità.


Solo una persona volò in direzione completamente opposta, più rapidamente di quanto avesse mai fatto in tutta la sua vita.


“...Imperatrice Divina!!” La servitrice del drago blu, Qing Ruo, gridò scioccata e terrorizzata quando vide la persona nella luce blu.


Il suo urlo fece girare il resto dei draghi blu che impallidirono a loro volta per l’orrore.


Questo perché il bagliore blu apparteneva proprio all’imperatrice del Drago Blu in persona!


Qing Ruo gettò al vento ogni prudenza e volò verso la sua imperatrice con tutte le sue forze, ma poté solo rimanere a guardare impotente mentre la distanza tra la sua signora e la lancia si accorciava sempre di più.


Il bagliore marrone giallastro cercava di cacciare e la luce blu cercava di difendere.


Alla fine il bagliore blu riuscì a pararsi di fronte a Yun Che prima che la lancia potesse raggiungerlo. Un momento dopo la sua figura alta e orgogliosa stava bloccando la sua visuale, e un attimo dopo…


<em>PSSHBOOOOOM!!</em>


Una brutta lancia stava sporgendo dal suo corpo.


Ogni drago blu rimase sconvolto quando la lancia infilzò il cuore dell’imperatrice e la trapassò.


La donna era volata a massima velocità, ma non solo la sua traiettoria era rimasta testardamente dritta, era volata più rapidamente di Yun Che.


Mo Beichen aveva lanciato il suo attacco finale con l’ultimo briciolo delle sue forze, ma un cammello denutrito era comunque più grosso di un cavallo. Inoltre aveva imbevuto la lancia di roccia con la sua percezione divina, così avrebbe potuto correggere in un istante qualsiasi alterazione alla sua traiettoria. Di questo passo avrebbe infilzato anche Yun Che insieme all’imperatrice.


Anche se l’Imperatrice del Drago Blu era riuscita a fermare la lancia, l’esplosione e le onde d’urto collaterali avrebbero comunque colpito e ucciso Yun Che.


Tuttavia…


La lancia di roccia non trapassò completamente il suo corpo. Rimase bloccata nel suo torso come se un qualche tipo di strano potere le avesse incollati insieme.


Una barriera blu acqua crebbe dal suo corpo e circondò lei e la lancia di roccia. Aveva un diametro di soli tre metri e sembrava una bolla che sarebbe scoppiata al tocco più delicato.


Non molto lontano da sud-ovest, Qi Tianli fissò stordito da terra la donna che considerava una figlia.


Conosceva l’Imperatrice del Drago Blu da centomila anni e naturalmente aveva familiarità con lei. Tuttavia… non l’aveva mai vista mostrare uno sguardo così determinato.


Acqua e ghiaccio appartenevano alla stessa famiglia di elementi, ma pochi coltivatori praticavano entrambi allo stesso tempo.


I draghi blu coltivavano sia il ghiaccio che l’acqua, ma il loro elemento principale era l’acqua.


Se la suprema esperta dell'Energia Misteriosa del ghiaccio era Mu Xuanyin, allora la numero uno per quanto riguardava l’energia dell’acqua era senza dubbio Qing Que, l’Imperatrice del Drago Blu.


Tra tutti gli elementi, l'Energia Misteriosa dell’acqua forniva la maggior capacità di controllo. In quel senso, la capacità di gestire il campo di battaglia dell’imperatrice non era seconda a nessuno nell’intero cosmo.


Adesso stava usando quel potere impareggiabile su di sé.


Decine di migliaia di fiocchi blu traslucidi circondarono la lancia di roccia come piccoli flussi.


Ogni flusso era sottile e debole, ma insieme formavano una barriera perfetta abbastanza potente da intrappolare perfino il campo di forza attorno alla lancia di roccia.


<em>BUZZ BOOM BOOM BOOM!!</em>


Quando la resistenza superò un certo limite, la lancia di roccia esplose in un milione di pezzi e scatenò il suo potere letale.


Le esplosioni terrificanti assomigliavano a bombe d’energia che colpivano più volte una montagna e l’Imperatrice del Drago Blu stava sopportando tutti questi impatti.


Nemmeno un briciolo di energia riuscì ad oltrepassare la barriera.


Il suo volto sbiancò e il suo abito blu si tinse di rosso. Il bagliore blu che brillava sempre nei suoi occhi eternamente calmi era scomparso come se qualcosa l’avesse prosciugato in un istante. Nella sua visuale dei viticci neri sciamarono attorno a lei mentre cadeva all’indietro.


La bolla d’acqua si ruppe e la lancia priva di energia si ridusse in polvere. L’energia rimasta era sufficiente solo a causare lievi tremori nel raggio di pochi metri attorno.


<em>Bang!</em>


La sua schiena macchiata di sangue alla fine entrò in contatto con Yun Che, ma l’impatto era così debole che non gli torse nemmeno un capello.


Il loro sangue si unì mentre entravano in contatto. Sfrecciarono lontano tra il vento gelido.


Solo quando finirono nello schermo morbido fatto d’acqua che Qing Ruo aveva creato frettolosamente che finalmente la loro caduta rallentò.


Qing Ruo mantenne la barriera finché i due non si fermarono. Alla fine li posò in un globo di Energia Misteriosa gentile.


“Imperatrice… Divina…” Qing Ruo pianse mentre si inginocchiava vicino a loro. I suoi occhi blu si stavano riempiendo di infinita tristezza.


Né Yun Che né l’imperatrice risposero alle sue grida.


Yun Che non poteva muovere un muscolo, ma era ancora cosciente e il suo sguardo spento tradì una tinta di shock e confusione.


La sua maglia fradicia di sangue era a pochi pollici dai suoi occhi. La sua visuale era sfocata, ma per qualche motivo poteva ancora vedere la macchia rossa che si stava estendendo con chiarezza.


Mo Beichen era proprio un mostro. Anche sull’orlo della morte, era riuscito ad infliggere un colpo fatale ad un Imperatore Divino con un solo attacco.


Era l’Imperatrice del Drago Blu, la consorte imperiale che aveva trattato solo con fredda indifferenza.


Consorte Blu era solo un titolo vuoto e una pedina che lui e la regina diabolica avevano sfruttato per prendere il controllo della Divina Regione Occidentale…


<em>’Così perché…


Perché…?


Perché l’ha fatto?’</em>


Una voce flebile mormorò nel suo mare spirituale.


“Il mio titolo… può essere più effimero… del fumo…”


“Ma… non è una scusa… per sottrarmi… al mio dovere…”


…..


“...” Le pupille prive di colore di Yun Che tremarono violentemente. Le sue labbra tremarono mentre cercava di dire qualcosa, ma un’oscurità infinita consumò la sua coscienza prima che potesse farlo. Alla fine tutto precipitò nell’oscurità ed entrò in coma.
                                


                                



