---
weight: 1960
title: Capitolo 1960 - Vetro Arcobaleno
pubDate: 2025-03-10T08:57:10.530Z
tags:
    - atg
---


<em>(Capitolo parzialmente editato), il prossimo lo pubblico domani (martedì),
0 capitoli in coda, 0/10
-Schadenfreude</em>


Parzialmente editato


Ci fu un bagliore cremisi e Shui Meiyin, Mu Xuanyin, Qianye Ying’er, Jie Xin e Jie Ling, Yang Wu, Fen Daoqi e gli altri furono teletrasportati a fianco di Yun Che.


Una barriera di ghiaccio apparì attorno a Yun Che e all’Imperatrice del Drago Blu un secondo dopo. Fermò tutti inclusi i Draghi Blu che si stavano precipitando ad aiutare la loro imperatrice.


“Indietro! Chiunque si avvicinerà senza permesso sarà ucciso senza pietà!”


Dichiarò con fare assassino Yan Wu mentre colpiva il terreno con la sua lancia Yama. Anche i diavoli Yama e i Divoratori della Luna erano fuori dalla barriera in guardia.


Queste persone avevano scelto di voltare le spalle all’Imperatore Yun non troppo tempo fa. Non potevano permettere loro di avvicinarsi perché avrebbero potuto usare questa opportunità per ferire Yun Che.


Fortunatamente sembrava che le loro preoccupazioni fossero infondate. Avevano pensato che la loro situazione fosse disperata e avevano scelto di sottomettersi all’abisso, ma l’Imperatore Yun, Cang Shitian e Huo Poyun avevano fatto l’impossibile e avevano ucciso Mo Beichen. Erano rimasti così sbalorditi che non potevano nemmeno pensare a tramare adesso.


Nel frattempo, le fiamme dorate e le energie dei Semidei al centro del campo da battaglia stavano scomparendo lentamente.


Non si poteva nemmeno trovare una traccia di Cang Shitian o di Huo Poyun.


Al centro della zona del disastro c’era un corpo che si contorceva di colore verde scuro.


Mo Beichen non sapeva che la sua lancia di roccia non era riuscita ad uccidere Yun Che alla fine. Questo perché usare il suo potere nelle sue condizioni l’aveva fatto precipitare immediatamente in un abisso di veleno senza fondo.


La sua vita, la sua anima e la sua forza venivano divorati all’impazzata. Se il veleno nel suo corpo prima era una vipera, adesso era evoluto in spettri migliaia di volte più ripugnanti e terrificanti. Il dolore inimmaginabile l’aveva già trascinato nel suo peggiore incubo.


Quando Chi Wuyao arrivò sopra Mo Beichen, gli occhi del Semidio erano pozzi verde scuro di vuoto e i suoi capelli parevano un cespuglio di piante appassite.


Il suo corpo si era deformato al punto da non sembrare più umano e il potere e l’aura che avevano sottomesso l’intero Regno degli Dei erano scomparsi. L’occasionale fremito e dibattersi mostravano che era ancora tormentato dal dolore, ma non poteva nemmeno più urlare.


In passato il veleno celeste aveva fatto precipitare il regno del Monarca Brahma nella disperazione. Tuttavia il potere che aveva mostrato allora non si avvicinava minimamente a questo.


Quasi si chiese se non fosse il veleno celeste, ma qualcos’altro.


Allora i Re del Brahma erano riusciti a lottare per molto tempo prima che Qianye Fantian li avesse trascinati da Yun Che e avesse comprato la loro sopravvivenza con la sua morte.


Mo Beichen era infinitamente più potente di loro naturalmente, eppure era stato praticamente sciolto dal veleno in pochi secondi.


<em>’Qualcosa non torna’</em>, pensò immediatamente Chi Wuyao. Era una donna intelligente e questi segni erano letteralmente impossibili da ignorare.


Non c’era tempo per pensarci però. Ricompose la sua anima ferita con grande difficoltà.


Dietro di lei, Caizhi discese dal cielo e portò la spada diabolica del Lupo Celeste sopra Mo Beichen.


“Non ucciderlo.” Sussurrò Chi Wuyao.


“...” La lama si bloccò, ma Caizhi non riuscì ad annullare completamente il suo potere. La tempesta che accompagnava il suo colpo soffiò via Mo Beichen.


“Gg…”


A Mo Beichen sfuggì un piccolo sussulto.


Un briciolo di luce tornò all’improvviso negli occhi verdi e vuoti dell’uomo. Sembrava che stesse sperimentando un momento di ultima lucidità.


Strinse un po’ di terreno con le sue dita prive di carne, marce e color verde scuro per poi sussurrare.


“Terra… pura…”


Disse l’uomo. Incredibilmente la sua voce sembrava chiara e distinta nonostante le sue condizioni fisiche.


“Una terra… pura… eterna…”


“...” Chi Wuyao si riempì di emozioni contrastanti mentre percepiva come si sentiva Mo Beichen al suo ultimo respiro usando la sua anima.


“Zhen’er… Long’er…” Stese le sue dita rimaste con tutte le sue forze, con l’intenzione di toccare altra terra. “Finalmente posso… tornare da voi…”


“Con la terra pura eterna… con… me…”


La sua voce scomparì e la sua anima si dissipò come nebbia.


Una singola lacrima uscì dal suo occhio.


In qualche modo era pura e completamente libera dal veleno.


Fu in quel momento che Chi Wuyao usò la sua anima dell’Imperatore Diabolico del Nirvana a tutta forza e radunò il più possibile lo spirito di Mo Beichen che si stava dissipando.


Doveva raccogliere più informazioni possibile riguardo all’abisso, anche se c’erano molte possibilità che la sua anima subisse danni irreversibili per lo sforzo.


…..


In uno spazio e tempo sconosciuti.


“Benarrivato fratello Rahu! Ahahah! È proprio raro vederti qui!” Una risata allegra ma gentile risuonò nell’aria. Evocò automaticamente l’immagine di un uomo colto e tranquillo.


L’uomo indossava un abito bianco e i suoi lunghi capelli erano raccolti in modo semplice. Il suo portamento era composto ed elegante, e il suo sguardo assomigliava ad un lago di vetro tranquillo o ad un cielo stellato. Chiunque avesse incontrato il suo sguardo avrebbe sentito calore nell’anima.


Sembrava raffinato come un uomo di mezz’età, ma aveva il calore di un giovane. Era difficile determinare immediatamente la sua età.


Chiunque l’avesse visto per la prima volta avrebbe pensato che fosse un fragile nobiluomo che non si sarebbe degnato di praticare la via del mistero. Avrebbero creduto che fosse un fiore da serra che non era mai stato nemmeno graffiato da delle unghie per tutta la sua vita.


Sicuramente non si sarebbero immaginati che aveva una reputazione incredibile…


Hua Fuchen.


“Ahahahah!”


La nuova risata sembrava molto più rozza e spensierata. Come un fuoco selvaggio e libero, sembrava che non ci fosse nulla al mondo di cui avesse paura.


Il secondo uomo era incredibilmente alto e robusto. I suoi muscoli esposti brillavano come se fossero fatti di acciaio raffinato esposto alla luce.


I suoi capelli erano verticali come spade e la sua barba grigio cenere era a forma di alabarda. Il suo sguardo sembrava intimidatorio in modo naturale, dando l’impressione di un leone che si sarebbe infuriato alla minima offesa.


“Non c’è nessuno al mondo che non sappia che apprezzi sopratutto il silenzio e la tranquillità. Non oserei farti visita se non per la questione più seria.”


La sua voce non era imbevuta d’aura divina, ma l’intera sala tremò lievemente per via della sua energia.


Anche le guardie fuori sentirono il battito cardiaco accelerare allo stesso tempo. Dovettero concentrarsi un bel po’ prima di potersi calmare.


“Dato che sei venuto a visitarmi di persona, può solo riguardare il mondo esterno, vero?” Ipotizzò con un sorriso l’uomo elegante.


Anche il coltivatore che somigliava ad un leone aveva un nome dalla fama incredibile.


Il suo nome era Dian Rahu.




“Ahah!” Fece un cenno, “È solo una questione da poco. La Terra Pura può gestirlo da sola.”


“Il vero motivo per cui sono venuto qui oggi è perché il mio figlio indegno è così distratto dall’amore che non può concentrarsi nemmeno quando coltiva in isolamento. Non ho avuto altra scelta se non trascinarlo qui e alleviare un po’ la sua nostalgia.”


Diede un colpo sulle spalle di un giovane accanto a lui: “Giuro, sembra patetico quanto me quando ero un ragazzino, ahahahah!”


<em>BOOM!</em>


Il colpo sulle spalle del giovane sembrava distruttivo come una montagna che veniva divisa a metà. Le guardie fuori dalla sala quasi sputarono sangue per via dell’impatto.


Il giovane però non mosse un muscolo. Le sue pupille nemmeno tremarono.


Fece un passo avanti e porse i suoi rispetti all’uomo elegante: “Il giovane Jiuzhi porge i suoi saluti al Divino Reggente ‘Pittore del Cuore’. Le mie più sentite scuse per non averle fatto visita prima, signore.”


Se Dian Rahu era un uomo che sembrava una montagna che camminava, allora il giovane accanto a lui pareva un bambino “fragile”. Relativamente parlando naturalmente. La maggior parte delle persone sembravano piccole e gracili vicine a Dian Rahu, e suo figlio non faceva eccezione.


In effetti il giovane aveva un fisico alto e formidabile. Il suo contegno era severo, ma non era rozzo e il suo sguardo tagliente era penetrante, ma non in un modo che metteva a disagio. Aveva delle sopracciglia così lunghe che si univano ai suoi capelli e i suoi lineamenti sembravano essere stati scolpiti dalla lama più tagliente.


Anche se si stava inchinando, ogni pollice del suo corpo, i suoi occhi, il suo torso e perfino i suoi capelli, emanavano un’aura di superiorità che non poteva nascondere nemmeno se avesse voluto. Non dava nemmeno l’impressione di essere un pallone gonfiato come un normale aristocratico o un figlio scapestrato. La sua presenza era qualcosa che proveniva dal profondo del suo midollo; sembrava essere destinato a governare il cosmo dal momento in cui era nato.


Il suo nome era Dian Juzhi ed era il figlio di Dian Rahu.


Poteva essere di fronte ad un venerabile reggente, ma il suo comportamento era rispettoso e non ossequioso, solenne ma non tirannico.


“Ah!” Dian Rahu diede un altro schiaffo alle spalle del figlio: “Signore? Chiamalo suocero ormai!”


Dian Juzhi si rialzò e disse: “Posso essere fidanzato con Caili, ma non oserei mancare di rispetto al signore finché il nostro matrimonio non sarà ufficiale.”


Hua Fuchen guardò Dian Jiuzhi per un secondo per poi sorridere lievemente: “Lo scorso mese ho sentito che il tuo avanzamento di stadio è stato così grandioso da cambiare il cielo. Non pensavo che i tuoi miglioramenti avrebbero superato perfino la mia immaginazione.”


“Come previsto dal figlio del fratello Rahu.”


Il suo tono era pieno di lode e ammirazione.


Era sempre stato soddisfatto del suo futuro genero.


Anche se la personalità di Hua Fuchen era completamente l’opposto di quella di Dian Rahu, erano così affiatati da considerarsi veri fratelli. Aveva sempre considerato Dian Jiuzhi come il suo figlio adottivo e la sua amicizia con Dian Rahu si era solo rinsaldata dopo che Dian Jiuzhi e sua figlia si erano fidanzati.


“Ahahahah! Piuttosto come previsto dal genero di Hua Fuchen!”


Dian Wahu non era mai stato un tipo da evitare i complimenti. Ancora ridendo, Dian Rahu fece un cenno a Dian Jiuzhi e disse: “Il tuo cognato e io abbiamo qualcosa da discutere in privato, così smettila di disturbarci e sparisci, moccioso.”


Anche Hua Fuchen gettò un’occhiata verso il giovane: “Jiuzhi, Caili sta giocando in uno dei Rami della Nuvola Arcobaleno al giardino del Cuore Limpido. Sono sicuro che sarà incredibilmente felice di vederti.”


“Sì signore. Porgerò subito una visita alla sorella Caili.”


Prima che potesse muovere un muscolo però, Dian Rahu gli diede un calcio nel sedere e lo fece volare fuori dalla sala.


Allo stesso tempo la sua voce tuonò:


“Smettila di fare venire i brividi a tuo padre, moccioso! Che tipo di uomo si comporta in modo così formale quando porge visita alla sua donna? Chi è la donna qui, ca**o!”


“Eheheh!” Hua Fuchen scosse la testa sorridendo: “Avanti, lasciali fare. Comunque il tavolo è stato già preparato, andiamo a bere. Sono passati un po’ di anni da quando abbiamo potuto bere così, non ti lascerò andare finché non ci brucerà lo stomaco.”


…..


Un Ramo della Nuvola Arcobaleno era uno strano fiore che cresceva solo nella Terra Pura. I suoi petali erano soffici e bianchi, ma emettevano un lieve bagliore multicolore sotto la luce. Se diversi Rami della Nuvola Arcobaleno si fossero ammassati insieme, era possibile scambiarli per nuvole multicolori discese dal cielo. Era proprio uno spettacolo pittoresco.


Sfortunatamente erano anche effimeri come una nuvola. Una rigida brezza li avrebbe dispersi facilmente.


Questo era il motivo per cui dovevano essere coltivati con la massima cura.


Dian Jiuzhi si fermò quando arrivò al confine del mare di Rami della Nuvola Arcobaleno. Per un po’ si dimenticò di dov’era e cosa stava facendo.


In un mondo circondato da polvere abissale, il Ramo della Nuvola Arcobaleno, un fiore miracoloso della Terra Pura, era un lusso impossibile che la persona ordinaria non avrebbe visto nemmeno per tutta la vita. Un intero giardino? Avrebbero rinunciato a tutto pur di scorgerlo.


La padrona di questo giardino adorava molto i Rami della Nuvola Arcobaleno. Era per questo che il suo padre affettuoso aveva spostato il suo intero giardino nella sua residenza nonostante fosse stato costoso.


Ciò che aveva stordito Dian Jiuzhi non fu il bagliore arcobaleno, ma la ragazza in mezzo ad esso.


Se il mare di fiori era splendido come un sogno, allora la ragazza era il sogno dei sogni.


I suoi occhi e i suoi denti erano brillanti. Con il suo portamento elegante, avrebbe potuto seminare il caos in paesi e nazioni con una sola occhiata. La sua pelle era perfetta come la giada ed era morbida come un fiore. Definirla l’incarnazione di una fata sarebbe stato un insulto per lei. Era una bellezza impareggiabile che avrebbero fatto chiudere i fiori e nascondere le lune per la vergogna.


Pensò ad innumerevoli aggettivi che potessero descriverla, ma non molto tempo dopo rimase senza parole. Non c’era un’espressione al mondo che potesse descrivere perfino un’ombra della bellezza impossibile che stava vedendo.


Era così raffinata da essere il culmine di ogni ispirazione divina, ma aveva anche lo sguardo più radioso e bello dell’intero universo.


I Rami della Nuvola Arcobaleno erano bellissimi, ma le sue dita sottili e morbide sembravano essere state benedette dalla luce del cielo. Avvolta da un abito bianco più puro della neve e più liscio della giada, la sua aura in realtà metteva in ombra perfino il mare di fiori.


Era la prova vivente che il fato era parziale. Era la sola spiegazione per cui era così splendida.


Non le piacevano i vestiti sofisticati e superflui, così spesso indossava un semplice abito bianco. Tuttavia lo faceva sembrare come la divisa di un mitico palazzo di immortali. Il vento danzava attorno a lei come se fosse protetta da un seguito di fate invisibili. Farfalle volavano attorno a lei incessantemente, come se fossero anche loro incantate da ogni suo movimento.


Alla fine la ragazza alzò lo sguardo come se lo avesse percepito. Le sue labbra seducenti mostrarono un sorriso gioioso.


In quel momento, tutto nella visuale di Dian Jiuzhi eccetto lei diventò grigio. Il suo battito cardiaco si rifiutò di rallentare anche dopo che era passato molto tempo.


Si girò e apparì di fronte a lui in un istante. Spaventate, le farfalle si dispersero con riluttanza.


<em>’Le ho tenuto la mano, ma era così morbida che non potevo sentirne le ossa. Il vento soffia e le farfalle danzano attorno a lei come se fosse l’unica gioia della loro vita…’</em>


I poemi che venivano in mente a Dian Jiuzhi sembravano esistere solo per lei.


“Sei venuto fratello testone.”


La sua voce sembrava la melodia fantastica dell’indimenticabile palazzo della luna. Le farfalle spaventate si congelarono a mezz’aria quando parlò.


Dian Jiuzhi era nato con un fisico fragile e una testa insolitamente grande. Contando anche il fatto che il suo talento fosse al massimo ordinario, era stato maltrattato da molti figli e nipoti di Dian Rahu. Allora, i suoi fratelli, i suoi compagni nel setta e perfino i suoi coetanei lo chiamavano “testone” per insultarlo.


Il soprannome era diventato così famoso che quasi nessuno ricordava il suo nome originale. Naturalmente anche la ragazza lo aveva chiamato così quando lo aveva incontrato per la prima volta.


Da allora lo aveva chiamato fratello testone.


Era stata la prima volta che non aveva provato disgusto nei confronti di questo soprannome. Era perché non c’era la minima malevolenza negli occhi pieni di stella della giovane quando l’aveva detto. Allora gli era sembrata così splendida che aveva pensato di stare sognando.


Un po’ di tempo dopo, era diventato un Figlio Divino e gli era stato dato il nome “Jiuzhi” da suo padre.


Il soprannome “testone” era diventato immediatamente uno dei più grandi tabù della sua vita. Nessuno aveva osato chiamarlo così da allora.


Nessuno… eccetto lei.


Non perché avesse insistito. Quando la ragazza aveva provato a chiamarlo “fratellone Jiuzhi” dopo che lui aveva ottenuto il suo nuovo nome, il giovane era stato colto da un profondo senso di delusione. Dopodiché le aveva detto di chiamarlo fratello testone, anche in presenza di estranei.


Questo perché era potente adesso. Il soprannome “testone” era passato da una vergogna indimenticabile ad un ricordo del giorno in cui si erano incontrati per la prima volta; il giorno più bello della sua vita.
                                


                                



