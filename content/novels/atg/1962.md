---
weight: 19620
title: Capitolo 1962 - Addio, Risveglio
pubDate: 2025-03-10T08:57:10.530Z
tags:
    - atg
---


<em>(Capitolo parzialmente editato), il prossimo lo pubblico domani,
0 capitoli in coda, 0/10
-Schadenfreude</em>


Dentro lo spazio verde scuro della Perla del Veleno Celeste, You’er era rannicchiata su un morbido letto come un gatto. La punta del suo naso si alzava e si abbassava piano ad ogni respiro.


Yun Che non era il solo ad aver dovuto sopportare il potere di God Ash. Anche la spada Colpo Celeste Nemesi dei Diavoli aveva tollerato una forte pressione.


Yun Che non aveva avuto altra scelta se non usare la forma diabolica della spada per l’intera battaglia, così nel secondo in cui aveva perso i sensi, anche You’er era svenuta. Hong’er non era riuscita a svegliarla, non importava quante volte l’aveva scossa.


“Le ferite del maestro sono proprio gravi. Dormirà sicuramente per molto, molto tempo.”


Hong’er sfregò di nuovo i palmi delle mani di You’er mormorando: “Perfino You’er sembra completamente fuori.”


“Oh beh, il maestro è piuttosto resistente. Starà bene.”


Fu in quel momento che He Ling si avvicinò ad Hong’er e lasciò una decina circa di spade brillanti di fronte ad Hong’er. Disse gentilmente: “Devi essere proprio affamata Hong’er. Tieni.”


“Wow! Sono così tante!”


Normalmente He Ling teneva Hong’er a “dieta”. Era per impedire che la spada Colpo Celeste Nemesi dei Diavoli diventasse così potente da diventare inutilizzabile per Yun Che.




Erano passati anni da quando si era potuta viziare così.


Con gli occhi che brillavano come un milione di stelle, Hong’er emise un gridolino di gioia per poi precipitarsi sulla pila di spade. In passato avrebbe potuto solo farsi degli spuntini perché c’erano poche lame da mangiare, ma ora? Non doveva più trattenersi, almeno non per questo pasto. Afferrò due spade e strappò un intero pezzo di metallo con i suoi denti brillanti e perfetti.


Accanto a lei, He Ling si teneva il viso tra le mani e guardava l’allegra Hong’er e You’er che dormiva.


Non ci volle molto tempo prima che finisse le cinque spade che avrebbero potuto fare rabbrividire qualsiasi coltivatore con il loro potere.


Mentre Hong’er si asciugava la saliva e raccolse la sesta spada, disse a bocca ancora piena: “S-sembri proprio strana oggi sorella He Ling.”


“Davvero? Come?” Chiese gentilmente He Ling. La sua voce era sempre stata dolce e gentile, ma per qualche motivo sembrava ancora più affettuosa del solito.


“Non so. È solo una sensazione.” Gli occhi vermigli di Hong’er si spostarono verso l’alto mentre masticava metallo ad ogni morso. “Sembri un po’ diversa dal normale.”


“...” Un po’ di tristezza si nascondeva dietro lo sguardo di He Ling, ma fu spinta subito via da un altro splendido sorriso. Sporse istintivamente la mano verso la guancia di Hong’er per accarezzarla come faceva di solito, ma all’ultimo secondo ritirò le dita e le tenne fermamente contro il petto.


“Il mondo cambia ogni giorno,” disse sorridendo, “ma non importa cosa accadrà, Hong’er, You’er e il maestro devono solo cambiare in meglio, va bene?”


<em>Drip…</em>


Una lacrima cadde per la sua guancia dopo che finì la frase. Sembrò insolitamente rumorosa quando cadde a terra.


“Ah?” Hong’er rimase a bocca aperta. “Perché stai piangendo sorella He Ling?”


Rifletté per un secondo per poi ridacchiare: “So che devi essere preoccupata per il maestro, vero? Rilassati, la sorella Jasmine ha sempre detto che è come uno scarafaggio indistruttibile. Le sue ferite possono sembrare proprio spaventose, ma si riprenderà in un attimo finché non è morto. Non piangere…”


Era seria. Yun Che aveva subìto un’innumerevole quantità di gravi e anche fatali ferite nel corso della vita, e lei si era abituata da molto tempo a queste occasioni. Non era minimamente preoccupata.


Mentre sussurrava a He Ling, Hong’er cercò di asciugare la lacrima sulla guancia dello spirito del veleno.


Ma invece della solita sensazione di calore e liscio, le sue dita toccarono solo l’aria…


“...Eh?”


La mano di Hong’er si irrigidì a mezz’aria. I suoi occhi vermigli fissarono la guancia di He Ling.


<em>Thang…</em>


Lo spadone per metà rosicchiato tra le sue braccia cadde a terra con un forte clangore, ma non lo notò nemmeno. Stava solo fissando He Ling in silenzio.


He Ling si ritrasse frettolosamente dalla mano di Hong’er e spostò lo sguardo altrove. Non voleva che la ragazza notasse quanto i suoi occhi erano inumiditi.


Aveva altro da dire ad Hong’er, ma all’improvviso era rimasta completamente senza parole. Aspetto peggiore, il tempo continuava a passare nonostante come si sentisse…


Si alzò di scatto e cercò di andarsene, ma prima di poterlo fare, Hong’er la chiamò all’improvviso:


“Dove… stai andando sorella He Ling?”


Hong’er sentì una sensazione di bruciore al naso. Una tristezza terribile che sembrava provenire dal nulla pesava sul suo cuore.


“Vado a vedere il maestro.” Rispose piano. Sembrava una lieve foschia all’alba: “Vorrei… vederlo per ancora un po’...”


…..


I Veri Dei…


Un’esistenza che era svanita da tempo dal loro piano, ma che era continuata ad esistere in un altro mondo.


L’Abisso…


Era un posto che restituiva tutto al nulla e si pensava che sarebbe rimasto così per sempre. In realtà si era trasformato in qualche modo in un altro mondo.


La coscienza di Yun Che era in tumulto nonostante fosse in un coma profondo.


Non era perché si sarebbe svegliato presto, ma perché la pressione sulla sua anima era insopportabile. Non poteva trovare pace nemmeno da svenuto.


Mo Beichen…


Era un Semidio.


Per competere con quell’uomo per pochi brevi momenti, Cang Shitian aveva dovuto distruggere la stirpe del Mare Profondo con le sue mani e Huo Poyun aveva sacrificato sé stesso e il futuro del regno del Dio della Fiamma.


Il suo God Ash poteva essere manifestato e sostenuto solo sacrificando un’origine divine.


Inoltre Mo Beichen era solo un pioniere, carne da cannone da sacrificare per la gloria dell’abisso.


Era il 779esimo tra i Cavalieri Abissali.


Ipotizzando che il grado dei cavalieri abissali dipendesse dalla loro forza, significava che c’erano almeno 778 altre persone più forti di lui.


Ridicolo…


Aspetto ancora peggiore, i cavalieri abissali stessi erano solo servi.


Un solo Semidio era già costato loro così tanto.


Cosa avrebbero dovuto fare se, no, quando un Vero Dio sarebbe uscito dall’Abisso…?


Era perfino possibile opporsi di fronte ad un potere del genere…


<em>Crack… crack…</em>


In qualche modo, Yun Che poteva sentire le sue ossa stringersi nonostante la sua coscienza annebbiata.


<em>Ho lottato con le unghie e coi denti per diventare imperatore del mondo. Non dovrebbe esserci più nessuno capace di sfidarmi.


Così perché… sono ancora impotente? Ed è successo dopo pochi anni?</em>


…..


“Svegliati maestro…”




All’improvviso una voce debole e gentile entrò nel mondo pesante e confuso.


Era la voce di He Ling. Non si sarebbe mai dimenticato di lei nemmeno quando era privo di coscienza.


La sua voce sembrava insolitamente debole e distante però. Sembrava quasi un sogno in un sogno.


“Puoi svegliarti maestro? Vorrei parlarti per un po’... solo per un po’. Va bene?”


La sua coscienza era incredibilmente annebbiata, così poté solo rispondere istintivamente: “Sono stanco… ti parlerò quando mi sveglierò…”


“...Va bene.” Come previsto, rispose ubbidientemente e gentilmente come sempre: “Riposa bene allora maestro. Andrò ad incontrare papà, la mamma e Ling’er ora. Racconterò loro di te, va bene?”


“Sì… certo.” Continuò a rispondere istintivamente.


Ling’er… era un nome molto familiare, ma non poteva ricordarsi chi era adesso.


“È la fine migliore per me maestro, così non devi essere triste, va bene…”


La sua voce continuò ad indebolirsi come se provenisse da mille nebbie.


Alla fine la coscienza di Yun Che sprofondò in un silenzio nero come la pece.


…..


Quando si svegliò di nuovo, la prima sensazione che lo accolse fu un dolore crescente.


Yun Che aprì lentamente gli occhi. Fu ricevuto da una scena molto familiare.


Era la sua camera da letto nella capitale.


“Ti sei svegliato.”


Il saluto di Chi Wuyao aumentò di volume mentre appariva accanto al suo letto. Si era avvicinata al suo fianco nel secondo in cui aveva individuato movimento nella sua anima.


Dolore terribile assaliva tutto il suo corpo. Cercò di muovere le dita e fu sorpreso nello scoprire che poteva alzare il suo braccio destro.


Era in condizioni di gran lunga migliori rispetto al previsto.


“Per quanto tempo ho dormito?” Chiese Yun Che. Ci volle un momento per percepire i suoi meridiani e scoprì che anch’essi erano in buone condizioni.


“Sei giorni.” Rispose Chi Wuyao.


“...?” Yun Che rimase sbalordito. “Sei giorni?”


La prima volta che Mo Beichen lo aveva colpito, era rimasto privo di sensi per sedici giorni di fila. Sembrava mezzo morto anche dopo che si era svegliato e ci era voluto un po’ di tempo prima di guarire pienamente nel regno divino dell’Eternità.


Stavolta, aveva usato God Ash per oltre trenta secondi per poi subire un ultimo attacco da Mo Beichen. Le sue ferite… era nella condizione peggiore in cui era mai stato in tutta la sua vita.


Eppure… Chi Wuyao aveva detto che era rimasto privo di sensi per sei giorni?


Doveva essere vero però. Sia le sue ossa che i suoi meridiani erano in condizioni di gran lunga migliori rispetto all’ultima volta in cui era stato sveglio.


Nulla al mondo poteva guarire più velocemente di lui, così che diavolo divino stava succedendo qui…?


“Onestamente, sono piuttosto sorpresa che ti sia svegliato così velocemente.” Chi Wuyao si sedette accanto a lui per poi fare circolare un gentile flusso di energia diabolica dentro il suo corpo. I suoi occhi si spalancarono subito con stupore un’altra volta.


“Uh. Il tuo corpo è andato incontro a qualche tipo di evoluzione dopo aver usato il potere da Semidio per troppo tempo o cosa?” Disse scherzando Chi Wuyao. “In ogni caso, è proprio un’ottima notizia.”


Ora non era il momento di chiedersi perché si era svegliato così velocemente. Yun Che cercò di lottare per un po’ e… si tirò su a sedere con le sue forze.


“...” Chi Wuyao aprì un po’ la bocca.


Aveva accompagnato Yun Che per tutto il tempo quando lui si era ripreso dopo il primo scontro con Mo Beichen. Questo… era estremamente innaturale.


“Mo Beichen è morto?” Chiese Yun Che.


Era vivo, così Mo Beichen doveva essere morto. Ma doveva comunque sentire la risposta con le sue orecchie.


“Sì. Il veleno celeste non ha lasciato nemmeno il suo midollo.” Rispose Chi Wuyao.


“E Wuxin?” Il respiro di Yun Che accelerò incontrollabilmente.


“È perfettamente illesa. Sta riposando nella sua stanza adesso.” Rispose Chi Wuyao. “È rimasta con te negli ultimi sei giorni. Sono appena riuscita a farla riposare un po’ un’ora fa.”


Yun Che scosse la testa per cercare di riacquistare un po’ di lucidità: “E…”


Esitò per un secondo per poi dire: “Cang Shitian e Huo Poyun?”


“Cang Shitian non ha lasciato un corpo. Tutto ciò che abbiamo trovato è un piccolo frammento della perla divina del Mare Profondo con un po’ di sangue sopra… Shuhe l’ha già riportato nel suo regno per dargli una degna sepoltura.”


“Per quanto riguarda Huo Poyun.” Chi Wuyao scosse un po’ la testa. “Si è arreso alle fiamme, così non ha lasciato nulla… in realtà, permettimi di correggermi. Ha lasciato un mondo bruciato dopo che le sue fiamme si sono spente.”


“Davvero…” Mormorò Yun Che con lo sguardo vacuo fisso in avanti.


“Cang Shitian si è rivelato un uomo più feroce di quanto pensassi. Forse Cang Shuhe è la sola persona al mondo che lo conosceva davvero.” Chi Wuyao sospirò con emozione. “Per quanto riguarda Huo Poyun, beh, si è comportato esattamente come pensavo.”


“Detto questo, non mi sono potuta trattenere dal trascorrere un paio di giorni a chiedermi se l’avesse fatto per difendere il suo onore o dimostrarti la sua forza.”


“...”


Yun Che rimase in silenzio per molto tempo. Alla fine si destò dal suo torpore e chiese: “È successo qualcosa mentre ero privo di sensi?”


Chi Wuyao sapeva a cosa si stava riferendo nonostante l’ambiguità della sua domanda. Scosse la testa e disse: “No. Tuttavia la potenza terrificante dell’abisso e la notizia di come appariranno nel mondo si è diffusa nell’intero Regno Divino in pochissimo tempo. Non c’è un regno che sia stato colto dal panico.”


“E il regno dei Qilin?” Chiese accigliato Yun Che.


Tutti sapevano che il regno dei Qilin avrebbe affrontato la sua ira nel momento in cui si fosse svegliato.


Non solo erano stati i primi ad inginocchiarsi di fronte a Mo Beichen, lo avevano tradito in ogni modo immaginabile.


Come risultato indiretto del loro tradimento, i tre antenati Yama, i due antenati del Brahma e il capo dei tutori dell’ordine Cang Shitian erano tutti rimasti uccisi. Lui stesso era caduto in un coma profondo. Non sarebbe stata un’esagerazione dire che era nelle sue condizioni più deboli al momento.


Era stata anche l’unica occasione per il regno dei Qilin per schierare i suoi regni e lanciare un ultimo colpo di stato contro di lui. Se non avessero colto l’occasione, beh, sarebbero stati spacciati. Semplice.


Lo sguardo di Chi Wuyao divenne imperscrutabile: “Qi Tianli adesso è nella capitale. Ha limitato la sua stessa Energia Misteriosa ed è rimasto inginocchiato fuori dalla sala principale per quattro giorni e quattro notti.”


“...?” L’incredulità di Yun Che si trasformò velocemente in disgusto: “Così il bastardo ha il coraggio di tradirmi alle spalle, ma non ha il fegato di ribellarsi di fronte a me? La spina dorsale dei Qilin è più morbida di quella dei vermi!”


“Quel vecchio sciocco non penserà davvero che perdonerò lui e la sua gente, vero?”


“Ma lo farai.” Chi Wuyao sospirò piano.


“...??” Stavolta Yun Che guardò lei con incredulità. Quasi si chiese se fosse diventato mezzo sordo.


Chi Wuyao era una delle persone che lo conoscevano benissimo. Era per questo che era rimasto sbalordito dalla sua dichiarazione.


“Alla fine Qi Tianli è fondamentalmente diverso da Zhou Xuzi.” Chi Wuyao iniziò a parlare lentamente. “Zhou Xuzi si riteneva un uomo retto e onorabile. Non solo la sua giustizia ha tradito gli altri per il cosiddetto bene più grande, non si è dimenticato di tormentarsi ed espiare per mantenere questa convinzione. Il suo comportamento era patetico e ridicolo al punto da essere vomitevole.”


“Invece Qi Tianli è sempre stato schietto riguardo al suo obiettivo: la sopravvivenza dei Qilin. Non gli importa della fama o della gloria, né si intromette negli affari degli altri a meno che non fosse già coinvolto in primo luogo. Non teme nemmeno la morte. Sacrificherebbe la vita felicemente per assicurare la sopravvivenza della sua razza.”


“Mettiti nei suoi panni per un momento. Cosa sarebbe successo se Qi Tianli avesse scelto di resistere quando Mo Beichen era apparso per la prima volta nel suo regno? Non c’è dubbio che il cavaliere abissale avrebbe cancellato i Qilin dalla superficie del Caos Primordiale. Non ha davvero avuto scelta…”


“Basta.” Yun Che la interruppe accigliato. “Nulla di ciò che dici giustifica in alcun modo il suo tradimento.”


“E anche se lo giustificassero, non cambia il fatto che è un traditore! Quel vecchio sciocco mi ha tradito in ogni modo possibile!”


Un bagliore terrificante si radunò dietro il suo sguardo stanco: “Se il tradimento non viene punito appropriatamente, allora la lealtà non è nient’altro che uno scherzo!”


“Forse hai ragione, ma non ho ancora finito. Vuoi sapere perché lo perdonerai nonostante ciò che hai appena detto?”


“Nemmeno un po’.” Yun Che spostò lo sguardo da lei. “So che mi convincerai in un modo o nell’altro. Per questo preferirei che tu non lo dicessi nemmeno.”


Chi Wuyao ridacchiò per poi continuare: “Bene, perché non sarò io a convincerti…”


“Sarà l’Imperatrice del Drago Blu a farlo.”


“...”


“...”


“...?!”


I ricordi prima di perdere i sensi riemersero nella sua mente caoticamente. Si girò lentamente verso Chi Wuyao e chiese: “Lei è… sopravvissuta?”


Era a stento cosciente allora, ma il corpo fradicio di sangue dell’imperatrice era stato letteralmente schiacciato contro il suo. Aveva sentito la forza vitale della donna dissiparsi molto più velocemente della sua.


Era il motivo per cui era rimasto così sorpreso. Normalmente sarebbe dovuta morire.


La sola possibilità per cui sarebbe sopravvissuta era se lui avesse usato il pieno potere del Divino Miracolo della Vita in condizioni perfette.


“Sì, è sopravvissuta. In effetti si è svegliata molto prima di te.” Rispose Chi Wuyao, confusa dalla reazione di Yun Che. “È stato grazie all'Energia Misteriosa che hai lasciato nel suo corpo all’ultimo momento ad averle salvato la vita.”


“...??”


Yun Che mostrò un’espressione ancora più confusa. “Energia Misteriosa della luce? Io?”


“Avevo esaurito le energie così tanto da non poter nemmeno alzare un dito per salvare me stesso. Come ho potuto salvarla da morte certa con l'Energia Misteriosa della luce?
                                


                                



