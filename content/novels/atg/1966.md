---
weight: 19660
title: Capitolo 1966 - Foschia Sconfinata, Terra dei Viventi, Terra Pura
pubDate: 2025-03-10T08:57:10.531Z
tags:
    - atg
---


<em>(Capitolo parzialmente editato), il prossimo lo pubblico lunedì,
0 capitoli in coda, 0/10
-Schadenfreude</em>


Jie Yuan galleggiò sopra l’Abisso del Nulla per moltissimo tempo prima di andarsene. La proiezione terminò in quel momento.


Nel mare spirituale di Yun Che, l’immagine di Jie Yuan riaprì gli occhi.


“Un tempo, l’Abisso del Nulla era un posto intoccabile perfino per me e Ni Xuan.” La sua voce risuonava nelle sue orecchie. “Ma ora, la sua energia distruttiva si è indebolita così tanto da non poter distruggere nemmeno te, figuriamoci un dio o un diavolo dei tempi antichi.”


“Oltre il novanta per cento dell’energia del Caos Primordiale è fluita nell’Abisso. Chiaramente questo è il vero motivo per cui l’Abisso è cambiato completamente.”


“Il fatto che il Caos Primordiale è di diversi piani più deboli di quanto dovrebbe essere è già un disastro, ma se consideri che è stato così fin da tempi immemori e che potrebbe causare chissà quante disgrazie nel frattempo… nemmeno io posso prevedere la vera scala della minaccia.”


“C’è una cosa che posso dirti con certezza però. Ho percepito un vago senso di inquietudine quando sono rimasta sopra l’Abisso del Nulla e più sono entrata nelle sue profondità e più si è intensificata quella sensazione.”


Era l’avvertimento di un’Imperatrice Diabolica; la percezione della sua anima.


Qualunque cosa potesse rendere inquieta Jie Yuan, cogliendola alla sprovvista, era sicuramente degno di essere definito un enorme malessere nascosto.


“Detto questo, probabilmente hai notato la terrificante forza risucchiante dell’abisso. Ho buoni motivi per credere che sia esistita da tempo immemore e che sia uno dei campi di forza che non sono collassati completamente come l’energia della distruzione. Qualunque minaccia esista nell’abisso, non credo che potrebbe superare il campo di forza e seminare il caos in questo mondo.”


“Spero proprio che le mie preoccupazioni siano infondate.”


L’immagine di Jie Yuan dopodiché diventò trasparente. Dopo poco tempo svanì completamente dal mare spirituale di Yun Che.


Yun Che rimase in silenzio per molto tempo.


Jie Yuan aveva ripetuto quasi lo stesso avvertimento della Dea Ancestrale. Sperava che fossero solo preoccupazioni inutili, ma dopo meno di dieci anni dalla partenza di Jie Yuan e a stento un anno dopo l’inizio del profondo sonno della Volontà Ancestrale, questo “malessere nascosto” si era già rivelato.


Aveva visto solo un piccolo angolo di questo “malessere nascosto” ma era già sufficiente a farlo disperare.


Al riguardo, Jie Yuan aveva menzionato che l’attuale Caos Primordiale stava nascondendo un enorme segreto e malessere. Non aveva mai spiegato cosa fosse, ma non importava, perché aveva già capito di cosa stava parlando.


Aveva notato la Volontà Ancestrale.


Si ricordava di quanto era rimasta sbalordita Jie Yuan dopo aver scoperto che l'Energia Misteriosa dell’oscurità e della luce potevano coesistere armoniosamente in lui.


La sola esistenza che poteva sconvolgere così un’Imperatrice Diabolica… era naturalmente la Dea Ancestrale.


Allora però a Jie Yuan era mancato il coraggio di fare quella connessione.


Quando aveva scartato ogni ipotesi e le era stata presentata la prova della Catena del Fato che legava Xia Qingyue…


Non aveva avuto altra scelta se non accettare che la Dea Ancestrale, nonostante la sua morte, doveva esistere in questo cosmo sotto un qualche tipo di forma.


La Dea Ancestrale aveva formato gli Dei della Creazione e gli Imperatori Diabolici. Naturalmente Jie Yuan provava venerazione per lei dal profondo dell’anima.


Non avrebbe mai potuto sfidarla o mancarle di rispetto. Non avrebbe nemmeno potuto rivelare nessuno dei suoi segreti.


Considerando questo, forse la Dea Ancestrale era stato il vero motivo per cui Jie Yuan aveva deciso di distruggere la sua speranza, la determinazione e l’odio del suo clan, e di seppellirli tutti fuori dal Caos Primordiale.


Il tempo passò velocemente in quel silenzio opprimente.


Un giorno… due giorni… tre giorni…


Alla fine Yun Che aprì gli occhi nel mondo reale.


In quel preciso momento, Chi Wuyao aprì la barriera ed entrò per incontrarlo.


“Finalmente sei sveglio.” Disse con tono preoccupato: “Stavo pensando di tirarti fuori con la forza.”


Yun Che le mostrò un sorriso gentile per poi rispondere: “Sto bene. Avevo solo bisogno di un po’ di tempo per capire un paio di cose.”


Le sue ferite erano per lo più guarite nel corso di questi ultimi giorni.


“Davvero?” Chi Wuyao si sedette lentamente di fronte a lui per poi guardarlo dritto negli occhi: “Hai davvero capito cosa devi fare?”


Yun Che ricambiò lo sguardo senza esitare. Ma invece di rispondere alla sua domanda, disse: “Dimmi tutto ciò che hai saputo dall’anima di Mo Beichen.”


“Prima,” rispose Chi Wuyao, “Devo sapere tutto ciò che sai sull’Abisso. Non vale la pena di nasconderlo a questo punto, no?”


All’inizio Yun Che aveva intenzione di portarsi il segreto della Dea Ancestrale e di Xia Qingyue nella tomba.


Chi Wuyao doveva sapere che stava nascondendo un grosso segreto, ma non gli aveva mai fatto domande perché aveva rispettato i suoi desideri. Ora però non c’era più bisogno di farlo.


Aveva bisogno di ogni briciolo di informazione per cercare quell’effimera speranza che forse non era mai esistita. Il minimo che poteva fare era aiutarla.


Così Yun Che esitò solo per un breve momento per poi annuire: “Va bene.”


Iniziò subito dalla storia che la Volontà Ancestrale gli aveva riferito allora. Le disse come la Volontà Ancestrale aveva modificato il Caos Primordiale originario e lo aveva diviso nel mondo dell’esistenza e dell’estinzione, come era nata la vita ed era diventata dopo, la terribile guerra tra dei e diavoli, i danni causati alle leggi dell’Abisso e la rinascita della Dea Ancestrale…


…Al millesimo ciclo di vita, la verità su Xiao Lingxi e Xia Qingyue…


Disse tutto a Chi Wuyao senza riserve.


Prima dell’arrivo dei pionieri, aveva pensato che questi segreti sarebbero rimasti per sempre tra lui ed He Ling.


Alla fine parlò a Chi Wuyao del ricordo che l’Imperatrice Diabolica Colpo Celeste Nemesi dei Diavoli aveva lasciato per lui.


Per molto tempo, la regina diabolica non poté dire nulla. Chiaramente, perfino una donna dall’intelletto e la saggezza impareggiabili come lei avrebbe avuto bisogno di un certo periodo di tempo per accettare tutto ciò che aveva sentito.


Finalmente aveva capito perché Xia Qingyue si era comportata in quel modo. Finalmente aveva capito perché Yun Che era rimasto così ferito che la sua anima si era quasi lacerata allora.


Il fato di Yun Che e di Xia Qingyue… chi avrebbe pensato che la responsabile fosse stata la Dea Ancestrale?


Chi si sarebbe immaginato che la Dea Ancestrale fosse Xiao Lingxi?


Inoltre, la trasformazione dell’abisso era il motivo per cui la Dea Ancestrale aveva scelto di reincarnarsi in questo universo. Da quel punto di vista, l’abisso era la vera causa dietro tutto quello che era successo.


Era certamente il motivo principale dietro la trasformazione dei fati di Yun Che e di Xia Qingyue.


L’abisso…


…..


Molto tempo dopo, Chi Wuyao sospirò e guardò di nuovo Yun Che. Disse piano: “Ho pensato a molte teorie e alcune di esse erano così ridicole che perfino io non ci credevo. E pensare… che la verità sarebbe stata un milione di volte più strana della mia teoria più audace.”


“Davvero, nessuno avrebbe mai saputo la verità se non te lo avesse detto la Dea Ancestrale stessa, nemmeno se gli Dei della Creazione e gli Imperatori Diabolici fossero esistiti ancora in questo mondo.”


Il suo sguardo divenne freddo e duro mentre tornava composta.


Il passato è passato. Mentre era sbalorditivo, era il presente ad essere più importante.


Grazie alla confessione di Yun Che, l’immagine dell’Abisso che aveva costruito usando gli ultimi ricordi di Mo Beichen era diventata più completa rispetto a prima.


“Lo spirito di Mo Beichen era troppo potente e la mia anima era rimasta gravemente ferita. Solo quando si è quasi dispersa completamente sono riuscita a trarne qualche informazione.” Chi Wuyao finalmente a dire la sua storia. “A parte gli ultimissimi ricordi, ciò che ho recuperato per lo più riguarda informazioni comuni nell’Abisso.”


Yun Che si limitò ad aspettare con pazienza che continuasse.


Lentamente, Chi Wuyao cominciò a raccontargli del mondo dell’Abisso.


“All’inizio, la Dea Ancestrale ha diviso l’energia del Caos Primordiale in due. Una parte è diventato un mondo lussureggiante pieno di vita e l’altra parte era piena solo di estinzione e distruzione.”


“Tuttavia le leggi della Dea Ancestrale sono crollate lentamente nel corso del tempo e per via del conflitto tra dei e diavoli. L’energia del nostro mondo è fuoriuscita rapidamente nell’Abisso ed è avvenuta una strana trasformazione dopo che l’energia dell’esistenza e dell’estinzione si sono mescolate e sono entrate in contrasto.”


“Di conseguenza, il nostro mondo ha perso la maggior parte della sua energia ed è diventato incredibilmente debole e fragile. Invece l’energia dell’estinzione dell’Abisso è diminuita di molto. Alla fine l’energia dell’estinzione in alcune aree è diventata così debole da permettere a stento di sopravvivere.”


“Tuttavia l’Abisso alla fine è composto principalmente da energia dell’estinzione. Meno di un millesimo dell’Abisso è vivibile anche se ha assimilato la maggior parte dell’energia del Caos Primordiale.”


“Di conseguenza, l’abisso si è diviso in tre mondi distinti. Sono…”


“La foschia sconfinata, la terra dei viventi e la terra pura.”


“Foschia sconfinata… terra pura…” Mormorò tra sé e sé Yun Che accigliandosi.


Chi Wuyao continuò: “Nell’Abisso, l’energia dell’estinzione è chiamata Polvere Abissale. È una sostanza che divora il corpo, la durata della vita e anche l’anima. La Polvere Abissale troppo densa forma un tipo di nebbia penetrante. Per questo la chiamano foschia sconfinata.”


“La foschia sconfinata occupa circa il novantanove per cento dello spazio nell’Abisso. Comunque è uno spazio estremamente vasto. Più esplori le profondità della foschia sconfinata, più la Polvere Abissale diventa letale. Alla fine, perfino la percezione di un Semidio non sarebbe sufficiente a navigare sani e salvi per la Foschia Sconfinata. Anche dopo considerevoli preparativi, è fin troppo facile perdersi e rimanere intrappolati fino alla morte.”


“Inoltre la Polvere Abissale non è la sola minaccia lì. Le bestie abissali sono creature nate dall’energia dell’estinzione e si nutrono della Polvere Abissale.”


Sfortunatamente, Chi Wuayo non aveva potuto scoprire cosa fossero e quanto fossero potenti.


“Poi c’è la terra dei viventi. La maggior parte dei territori oltre la Foschia Sconfinata si chiamano così ed è il posto dove risiede la maggior parte delle creature viventi nell’Abisso.”


“Tuttavia, solo perché si chiama così non significa che sia libera dalla Polvere Abissale. Significa solo che è abbastanza rada da permettere di sopravvivere, ma solo a stento. In effetti, la maggior parte delle persone nell’Abisso hanno una durata della vita breve e il solo modo per vivere più a lungo è aumentare la propria coltivazione e contare sul proprio potere per resistere alla corruzione della Polvere Abissale.”


“Per questo la maggior parte dei bambini nati nell’Abisso sono destinati a morire prematuramente se non ricevono abbastanza protezione.”


“Protezione?” Yun Che alzò le sopracciglia.


Invece di rispondere direttamente alla sua domanda perplessa, Chi Wuyao continuò la sua spiegazione: “Detto questo, ci sono posti nella terra dei viventi dove la Polvere Abissale è quasi pienamente isolata. È anche il cuore della Terra dei Viventi. La gente le chiama… i sei regni di dio.”


“Regni di dio…” Le palpebre di Yun Che tremarono per la prima volta da quando era iniziata la conversazione: “Sono tutte… governate da Veri Dei?”


Chi Wuyao annuì lentamente nonostante l’espressione addolorata di Yun Che. “Esatto. I sei Regni di Dio dell’abisso sono tutti governati da Veri Dei.”


“I Veri Dei si sono estinti molto tempo fa e dovrebbero esistere solo nelle nostre note storiche!”


“...” Yun Che fece un respiro profondo per poi continuare: “Quanti Veri Dei ci sono in totale?”


“Uno dei sei Regni di Dio sono governati da due Veri Dei, mentre il resto è governato da un Vero Dio ciascuno. In altre parole, c’è un totale di sette Veri Dei.”


“Ogni Vero Dio può creare una barriera che avvolge l’intero regno e impedisce alla Polvere Abissale di entrare. Mentre la protezione non si espande oltre i confini del regno, la chiamano Grazia Divina.”


“Naturalmente, chi è nato in un Regno di Dio non ha bisogno di preoccuparsi della corruzione della polvere a meno che non esca fuori dai confini.”


“Ovviamente c’è un limite a quanto si può estendere la Grazia Divina. La maggior parte delle persone nell’Abisso trascorrono tutta la vita sognando di entrare in un regno di dio ma non lo faranno mai, e perfino i regni stessi spesso bandiscono le persone che ritengono siano improduttive per mantenere un certo controllo sui numeri della popolazione.”


“Ogni nazione e razza fuori dai Regni di Dio vogliono avvicinarsi disperatamente ad un Regno di Dio sia letteralmente che figurativamente. Ogni anno, pagano un enorme prezzo solo per una quantità limitata di Grazia Divina.”


In poche frasi, Chi Wuyao aveva delineato il crudele ambiente e le leggi della giungla dell’Abisso.


“E la Terra Pura?” Chiese Yun Che.


“La Terra Pura è il solo posto libero dalla Polvere Abissale senza interferenze esterne.” Chi Wuyao esitò per un momento per poi continuare con un tono più cupo: “È anche il posto dove vive il maestro e l’esistenza più riverita nell’intero abisso, il Monarca Abissale.”
                                


                                



