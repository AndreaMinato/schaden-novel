---
weight: 19690
title: Capitolo 1969 - Oltre le Lune e le Stelle (1)
pubDate: 2025-03-10T08:57:10.531Z
tags:
    - atg
---


<em>(Capitolo parzialmente editato), il prossimo lo pubblico lunedì o martedì,
0 capitoli in coda, 0/10
-Schadenfreude</em>


Il tono di Chang Shuhe era tranquillo, ma la luce turbata nei suoi occhi suggeriva altrimenti. “È il tuo sguardo ad avermi detto tutto, marito mio.”


“L’Abisso… L’Abisso del Nulla?!” Esclamò scioccata Rui Yi. “Ma… ma…!”


Per un abitante del Regno degli Dei, l’Abisso del Nulla era il simbolo del vuoto assoluto e della morte. Più il proprio livello era alto, più uno ne era consapevole.


Yun Che disse: “La Regina Diabolica ha rubato un po’ dei ricordi e delle conoscenze di Mo Beichen. Come sospettavamo, c’è un altro mondo in fondo all’Abisso del Nulla, così cadere nell’Abisso potrebbe non significare morte certa, cadrei invece nel mondo conosciuto come l’Abisso invece.”


Yun Che diede una spiegazione semplice e succinta, ma entrambe le donne sapevano molto bene che le verità straordinarie erano accompagnate da pericoli altrettanto sconvolgenti.


Rui Yi disse con voce tremante: “Ma… anche se raggiungessi il mondo oltre l’Abisso del Nulla, cosa potresti fare lì? Un Mo Beichen è abbastanza terrificante, pensa ad un mondo intero…”


Si fermò all’improvviso e chinò la testa. Visto che si era preoccupata, non si era resa conto di aver trasgredito finché non era stato troppo tardi.


Cang Shuhe le scoccò un’occhiata per poi girarsi di nuovo verso Yun Che: “Sono sicura che mio marito ha già un piano.”


Fu in quel momento che Yun Che le presentò la tavoletta lasciata dal Dio Malvagio in persona:


<em>"La mia arte del Dio Malvagio deriva da un tabù. È un potere che non appartiene alle leggi celesti e non può essere paragonato alle arte misteriosa del mondo mortale. Se radunassi tutti i nuclei elementali, raggiungeresti lo stadio definito "Divine Master" dai mortali. Non saresti ancora una divinità, ma potresti usare un potere pari a quello di un Vero Dio."


"Non ci sono più gli dei e i diavoli, e il vecchio ordine dell'universo è crollato. Tuttavia la perdita d'aura divina è rallentata e il nuovo ordine sta diventando sempre più stabile. Se un nuovo dio nascesse in questo mondo, sicuramente il nuovo equilibrio si deteriorerebbe e questo danneggerebbe i mortali. Se tu fossi una persona malvagia, sarebbe sicuramente una calamità per tutti."


"Così ho fatto sprofondare il nucleo della terra nell'abisso per eliminare ogni potenziale pericolo una volta per tutte."</em>


…..


“Se radunassi tutti i nuclei elementali, raggiungeresti lo stadio definito ‘Divine Master’ dai mortali. Non saresti ancora una divinità, ma potresti usare un potere pari a quello di un Vero Dio.” Ripeté Cang Shuhe mentre lo sguardo si accendeva pieno d’emozione. “Sono queste le ultime parole dell’antico Dio Malvagio?”


“Esatto.” Yun Che mise da parte la tavoletta di pietra per poi continuare: “In effetti le Vene Misteriose del Dio Malvagio che ho ereditato non sono complete. Mancano del nucleo del suo potere e quel nucleo è stato gettato nell’Abisso del Nulla dal Dio Malvagio prima della sua morte.”


“Per questo non sono riuscito ad avanzare al Divine Master Realm.”


“Se potessi cadere nell’Abisso del Nulla ed entrare nel loro mondo sano e salvo, forse potrei recuperare il nucleo mancante e ripristinare le mie Vene Misteriose. Allora…”


Yun Che alzò un po’ le mani mentre l’oscurità si radunava dietro le sue pupille: “Diventerei anche io un dio.”


“Sono il successore di un Dio della Creazione e di un’Imperatrice Diabolica. Che importa se l’Abisso è pieno di dei? Nessuno supererà la mia crescita o i miei limiti, sia in questo mondo che nell’abisso!”


Cang Shuhe lo guardò mentre sussurrava: “Naturalmente. Non importa in che mondo vai, ne sarai sempre il sovrano.”


Yun Che scosse la testa e sorrise con amarezza: “Questo è ciò che mi piacerebbe credere, ma sinceramente ci sono fin troppe variabili incerte al riguardo. Per questo sono venuto qui per chiedere il tuo consiglio, Shuhe.”


Un lungo, lungo silenzio dopo, Cang Shuhe sussurrò di nuovo: “Quando partirai marito mio?”


“Tra dieci giorni.” Rispose senza esitazione Yun Che.


“!!” Le pupille di Yun Wuxin tremarono violentemente mentre apriva e chiudeva la bocca più volte. Dovette mordersi le labbra per trattenersi dal parlare.


“Mancano solo cinque anni prima che il passaggio tra il Caos Primordiale e l’Abisso si riformi.” Yun Che disse a Cang Shuhe la terribile verità che non avrebbe mai potuto riferire al pubblico a meno che non volesse che il mondo cadesse nel caos più totale.


Figuriamoci pianificare le sue mosse, non aveva nemmeno il tempo di procrastinare la sua decisione. Era una situazione davvero disperata.


Anche così, Cang Shuhe rimase perfettamente calma e composta. La sua espressione non tradì nemmeno un briciolo di sorpresa e il suo tono continuò ad essere tenue: “Ti ricordi ciò che ho detto, marito mio?”


Yun Che: “?”


“Il tuo punto di forza più grande non è il potere impareggiabile in te. Sono gli occhi che uccidono il gatto e annegano l’anima.” Disse Cang Shuhe mentre lo fissava negli occhi. Sembrava ossessionata e attratta da lui proprio come allora.


“...” In effetti Yun Che ricordava bene quella conversazione. Non sapeva se Cang Shuhe ne era consapevole, ma i suoi occhi blu lo avevano incantato a sua volta; una splendida fusione di nebbia e luce che erano misteriosi e profondi come la sua anima.


Alla fine, Cang Shuhe gli diede solo un consiglio.


“Sei impareggiabile in questo mondo, marito mio, ma sicuramente sarai debole e solo quando arriverai nell’abisso.” Disse. “Tuttavia sono certa che il tuo viaggio sarà solo triste, ma non difficile. La tua forza è più di un potere che cresce all’infinito.”


…..


Cang Shuhe guardò la schiena di Yun Che mentre lui e Yun Wuxin se ne andavano. Non distolse lo sguardo per molto, molto tempo.


Dopo un po’, Rui Yi radunò il coraggio per parlare: “Ho… ho paura.”


Cang Shuhe sorrise un po’: “Perché? Non avevi paura quando la mia fine era vicina e avevi intenzione di morire con me; quando ti sei arrabbiata quando mio marito mi ha curato, l’hai criticato faccia a faccia.”


“Sai che non sono remotamente la stessa cosa.” Rispose con tristezza Rui Yi. “Hai recuperato la salute da poco e hai iniziato la tua vera vita. Perché il fato non ci lascia in pace?”


Seguì lo sguardo di Cang Shuhe: “Mi chiedo chi accompagnerà l’imperatore Yun stavolta? Almeno so che la Regina Diabolica lo seguirà. Solo questo mi calmerebbe molto.”


Cang Shuhe scosse la testa e dichiarò con assoluta certezza: “Andrà da solo.”


“...!” Rui Yi sbiancò immediatamente.


Fu in quel momento che Cang Shuhe si girò e disse: “Avanti.”


“Dove stiamo andando?” Chiese istintivamente Rui Yi.


Cang Shuhe rivelò un sorriso elegante: “Gli prepareremo del buon cibo e dei bei giocattoli.”


“Cosa?” La sua servitrice non se lo aspettava affatto.


“Non sappiamo quasi nulla dell’abisso.” Disse Cang Shuhe: “Ma se c’è una cosa certa in qualsiasi mondo o piano condiviso da creature viventi, sono le emozioni. Gli oggetti che prepareremo non lo aiuteranno solo nel suo sviluppo, gli faranno guadagnare più amici e attirare più ragazze.”


Rui Yi spalancò gli occhi. La servitrice sbigottita non poté trattenersi dal chiedere: “Signorina, non… non sei preoccupata o spaventata?”


“Ha già deciso. Cosa cambierà se mi preoccupo o mi spavento?” Ancora sorridente, Cang Shuhe aggiunse: “C’è solo una cosa che mi preoccupa davvero ed è la sua discesa nell’Abisso del Nulla.”


“Se riuscirà a raggiungere sano e salvo quel mondo, allora posso dire che avrebbe già vinto metà della battaglia.”


“Non capisco.” Rispose perplessa Rui Yi. Mo Beichen era incredibilmente terrificante, eppure era solo un cavaliere guardiano nell’abisso. Non poteva nemmeno immaginarsi quanto fosse spaventoso e formidabile l’altro mondo.


“È perché mio marito è solo sulla trentina.” Lo sguardo di Cang Shuhe divenne di nuovo distante. “Prima che l’imperatore Yun salisse al potere, chi avrebbe creduto che un uomo sulla trentina sarebbe diventato il primo imperatore ad unire l’intero Regno degli Dei e l’avrebbe fatto in pochi anni? Che tipo di persona sarebbe in allerta di fronte ad un bambino così giovane?”


“Non preoccuparti. Sono certa che la Regina Diabolica gli insegnerà come sfruttare questo vantaggio.”


…..


Quando ormai si lasciarono alle spalle il regno del Mare Profondo delle Dieci Direzioni, Yun Wuxin non riuscì più a trattenersi e afferrò la manica di suo padre. Balbettò con un tono preoccupato e impaurito: “P-padre… andrai davvero in quel posto?”


Yun Che la guardò negli occhi e disse con calma: “Non ho altra scelta.”


“...” Le pupille di Yun Wuxin tremarono. Non sapeva cosa dire.


Yun Che le strinse la mano. “Ma non è che non voglia andarci.”


Yun Che alzò gli occhi verso lo spazio cupo sopra le loro teste: “Wuxin, sono circondato da te e tutti i miei cari, sostenuto da innumerevoli seguaci e venerato da ancora più sudditi e pellegrini.”


“Ma a dire la verità, ho sempre sentito di essere solo.”


“In quanto portatore dell’eredità di un’Imperatrice Diabolica e di un Dio della Creazione, non potevo che guardare dall’altro tutto ciò che era attorno a me, non importa quanto provassi a lottare contro questo istinto. Questo sopratutto dopo essere diventato l’unico e solo imperatore Yun. Sono al picco mentre tutto il resto sembra umile come la polvere.”


“È il tuo diritto padre. È ciò che ti meriti.” Rispose Yun Wuxin.


Yun Che sorrise: “È così che la pensi tu e molti altri. Non solo, sembrano tutti credere che non abbia limiti e che nessun altro possa competere con me.”


“Ad esempio, quando questa calamità si è abbattuta su di noi, anche se ero solo una tigre di carta di fronte a questa minaccia, anche se non c’era speranza per questo mondo.”


“Mi sono sbagliato.” Yun Che guardò giù verso lo spazio sconfinato sotto i suoi piedi. “Questo mondo non è mai stato mio da comandare. Così non sono solo io a decidere del mio fato.”


“Senza il sacrificio di Yan Uno, Due e Tre, e dei due signori Qianye, sarei stato già ucciso da Mo Beichen.”


“Senza il potere spaziale di Meiyin, sarebbe stato assurdo pensare di fuggire.”


“Senza Cang Shitian e Huo Poyun, sarei stato spacciato.”


“Anche se questa calamità non fosse mai accaduta, io, il cosiddetto imperatore Yun, non sarei mai riuscito a governare questo mondo senza la regina diabolica. Non ne sono mai stato capace. Il mondo che avrei governato sarebbe stato pieno di lotte e caos.”


“Non è affatto vero padre!” Yun Wuxin strinse la mano di suo padre e scosse con forza la testa: “Sei il motivo per cui è stato possibile evitare questa calamità! Ci sono innumerevoli cose che puoi fare solo tu e nessuno merita di più di governare il mondo di te. Per questo non devi denigrarti così!”


“Qualcuno ha frainteso ciò che intendevo.” Yun Che accarezzò con affetto la testa della figlia: “Quando mai mi sono denigrato? Io sono impareggiabile in questo mondo ed è un dato di fatto immutabile. Sto solo dicendo che… ho imparato di nuovo certe cose che avrei dovuto già sapere.”


Yun Wuxin si parò la testa frettolosamente prima che Yun Che potesse rovinare completamente la sua acconciatura. Mormorò in protesta: “Dai, non sono più una bambina.”


Yun Che continuò: “La persona che me ne ha fatto rendere conto di più naturalmente è Cang Shitian.”


“Agli occhi della gente, era un uomo folle e rude, o perfino l’Imperatore Divino meno qualificato nella storia del Regno degli Dei. Prima della calamità, ha cambiato fazione e si è sottomesso al nemico più velocemente di chiunque altro. Si è guadagnato innumerevoli soprannomi volgari in tutta la sua vita, ma quello più famoso mentre era al servizio era ‘cane codardo’.”


“Non ha mai cercato di usare il regno del Mare Profondo per chiudere la bocca alla gente. Non ha mai nemmeno provato a difendersi. È perché non gli è mai importato della loro opinione.”


“Ma quando la calamità si è abbattuta su di noi e gli invasori stavano per schiacciarci, sono state le cosiddette anime rette ad arrendersi senza combattere e chi è stato deriso come un cane codardo ha sacrificato la sua vita e il futuro del suo regno per opporre resistenza.”


“Ha reso umili innumerevoli persone che si professavano virtuose. Non potranno mai più dire il nome ‘Cang Shitian’ senza provare vergogna.”


Mise le mani sulle spalle delicate della figlia e disse gentilmente: “Cang Shitian è mio suddito e un abitante del Caos Primordiale. Se lui può essere più che all’altezza della sua responsabilità, come posso essere da meno in quanto imperatore di questo mondo?”


“Per questo, Wuxin, figlia mia…” Disse sorridendo. “Non sono riuscito ad essere un buon padre da molto tempo, ma ho ancora una possibilità per essere un imperatore abbastanza responsabile, no?”


“...” Le labbra di Yun Wuxin tremarono. Poco dopo, lacrime cominciarono a scorrere lungo le sue guance lisce e pallide.
                                


                                



