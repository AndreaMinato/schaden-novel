---
weight: 19730
title: Capitolo 1973 - I Sei Regni Divini (1)
pubDate: 2025-03-10T08:57:10.532Z
tags:
    - atg
---


<em>(Capitolo parzialmente editato),
0 capitoli in coda, 0/10
-Schadenfreude</em>


Chi Wuyao iniziò la sua spiegazione.


“Nel Caos Primordiale, tutti sanno che il Divine Master è il picco della via del mistero. Ciò che conosciamo come ‘via del divino’ è solo il pinnacolo che può raggiungere un mortale. È diventato da tempo impossibile per questo mondo superare questo limite e arrivare allo stadio dei Veri Dei.”


Guardò Yun Che: “Probabilmente credi che dirò che chiunque potrebbe avanzare oltre questo punto nell’Abisso finché avrà sufficiente talento, risorse e fortuna. In realtà la situazione è diversa.”


“...” Yun Che alzò le sopracciglia, ma non la interruppe.


Continuò: “Mentre lo stadio del Divine Master non è la fine della via del mistero nell’Abisso, è comunque un divario che la maggior parte delle persone non possono nemmeno sperare di attraversare. Dopotutto è il punto in cui i mortali trascendono i loro limiti e il loro potere, i loro fisici, percezione e anima diventano straordinari.”


“Tuttavia, raggiungere la trascendenza è il primo passo per diventare divini. La strada è ancora molto, molto lunga prima di raggiungere lo stadio di Vero Dio. Tutti i mortali che trascendono sono conosciuti come Semidei, creature che hanno superato i loro limiti, ma non sono ancora divini.”


“Nell’Abisso, questo stadio è conosciuto come lo stadio Divine Extinction, significa che ogni cosa può perire di fronte al potere di un dio.”


“Divine Extinction…” Sussurrò Yun Che. Aveva sentito questo termine da Mo Beichen.


“Lo sai già, ma Mo Beichen era allo stadio Divine Extinction.” Disse Chi Wuyao. “Visto che il divario tra lo stadio Divine Master e Divine Extinction è terribilmente vasto, raramente qualcuno può diventare un Semidio. Chi ci riesce guadagna immediatamente importanza e prestigio.”


“La posizione di Mo Beichen era inferiore tra i Cavalieri Abissali, ma era comunque profondamente temuto e rispettato nell’Abisso. Si può dire che nessuno al di sotto di un Vero Dio avrebbe osato offenderlo.”


“Sono stata troppo frettolosa. Superare il Divine Master e raggiungere la trascendenza non sono i soli due obiettivi da superare per raggiungere lo stadio Divine Extinction. Devono anche trapassare la barriera tra la condizione mortale e quella di Semidio. Questa fase a metà percorso è conosciuta come stadio semi-Divine Extinction.”


“Chi riesce a superare questa barriera e raggiungere davvero lo stadio Divine Extinction, completa la sua trasformazione e diventa un Semidio. La maggior parte dei coltivatori dell’Abisso non supererà mai quella fase e morirà allo stadio di semi-Divine Extinction.”


“Ad esempio, i due scudieri di Mo Beichen, Nan Zhaoming e Nan Zhaoguang erano al semi-Divine Extinction. Ce ne sono molti, molti come loro nell’Abisso.”


Il Semi-Divine Extinction era comunque uno stadio superiore al Divine Master. Per questo Mu Xuanyin e Qianye Ying’er non erano riuscite a competere con Nan Zhaoming e Nan Zhaoguang anche dopo che avevano unito le forze.


“Lo stadio del Vero Dio viene dopo dopo quello del Semidio, vero?” Chiese Yun Che.


“Sì e no.” Rispose Chi Wuyao. “Un tempo c’erano dieci livelli nel Divine Extinction, ma ora ce ne sono solo nove. Il decimo è stato categorizzato come Limite Divino.”


“È perché è la linea che separata il Semidio da un Vero Dio, il soffitto del Semidio e il pavimento del Vero Dio.”


“Sono creature sovrannaturali tra il Semidio e il Vero Dio.”


“Non solo, il Limite Divino è separato ulteriormente in nove mini gradi chiamati Nove Cieli. Ovviamente superare ogni grado è difficilissimo. Non solo, il Limite Divino è lo stadio più elevato che i praticanti dell’Abisso possono raggiungere coltivando.”


Questo attirò subito l’attenzione di Yun Che. “Lo stadio più elevato… che può essere raggiunto coltivando? Intendi dire che non è possibile per l’Abisso produrre Veri Dei? O che i Veri Dei non sono creati tramite la coltivazione?”


“Esatto.” Chi Wuyao annuì. Era un sistema ben diverso da quello che avevano immaginato.


“Anche se il livello dell’Abisso è di gran lunga superiore a quello del nostro mondo, non può comunque competere con l’era degli Dei e dei Diavoli. Quando l’Abisso è nato, era ancora possibile che una manciata di persone eccezionali diventassero Veri Dei tramite la coltivazione. Sfortunatamente, sono passati due milioni di anni da quando qualcuno è riuscito a ripetere quell’impresa secondo Mo Beichen.”


Yun Che si accigliò. “Così stai dicendo che i Veri Dei dell’Abisso di adesso hanno ricevuto qualche sorta di eredità dai loro predecessori?”


“Esattamente.” Chi Wuyao annuì di nuovo. “Anche se non posso determinare esattamente come si svolge la successione. Ho la sensazione che sia simile a come la nostra gente diventa Divine Master ricevendo origini divine. Naturalmente le loro eredità sono ad un livello di gran lunga superiore e i requisiti sono ancora più severi.”


Rifletté per un breve momento per poi aggiungere: “C’è un requisito cruciale che bisogna soddisfare prima ancora di considerare di ereditare il potere di un Vero Dio, cioè essenza divina.”


“Essenza… divina?” Nonostante fosse l’Imperatore del Caos Primordiale, questa era la prima volta che Yun Che aveva sentito questo termine.


“Generalmente parlando, chiunque con abbastanza essenza divina è degno di portare il potere di un Vero Dio. Altrimenti il processo di trasmissione dell’eredità fallirebbe e il candidato soffrirebbe gravi ferite o nel peggiore dei casi perirebbe. Anche nell’Abisso è raro trovare qualcuno che soddisfa questi requisiti perfino nell’arco di diecimila anni.”


Esattamente, nell’arco di diecimila anni, non di mille. Era un requisito di gran lunga più rigido rispetto a chi ereditava un’origine divina.


Detto questo, era un’informazione inutile in quel momento. C’erano aspetti molto più importanti di cui si doveva preoccupare come: “Quanti Veri Dei ci sono nell’Abisso adesso?”


“Dodici.” Rispose lentamente Chi Wuyao.


“Come ti ho detto prima, sette di questi dodici Veri Dei governano i Sei Regni Divini.”


“Gli altri cinque vivono nelle terre pure. Escluso il Monarca Abissale, i quattro Veri Dei sono conosciuti come grandi sacerdoti.”


“I quattro grandi sacerdoti sono al diretto servizio del Monarca Abissale. Sono gli amministratori delle terre pure, i difensori dell’ordine dell’abisso e i capi dei cavalieri abissali. Sono molto più importanti perfino dei sette Veri dei dei sei regni, e questo vale sopratutto per il loro capo. Generalmente, tutti sanno dei quattro sacerdoti e di come sono superiori ad ogni creatura vivente eccetto il Monarca Abissale in persona.”


C’erano dodici Veri Dei e cinque di loro erano monopolizzati dalle terre pure.


Anche i due Veri Dei più potenti, il Monarca Abissale e il capo dei sacerdoti risiedevano nelle terre pure.


Dire che dominavano incontrastati sarebbe stato un eufemismo.


Yun Che si assicurò di ricordarsi bene di tutto quanto.


Adesso era come una formica in confronto a questi Veri Dei. Tuttavia, non solo in qualche modo doveva superarli, ma doveva farlo in meno di cinquant’anni se voleva salvare il mondo.


“Sai quanto è più forte il Monarca Abissale in confronto ai Veri Dei?” Chiese Yun Che.


Stavolta Chi Wuyao rimase in silenzio più a lungo prima di rispondere: “Mo Beichen poteva essere un cavaliere abissale, ma ovviamente non era degno di sapere cose del genere. Detto questo…”


“Il Monarca Abissale non ha mostrato il suo potere nell’ultimo milione di anni circa, non pubblicamente almeno, così pochissimi sanno quanto è potente. Alcune voci dicono che è solo un po’ più potente del capo dei sacerdoti, altre sostengono che i sette Veri Dei dei sei regni non potrebbero competere con lui nemmeno se si coalizzassero contro di lui.”


Yun Che: “...”


“La voce più terrificante tra tutte però è ciò che hai sentito mormorare da Mo Beichen già diverse volte.” La voce di Chi Wuyao si incrinò un po’. “Che il Monarca Abissale stia cercando di diventare un Dio della Creazione!”


“...” Yun Che non poté dire nulla in risposta.


“Non devi pensarci ancora. Servirà solo come distrazione.”


Chi Wuyao sospirò lievemente. Perfino la sua mente formidabile doveva alleviare la pressione per evitare di farsi sopraffare dall’emozione. Era comprensibile. Il loro nemico era un Vero Dio intoccabile dopotutto.


“È impossibile per te entrare direttamente nelle terre pure dopo aver acceduto all’Abisso. Perciò devi iniziare il tuo viaggio dai sei regni divini, o al servizio di una nazione priva di dei.”


“Capisco.” Yun Che annuì e tornò a concentrarsi: “Quante informazioni riguardo ai sei regni divini sei riuscita a recuperare dalla mente di Mo Beichen?”


“Non molte.” Rispose Chi Wuyao. “Ma fortunatamente comprendevano le informazioni più elementari riguardo all’Abisso, e anche i dati più importanti per noi.”


Chi Wuyao spiegò metodicamente tutto ciò che sapeva riguardo alla terra dei viventi e dei sei regni degli dei riveriti da ogni cittadino dell’Abisso.


“Il Regno Sconfinato è quello che venera la forza più di tutti gli altri. È governato dal Vero Dio ‘Dian Rahu’ e il suo titolo Divino è ‘Fine Sconfinata’ Solo per la sua forza individuale, è riconosciuto pubblicamente come il Vero Dio più potente.”


“Ha un temperamento feroce e una personalità sincera. È un libro aperto e non ricorre mai a trucchi e inganni. Naturalmente apprezza la verità e la giustizia, e disprezza sopratutto l’ipocrisia, l’indecisione e chi infrange i giuramenti.”


Chi Wuyao diede molta enfasi alla personalità del Vero Dio perché era il punto più critico per ottenere il risultato migliore nella sua vita.


Il Regno Sconfinato… Dian Rahu… il più forte dei sette Veri Dei!


Yun Che memorizzò tutto con attenzione.


“Il regno della Distruzione Celeste è governato dal Vero Dio Hua Fuchen. Il suo titolo divino è Pittore del Cuore.”


“In superficie, il nome del regno è incredibilmente arrogante. Sembra che vogliano sfidare l’ordine naturale. In realtà è uno dei regni più pacifici e tolleranti. Il regno della Distruzione Celeste non interferisce mai con gli affari di un’altra nazione, né inizia conflitti. Non ha nemmeno oppresso nazioni senza dio in passato. Si può dire che manchi di ambizione e ferocia.”


“Inoltre il Regno Sconfinato e quello della Distruzione Celeste sono sempre stati alleati da generazioni. Non solo, la figlia divina della Distruzione Celeste e il figlio divino Sconfinato di questa generazione sono fidanzati, ed è stato reso ufficiale dal Monarca Abissale in persona. Non c’è dubbio che sia il simbolo del legame indistruttibile dei due regni e che sia una splendida storia per i cittadini dell’Abisso.”


“La figlia divina della Distruzione Celeste… e il figlio divino Sconfinato?” Chiese Yun Che.


“Probabilmente hai notato qualche somiglianza con i nostri figli divini, ma sono completamente diversi dai nostri.” Disse con serietà Chi Wuyao. “Nell’Abisso, solo sette persone ricevono titoli così prestigiosi.”


“È perché sono i soli con la perfetta quantità di essenza divina per ricevere l’eredità di Veri Dei, geni incredibili che appaiono solo una volta ogni diecimila anni. Sì, sono i futuri sovrani dei sei regni divini e i successori dei sette Veri Dei.”


“...” Yun Che ansimò.


Quando era entrato nel Regno degli Dei, aveva vinto il torneo nell’assemblea Profound God e gli era stato dato il titolo di giovane divino.


Sfortunatamente era meno di un granello di polvere in confronto ai veri figli divini.


“A proposito, la maggior parte delle informazioni che sono riuscita a trarre dall’anima collassata di Mo Beichen sono alcuni dei suoi ricordi più profondi o conoscenze comuni che permeavano il suo subconscio. Tutto il resto è così confuso che non ho nemmeno potuto identificare l’impronta dei quattro grandi sacerdoti, qualcosa che dovrebbe essere in grado di capire con una sola occhiata. Tuttavia… il suo ricordo della figlia divina della Distruzione Celeste è particolarmente profondo.”


“In effetti era abbastanza profondo da permettermi di creare un profilo quasi distinto.”


“Stai suggerendo,” Yun Che scelse con attenzione le sue parole, “che lui e la figlia divina della Distruzione Celeste fossero…”


“Naturalmente no.” Chi Wuyao corresse immediatamente il malinteso. “Mo Beichen poteva essere un cavaliere abissale, ma era impossibile che fosse degno di interagire con una figlia divina. L’ha solo vista di sfuggita mentre lei stava viaggiando nelle terre pure.”


“Quell’occhiata è stata sufficiente a lasciare un ricordo permanente nella sua anima.”


Tuttavia Yun Che disse in un tono sorprendentemente indifferente: “Davvero? Immagino che debba essere una grande bellezza.”


Yun Che aveva visto innumerevoli splendide donne nella sua vita e per quanto ne sapeva, nessuna era riuscita a superare Shen Xi o Qianye Ying’er in termini di aspetto, figuriamoci in un ambiente così terribile come quello dell’Abisso.


“Ciò che ha attirato davvero il mio interesse è che il fidanzamento dei figli divini è stato ufficializzato dal Monarca Abissale in persona.” Lo sguardo seducente di Chi Wuyao brillò con astuzia e crudeltà. “Inoltre l’attuale sovrano del Regno Sconfinato Divino è un uomo dalla testa calda che detesta sopratutto chi infrange i giuramenti. Se qualcuno potesse rovinare il fidanzamento, sono certa che i due regni divini da grandi alleati diventerebbero nemici giurati in un batter d’occhio.”


Yun Che: “...”


All’improvviso Chi Wuyao mostrò un sorriso pieno di amarezza e disse con rimpianto: “Naturalmente è solo una fantasia puerile. Figuriamoci quanto è improbabile, anche avvicinarsi alla venerata figlia divina sarebbe quasi impossibile.”


“E gli altri regni divini?” Chiese Yun Che.


Non fece caso al commento di Chi Wuyao perché non sapeva quasi nulla dell’Abisso. Forse un giorno sarebbe riuscito a raggiungere il livello di un figlio divino e ad entrare in contatto con la cosiddetta figlia divina della Distruzione Celeste, ma per ora, come aveva detto Chi Wuyao, era solo una fantasia puerile.
                                


                                



