---
weight: 19740
title: Capitolo 1974 - I Sei Regni Divini (2)
pubDate: 2025-03-10T08:57:10.532Z
tags:
    - atg
---


<em>(Capitolo parzialmente editato),
0 capitoli in coda, 0/10
-Schadenfreude</em>


Chi Wuyao continuò: “Il terzo si chiama regno Notte Eterna.”


“Notte Eterna?” Questo nome attirò subito l’attenzione di Yun Che. “Che siano i discendenti del clan dei diavoli Notte Eterna?”


“No.” Chi Wuyao scosse la testa: “Questo regno divino non ha niente a che fare con quel clan. È stato chiamato così dalla Vera Dea che li governa.”


“Il suo nome è Shenwu Yanye e il suo titolo divino è Senzaluce.”


<em>Nota dell’autore: il cognome Shenwu significa senza dio, il nome Yanye significa detesta la notte.</em>


“Senzaluce?” Commentò Yun Che accigliandosi.


Chi Wuyao disse: “Come ho detto prima, è necessaria una quantità d’essenza divina sufficiente per poter ereditare il potere di un Vero Dio. Altrimenti non solo il processo probabilmente fallirebbe, ma anche il candidato rimarrebbe gravemente ferito.”


“Shenwu Yanye è stata un’eccezione alla regola. È riuscita ad ereditare l’origine di un Vero Dio nonostante la sua carenza di essenza divina. A quanto pare è stata la sua estrema ossessione e volontà ad aver reso possibile l’impossibile.”


“Sfortunatamente ha comunque pagato un enorme prezzo per questo. Nel suo caso, il prezzo è stato la sua vista.”


<em>Ecco perché.</em> Yun Che capì e ne fu stupito.


“La notte è eterna perché non c’è luce e detesta la notte perché è eterna.”


A quel punto era chiaro che Shenwu Yanye aveva cambiato nome dopo essere diventata una Vera Dea. Aveva fatto così anche con il suo regno per riflettere le sue circostanze.


Era ovvio che avesse cercato di sfogarsi cambiando nome.


“Inoltre sembra che perdere la vista non sia stato il solo prezzo che ha dovuto pagare per perseguire il potere assoluto. È famosa nell’Abisso per via del temperamento più spaventoso tra i sette Veri Dei. Se prima non era così, questo potrebbe significare che il suo temperamento sia stato distorto dal processo di trasmissione andato male.”


“Mo Beichen non sapeva molto di lei, ma pensava sopratutto che fosse terrificante. In quanto cavaliere abissale, temeva sopratutto il regno divino Notte Eterna.”


“Se il suo temperamento è stato distorto, allora anche il suo umore dev’essere piuttosto imprevedibile.” Mormorò tra sé e sé Yun Che. “Tra tutti i regni divini, sembra che questo sia quello da evitare di più.”


Chi Wuyao annuì per poi riprendere la sua spiegazione: “Il quarto regno divino è quello del Tessitore di Sogni. È governato dal Vero Dio Meng Kongchan, che ha il titolo di Senzasogni.”


“I coltivatori del regno Tessitore di Sogni sono esperti nella coltivazione dell’anima. Mentre la loro forza misteriosa è inferiore alla media in confronto agli altri regni, primeggiano nel campo dello spirito. Si dice che possano intrappolare con una sola occhiata un potente coltivatore in un incubo eterno.”


“Il quinto è il regno della Stella e della Luna. è il solo regno divino a possedere due Veri Dei dell’origine divina, per questo devono trovare due successori con la giusta quantità di essenza divina per trasmettere la loro eredità. Puoi immaginare quanto sia difficile.”


“Tuttavia al regno della Stella e della Luna è capitato un miracolo in questa generazione. Un paio di gemelli miracolosi hanno ereditato i poteri il più perfettamente possibile. Si chiamano Wu Shenxing e Wu Shenyue, e hanno il titolo di Stella Celeste e Luna Crescente.”


Yun Che sapeva che poteva essere una domanda inutile, ma lo chiese comunque: “Sono davvero gemelli?”


“Esatto.” Chi Wuyao annuì. “Per questo sono stati definiti miracolosi. Visto che è l’unico regno divino a possedere due Veri Dei, naturalmente ha un maggiore potere deterrente rispetto agli altri. Il loro potere combinato dev’essere superiore ad un solo Vero Dio.”


“Per ultimo, ma non meno importante…” Chi Wuyao fece un secondo di pausa per poi continuare: “Un regno davvero speciale.”


Yun Che ricoprì il ruolo di un buon ascoltatore e chiese: “Come mai?”


Chi Wuyao rispose: “A parte le terre pure, i sei regni divini sono le entità più prominenti nell’Abisso. Ogni cittadino dell’Abisso sa tutto quello che ti ho detto.”


“Tuttavia, l’impressione che Mo Beichen ha di questo regno divino, anche considerando quanto sono frammentati i suoi ricordi, è incredibilmente confusa.”


Rifletté per un momento per poi correggersi: “O piuttosto, dovrei dire che i suoi ricordi sono molto, molto meno visibili rispetto a quelli degli altri cinque. In effetti è il regno divino che Mo Beichen ha frequentato di meno dopo essere diventato un cavaliere abissale.”


Yun Che: “...?”


“Di conseguenza, la sola concreta informazione che sono riuscita ad estrarre dai ricordi di Mo Beichen è il suo nome. Non solo, ha un nome piuttosto insolito.”


“Si chiama Regno divino della Farfalla Gufo.”


Era strano sì. Tutti gli altri avevano nomi importanti. Sconfinato rappresentava un’infinita crescita e libertà, Distruzione Celeste implicava una tremenda ambizione e arroganza, Notte Eterna era spaventoso ed eterno, Stella e Luna evocavano immagini dello spazio infinito e il nome Tessitore di Sogni era avvolto dal mistero e dalla precarietà. Ogni nome era intimidatorio.


Il regno divino della Farfalla Gufo però? Perfino Yun Che poteva capire che era un nome fuori dagli schemi.


“Farfalla Gufo… Farfalla Gufo…” Yun Che ripeté il nome un paio di volte per poi alzare gli occhi: “Non sembra nemmeno il nome di un paese, figuriamoci quello di un regno divino. Sei sicura che il nome sia corretto? Forse hai sentito male perché il frammento del ricordo è troppo confuso?”


“No, ne sono certa.” Chi Wuyao scosse la testa senza esitare. “I caratteri sono chiaramente impressi nei ricordi di Mo Beichen. Non possono esserci errori.”


“Sai cos’è più strano? È stato il Monarca Abissale in persona a chiamarlo così.”


“Inoltre gli altri cinque regni divini hanno cambiato nome diverse volte nel corso della storia, ma non il regno della Farfalla Gufo, è rimasto lo stesso fin da tempo immemore.”


Yun Che rifletté per un momento per poi dire: “Sembra che questo regno divino sia legato al Monarca Abissale. Forse è una nazione che hanno creato per riequilibrare la struttura del potere e tenere d’occhio gli altri regni divini nella terra dei viventi?”


Chi Wuyao scosse di nuovo la testa: “Non è così. Tra tutti gli elementi, l'Energia Misteriosa dell’oscurità è la più rara. È il motivo per cui l’energia oscura nel Caos Primordiale sta ancora scorrendo nell’Abisso. Di conseguenza, è molto difficile coltivare l'Energia Misteriosa dell’oscurità nell’abisso.”


“Questo è il motivo per cui il regno della Farfalla Gufo è il più debole e così anche il loro Vero Dio.”


“Detto questo, gli altri regni divini non hanno cercato di approfittarsene perché il regno divino della Farfalla Gufo, almeno in superficie, ha la benedizione del Monarca Abissale. La nazione Farfalla Gufo stessa non ha mai interferito con gli affari di un altro regno, né ha interagito molto con loro. Questo è il motivo per cui ha la presenza più debole tra i sei regni divini.”


Yun Che chiese: “Qual è il nome del loro Vero Dio?”


“Non ne ho idea.” Chi Wuyao scosse la testa. “Come ho detto, i ricordi di Mo Beichen riguardo al regno divino della Farfalla Gufo sono così confusi che la sola informazione concreta che sono riuscita ad ottenere è il suo nome. Detto questo, posso dirti che anche il titolo del loro Vero Dio è stato dato dal Monarca Abissale. Sembra che non abbiano cambiato nemmeno quello.”


“Per quanto riguarda il motivo per cui il Monarca Abissale riserva loro un trattamento così speciale…” La luce negli occhi di Chi Wuyao si offuscò leggermente. “Mo Beichen non lo sapeva. Non perché i suoi ricordi siano poco chiari, ma perché nessuno ha mai scoperto perché. Questo è uno dei misteri dell’Abisso su cui nessuno ha mai osato indagare.”


“Farfalla Gufo… Farfalla Gufo (Xiao Die)...” Yun Che ripeté queste parole per poi chiedere all’improvviso: “Che sia il nome di una persona?”


“Ne dubito.” Rispose Chi Wuyao. “Il carattere Xiao/gufo rappresenta la ferocia e una sfida all’ordine naturale, mentre il carattere Die/farfalla simboleggia eleganza e bellezza. Non ha davvero senso combinare i due caratteri per creare un nome.”


Yun Che ci pensò un po’ per poi annuire: “Hai ragione.”


All’improvviso Chi Wuyao si alzò e camminò di fronte a Yun Che. Lui notò il suo riflesso tremare nelle sue pupille cupe e diaboliche per qualche motivo. Poi si rese conto che non era lui, ma lei.


“Grazie alle informazioni di Mo Beichen, posso confermare una cosa. Anche se sei famoso nel Caos Primordiale, l’Abisso non sa nulla di te. Questo significa che è passato molto tempo da quando qualcuno è caduto nell’Abisso… eccetto lei.”


Le pupille di Yun Che si dilatarono all’istante.


Chi Wuyao non disse il suo nome: “So che hai iniziato a sperarlo da quando hai saputo che cadere nell’Abisso non significa morte certa. So che nessuno potrebbe farti cambiare idea.”


“Ipotizzando che sia ancora viva e considerando la sua intelligenza e il suo amore nei tuoi confronti, non avrà rivelato a nessuno della tua esistenza.”


“Questo significa che l’Abisso non è preparato. Devi sfruttare bene questo vantaggio.”


“Capisco.” Yun Che annuì. La sua voce tremò lievemente quando disse questa parola.


Chi Wuyao si sporse in avanti e afferrò gentilmente le mani di Yun Che.


La sua voce era tenue, ma il suo sguardo e il suo tono erano duri. “Tutto ciò che ti ho detto potrebbe essere inutile per te una volta che entrerai nell’Abisso. Dopotutto avrai molta strada da fare prima di attraversare l’entrata dell’Abisso e arrivare nei Regni Divini. Nell’Abisso, non solo dovrai ricominciare da zero, ma sarai da solo. In questo senso, non importa anche se ti dimenticassi di tutto ciò che ti ho detto. Ma devi solo prometterti tre cose. Devi mantenere la tua parola ad ogni costo.”


Normalmente Chi Wuyao avrebbe accontentato Yun Che quasi eccessivamente. Avrebbe quasi sempre accettato le sue scelte anche se fossero andate contro i suoi consigli.


Questa era la prima volta che Yun Che la vedeva così, la prima volta che non avrebbe accettato un no.


“Dimmi.” Yun Che la guardò negli occhi senza paura.


“Primo…” Chi Wuyao iniziò a parlare più lentamente. “Si dice che non ci sia nessuno di più crudele al mondo di un imperatore.”


“Una persona ordinaria potrebbe pensare che un imperatore è crudele, ma per un imperatore è una verità assoluta che non potrà mai sperare di cambiare.”


“Per questo ti devi ricordare di una cosa Yun Che.” Chi Wuyao rallentò il suo discorso come se stesse cercando di imprimere le sue parole nella sua anima: “Sei l’Imperatore del Caos Primordiale. Non sarai mai un membro dell’Abisso.”


“Dal momento in cui metterai piede nell’Abisso, ogni pensiero che ti passerà per la testa e ogni azione che sceglierai di fare, influenzeranno direttamente il destino di questo mondo!”


“Questo è il motivo per cui ogni connessione che potrai creare nell’abisso, d’amicizia, un rapporto tra maestro e discepolo, una relazione amorosa o anche uno scambio di gentilezze, sono solo strumenti da sfruttare a tuo vantaggio. Non lasciare che i tuoi veri sentimenti trabocchino in questi rapporti, nemmeno un po’. Hai capito?”


“Sai che tipo di persona sei. Se permetterai a quei rapporti di diventare reali, allora non potrai evitare di difendersi anche a costo della vita. Ma il prezzo che dovresti pagare per quei legami… potrebbero portare alla tua stessa fine e a quella di questo intero universo!”


Proprio come le persone dovevano imparare a nascondere la loro gentilezza, gli imperatori dovevano imparare a svuotare i loro cuori.


“Molto bene.” Yun Che annuì lentamente e promise: “Sia i vivi che i morti, chiunque nell’Abisso sarà mio nemico. In quanto imperatore del Caos Primordiale, ogni scelta che farò influenzerà il fato di questo mondo.”


“Per questo motivo, qualsiasi connessione che farò nell’Abisso non sarà mai genuina!”


“Bene!” Lo sguardo di Chi Wuyao si addolcì prima di continuare.


“Secondo, il potere di Mo Beichen ha quasi spinto il Caos Primordiale sull’orlo del collasso, così lo stadio del Limite Divino e i Veri Dei causeranno solo effetti peggiori. Se uno di loro riuscisse ad entrare nel Caos Primordiale, sarà la fine anche se potessi competere con loro o fossi più potente.”


Ora le leggi e lo spazio del Caos Primordiale erano così deboli che solo God Ash poteva destabilizzare metà del Regno degli Dei. Una battaglia tra Veri dei avrebbe annientato assolutamente l’universo.


Anche se Yun Che fosse diventato abbastanza potente da annientare un Vero Dio in un paio di secondi… sarebbe stato un periodo di tempo sufficiente per distruggere tutto il Caos Primordiale.


“Capisco.” Yun Che annuì con gravità. “Farò tutto ciò che è in mio potere per impedire ad un membro dell’Abisso di ascendere nel Caos Primordiale!”


“Il motivo per cui l’Abisso è riuscito ad irrompere nel nostro universo è per via di quel misterioso artefatto spaziale del Monarca Abissale.”


“Se potesse essere dist…”


Troncò il discorso prima di poter finire la frase: “Se potesse essere rimosso, non sarebbe impossibile finire in modo perfetto questo viaggio.”


Sarebbe stato quasi impossibile rubare un artefatto spaziale così importante.


“Me lo ricorderò.” Disse annuendo Yun Che.


Ma potrebbe anche essere l’unico modo in cui sarebbe potuto tornare nel Caos Primordiale.
                                


                                



