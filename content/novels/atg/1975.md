---
weight: 19750
title: Capitolo 1975 - Ricordi di un Antico Diavolo
pubDate: 2025-03-10T08:57:10.532Z
tags:
    - atg
---


<em>Buon Halloween a tutti!
(Capitolo parzialmente editato),
0 capitoli in coda, 0/10
-Schadenfreude</em>


Ultimamente Chi Wuyao aveva fatto tutto il possibile per scoprire esattamente cosa fosse l’artefatto spaziale menzionato nei ricordi di mo Beichen.


Gli improvvisi tremiti e scariche di dolore nella sua anima diabolica confermarono quanto fosse qualcosa di potente e straordinario perfino per un Imperatore Diabolico. Non solo, poteva essere la dimostrazione che aveva qualcosa a che fare con gli antichi diavoli.


Sfortunatamente, non sarebbe riuscita a dare una risposta più accurata prima che Yun Che si avventurasse nell’Abisso. Poteva solo dirgli di stare attento.


“Bene.” Chi Wuyao annuì piano dopo che Yun Che diede la sua parola. Poi espresse l’ultima promessa che lui doveva fare ad ogni costo:


“Terzo…”


Afferrò un polso a Yun Che. Fissandolo negli occhi, premette lentamente il suo dito contro la propria fronte e disse: “Voglio che tu legga i ricordi della mia vita dall’inizio alla fine… voglio che tu sappia tutto.”


Le pupille di Yun Che si contrassero mentre si ritirava immediatamente. Rispose senza esitazione: “No! Assolutamente no!”


La natura umana era complessa, mutevole e imprevedibile. Anche l’uomo più grande, nobile e onesto non poteva evitare di avere un lato oscuro nella sua anima e normalmente era nascosto nell’angolo più cupo dei suoi ricordi.


Pochi sarebbero stati disposti a condividere il loro lato oscuro anche con il partner di cui si fidavano di più. Tutti i loro ricordi? Impossibile.


Chi Wuyao gli afferrò di nuovo il polso. La sua reazione non l’aveva sorpresa minimamente. Con uno sguardo calmo come lo spazio sempre silenzioso, disse: “Non stavo parlando a Yun Che quando ti ho detto di promettermi quelle tre cose. Sto parlando all’imperatore Yun, no? l’Imperatore Yun da cui al momento dipende il fato dell’intero universo!”


“Figuriamoci l’imperatore di un universo, perfino quello di un regno mortale deve trascurare le sue emozioni personali quando fa una decisione che influenzerà innumerevoli vite, giusto?”


“...”


Yun Che si irrigidì. Stavolta non si ritrasse.


Chi Wuyao continuò: “Non si può crescere in così poco tempo. Zhou Xuzi, Nan Wansheng, Qi Tianli e altri sovrani sono vissuti per decine o anche centinaia di millenni come potentissimi Imperatori Divini, ma anche loro sono stati incredibilmente miopi e imperfetti a loro modo. Per quanto riguarda te, sei l’imperatore del Caos Primordiale e hai sperimentato più tumulti nella tua breve vita rispetto perfino ad un Imperatore Divino che è vissuto per centinaia di millenni… ma alla fine hai meno di quarant’anni.”


“Inoltre il tuo avversario è l’Abisso, un posto molto più pericoloso di qualunque cosa che il nostro universo ha da offrire. E dovrai affrontare tutto da solo.”


“Per prepararti per questo pericolo, io, l’Imperatrice del Caos Primordiale, devo accelerare la tua crescita nel minor periodo di tempo possibile, anche se significa ricorrere al metodo più estremo.”


Il tono di Chi Wuyao all’improvviso si addolcì. “Tutti nella Divina Regione Settentrionale sanno che sono di umili origini. Sono nata in un luogo così umile che perfino una Bestie Misteriose misera disdegnerebbe di visitare.”


“Tuttavia sono riuscita a diventare il capo di una delle tre più potenti organizzazioni della Divina Regione Settentrionale. Oggi sono perfino l’imperatrice del Regno degli Dei.”


“Non c’è una donna in questo universo con una posizione superiore alla mia.” Chi Wuyao abbassò gli occhi. “Così nessun’altra donna ha delle esperienze di vita paragonabili alle mie.”


“Ho sperimentato innumerevoli difficoltà, pericoli e vicoli ciechi nella mia vita. Sono stata costretta a scegliere il male minore più volte. Ho dovuto ferire me stessa e i miei cari per raggiungere i miei obiettivi, e alla fine, ho fatto cose che non potresti immaginare per arrivare fino a questo punto. Così è ciò che voglio impartirti.”


Chi Wuyao continuò: “La maggior parte dei miei metodi sono violenti, crudeli e così sporchi che non penseresti nemmeno che siano possibili finché non li vedi personalmente. Questo vale soprattutto per una persona che tiene sopratutto alle sue emozioni come te. Sono la tua antitesi, la granmaestra della manipolazione emotiva. Per salire ad una posizione più elevata, non ho esitato a schiacciare i benefattori che mi hanno salvato la vita e i maestri che mi hanno insegnato tutto ciò che so.”


Yun Che: “...”


La regina diabolica abbassò ancora di più gli occhi e disse piano: “Sono ben consapevole che potresti detestarmi dopo che avrai visto i miei ricordi, ma anche così, devo…”


“Non lo farò.” Yun Che la interruppe scuotendo la testa con decisione: “Sei l’imperatrice dell’universo e, soprattutto, la mia Chi Wuyao. Siamo diventati da tempo inseparabili e ti considero parte della mia vita. Come potrei detestare una parte di me stesso?”


Chi Wuyao alzò la testa e sorrise lievemente: “In tal caso, hai ancora meno motivi per rifiutarlo.”


Nel momento in cui lo disse, girò il polso e premette il palmo di Yun Che contro la propria fronte. Poi i suoi occhi diabolici iniziarono a brillare con una luce spirituale dall’imperscrutabile purezza e profondità.


Yun Che voleva rifiutare questo potere intrusivo, ma controllò immediatamente questo impulso e fece un respiro profondo. Poi chiuse gli occhi, si fece forza e lasciò che la sua coscienza venisse trascinata nel mare spirituale privo di protezioni di Chi Wuyao.


E così le sue esperienze di vita impattarono nel suo mondo come uno tsunami.


Come aveva detto, non si poteva crescere in un periodo di tempo breve. Poteva essere diventato l’imperatore dell’universo, ma le sue esperienze di vita erano pochissime perfino in confronto a quelle di un mortale. Era anche il motivo per cui aveva delegato la maggior parte del suo potere, autorità e responsabilità a Chi Wuyao.


Nell’altro universo però, non avrebbe avuto nessuno a guidarlo. Come avrebbe potuto affrontare l’Abisso?


Questo era il motivo per cui Chi Wuyao aveva scelto questo metodo. Era il solo modo a cui poteva pensare per farlo crescere.


Non aveva idea di quanto sarebbe stato efficace questo metodo. Forse sarebbe stato inutile, ma almeno avrebbe avuto le sue esperienze di vita come punto di riferimento se fosse capitato in circostanze simili.


Ad esempio, avrebbe imparato a fingere di essere debole, quando essere spietato, astuto, quando essere “onesto”, come procedere e ritirarsi, se sfruttare un compagno fidato usandolo come scudo e altro ancora.


Sfortunatamente, in questo modo non poteva trasferire le sue migliori qualità, la sua capacità di dare un’occhiata al cuore di una persona e manipolarla come voleva, specialmente considerando quanto poco tempo avevano. Sarebbe stata soddisfatta se Yun Che avesse potuto imparare l’un per cento di tutto questo.


Passarono tre giorni in un batter d’occhio, ma per Yun Che sembravano una vita intera.


Quando finalmente riaprì gli occhi, fissò con sguardo vacuo Chi Wuyao senza muovere un muscolo. Era così disorientato che si era perfino dimenticato di rimuovere la sua mano dalla fronte della donna.


Uno storico poteva fare le descrizioni più accurate e meticolose di una certa persona dell’intero Caos Primordiale, ma non sarebbero state comunque paragonabili a delle esperienze personali.


Chi Wuyao non aveva esagerato quando aveva detto di aver iniziato dal posto più misero. Non c’erano parole per descrivere come si era districata dal luogo più cupo della Divina Regione Settentrionale ed era diventata la Regina Diabolica della regione, e poi del mondo. Ma ciò che sbalordiva di più Yun Che non erano le sue circostanze impossibili, ma i suoi trucchi e complotti dalla quantità quasi infinita. Era come una massa di viticci che si avvolgevano silenziosamente attorno ad ogni persona che incontrava. Avrebbero poi seguito il suo volere senza mai riconoscerlo. Nessuno era mai riuscito a sfuggire alle sue macchinazioni.


Riconobbe anche che, se Chi Wuyao non avesse scelto di essere la sua Regina Diabolica, ma la sua marionettista, allora…


<em>No.</em>


Non c’erano se. Era la sua Regina Diabolica, punto.


“Ti ci è voluto meno tempo del previsto.” Chi Wuyao aprì lentamente gli occhi e fissò Yun Che. “Dovresti trascorrere i prossimi giorni ad assimilare tutto ciò che potrebbe esserti utile. Dirò agli altri di non disturbarti nel frattempo.”


Non appena disse questo, spostò gli occhi e si preparò ad andarsene. Il suo tono era calmo, ma era molto più spaventata di quanto si aspettava lei stessa.


Quelli erano gli anni in cui aveva ricorso ad ogni mezzo, cose inimmaginabili per una persona normale, per raggiungere i suoi obiettivi. Sarebbe stata terrorizzata all’idea di mostrare anche un briciolo dei suoi ricordi ad un uomo sul punto di morire, figuriamoci di fronte al suo amato.


In effetti si era preparata mentalmente ad essere detestata e abbandonata da Yun Che, o così credeva. Una volta arrivato il momento, scoprì di non essere pronta dopotutto…


Aveva detto di voler dare a Yun Che il tempo di assimilare i suoi ricordi senza venire disturbato, ma in realtà era stata solo colta dal panico e stava cercando di scappare.


In quel momento Chi Wuyao non era più l’invulnerabile Regina Diabolica della Divina Regione Settentrionale. In effetti non era invincibile da molto, molto tempo.


Fortunatamente per lei, fece un solo passo quando lui la avvolse in un caldo abbraccio. Mentre la abbracciava gentilmente da dietro, Yun Che sussurrò: “So che abbiamo superato da tempo il bisogno di ringraziamenti, ma ciò che mi hai dato… non ho dubbi che sarà il mio più grande supporto nell’Abisso.”


Lo sguardo di Chi Wuyao si velò. Gli angoli della sua bocca si sollevarono quasi impercettibilmente.


Questo era tutto ciò che aveva bisogno di sentire.


…..


Dopo aver lasciato Yun Che da solo ad assimilare i suoi ricordi, Chi Wuyao uscì dal palazzo e fu accolta da una raffica di vento freddo. Il suo sguardo divenne distratto per un secondo.


Non tutti potevano impartire i loro ricordi di una vita ad un’altra persona. Ovviamente era estremamente spiacevole anche per la persona che effettuava  il processo. I suo mare spirituale era stato disteso e agitato come un pezzo di tessuto che era stato lavato bruscamente su un asse. Ci sarebbe voluto molto tempo prima che tornasse alla normalità.


Nonostante ciò che aveva detto, non aveva condiviso tutti i suoi ricordi con Yun Che. Ad esempio non gli aveva trasmesso il ricordo del bambino morto prima ancora di poter nascere, il bambino che era scomparso insieme a Shen Xi che era stato chiamato Yun Xi.


Lo spazio vicino a Chi Wuyao si increspò e apparì una splendida donna. Chiese: “Maestra, la tua faccia… è successo qualcosa?”


Hua Jin aveva accompagnato Chi Wuyao per molti anni. Sapeva che l’unica cosa che poteva sconvolgere così tanto la regina diabolica doveva essere qualcosa di inimmaginabile. Era anche il motivo per cui le aveva chiesto come stava.


Chi Wuyao scosse la testa e sorrise con fare rassicurante: “Sto bene. Sono così perché il mio mare spirituale si è agitato. Non è… ugh!”


All’improvviso fece una smorfia di dolore mentre barcollava.


“Maestra?!” Hua Jin impallidì e si precipitò a sostenerla.


Chi Wuyao era sbiancata completamente. Questo perché aveva la sensazione che il suo mare spirituale fosse stato infilzato ripetutamente da un milione di aghi.


Dopo un po’ sentì un antico ululato:


“Se non avessi perso lo Specchio Infernale e la perla Diabolica, non sarebbe finita così…”


“Non sarebbe finita così!”


“NON SAREBBE FINITA COSÌ!”


L’ululato sembrava confuso e distante, ma era innegabile che nascondesse un potere infinito, disperazione e tristezza.


Chi Wuyao alzò gli occhi e si ricompose. Poi ordinò: “Hua Jin, informa il regno dei Qilin che devono aprire la formazione dimensionale per il regno del Dio Drago.”


“Ho bisogno di consultare le antiche note del Dio Drago!”
                                


                                



