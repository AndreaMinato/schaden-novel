---
weight: 19830
title: Capitolo 1983 - Illuminazione attraverso il Nulla
pubDate: 2025-03-10T08:57:10.533Z
tags:
    - atg
---


<em>(Capitolo parzialmente editato),
0 capitoli in coda, 0/10
-Schadenfreude</em>


Yun Che alla fine si “svegliò” dal suo sonno.


Helian Lingzhu e Mo Cangying stavano per andarsene quando sentirono un rumore e si girarono. Allora Yun Che aveva già aperto gli occhi.


Lo sguardo di Helian Lingzhu brillò di gioia, ma mantenne con attenzione la compostezza vista la sua posizione e sorrise: “Sei sveglio.”


L’espressione di Mo Cangying era considerevolmente più sorpresa e critica. Era un miracolo che il giovane fosse sopravvissuto al viaggio di ritorno all’impero. Svegliarsi in così poco tempo? Era un altro miracolo.


Yun Che fremette, ma sembrò non riuscire a radunare le forze per tirarsi su a sedere. Così mostrò più che poteva un sorriso grato e disse: “Vi ringrazio… per avermi salvato la vita.”


Mo Cangying strinse gli occhi: “Come sapeva che siamo stati noi a salvarla?”


Yun Che rispose con franchezza: “Ho mantenuto un briciolo di coscienza nonostante le ferite, ma non sono riuscito a svegliarmi fino ad ora.”


Helian Lingzhu e Mo Cangying sembravano sbalorditi. Avevano visto quanto erano terrificanti le sue ferite. Come mai non era svenuto completamente? Era possibile?


Nonostante la sua debolezza, Yun Che fissò i suoi salvatori con uno sguardo puro e grato: “Prima principessa, fratello Mo, giuro… che vi ripagherò… un…”


Sembrava aver consumato tutte le sue forze solo per dire queste poche frasi. Ad ogni parola, la sua voce si indeboliva un po’ di più. Helian Lingzhu lo interruppe: “Basta. Dovrebbe concentrarsi a riposare. Può ripagarci dopo che sarà guarito.”


“È nel padiglione dell’Inversione Celeste nel palazzo Helian. L’aura misteriosa gialla in questo posto la aiuterà a riprendersi. Riposi.”


Mo Cangying disse con un tono molto più rigido: “Qual è il suo nome? Da dove viene? Com’è rimasto ferito così malamente? E perché è entrato nel nostro regno dell’Abisso dei Qilin?”


Il regno dell’Abisso dei Qilin era circondato da tempeste di sabbia ed era localizzato vicino al Mare della Nebbia. La sua aura elementale più attiva era l’arenaria, qualcosa che la maggior parte dei coltivatori non era disposto a coltivare. Perciò, pochissimi estranei sarebbero stati disposti ad attraversare la tempesta per entrare nel loro territorio.


Yun Che rimase in silenzio per un momento: “Il regno dell’Abisso dei Qilin?”


Il suo tono si addolcì un po’: “Non lo so. Ero già nella tempesta quando mi sono svegliato. Mi fa male tutto il corpo e… credo di ricordare di essere stato inseguito da molte persone. È stato terrificante. Tutto dopo è oscuro e bianco… Non so dov’ero né come sono capitato qui… Argh!”


La sua espressione fremette di dolore come se avesse attivato il suo mare spirituale “orribilmente ferito”, ma lo avesse controllato più che poteva.


“Eheh.” Mo Cangying sogghignò con incredulità: “È normale essere diffidenti. Se non vuole condividere il suo passato, può semplicemente non parlarne. Non c’è bisogno di tirare fuori una scusa così scadente.”


Yun Che alzò lo sguardo e fissò Mo Cangying negli occhi. La sua espressione sembrava debole, ma senza paura: “Fratello Mo, prima principessa, mi avete salvato la vita. Provo solo gratitudine. Non potrei mai mentirvi.”


L’espressione di Mo Cangying rimase rigida nonostante la dichiarazione di Yun Che. Stava per fare un’altra domanda quando Helian Lingzhu gli toccò la spalla: “Hai visto quanto è ferito. Non sarebbe sorprendente che la sua anima sia rimasta ferita e che i suoi ricordi ne siano stati influenzati di conseguenza.”


Yun Che si girò verso di lei e le mostrò un sorriso grato. Il suo sguardo sembrava così puro che Helian Lingzhu smise di respirare per un secondo e dovette distogliere gli occhi. Era semplicemente inimmaginabile che stesse mentendo.


“Ricorda… il suo nome?” Chiese Helian Lingzhu.


“...” Mo Cangying non poté trattenersi dal gettare un’occhiata verso di lei. Il suo tono era così gentile che sembrava che stesse parlando ad un cerbiatto ferito, e non ad una persona.


“Yun… Che…” Disse lentamente Yun Che. “Questo è l’unico nome che posso ricordare. Credo che sia il mio nome.”


“Yun Che… Yun?” Helian Lingzhu aggrottò lievemente le sopracciglia. Nell’Abisso, pochi avevano quel cognome. Non c’era nessuno del genere nel regno dell’Abisso dei Qilin e nessun potente esperto o clan possedeva quel cognome. Apparteneva a chi viveva negli angoli abbandonati dell’Abisso.


Ciò che la sorprese davvero… era come il suo nome gli si addiceva perfettamente. <em>Nota traduzione: letteralmente significa nuvola e limpido.</em> Il suo sguardo, la sua voce, la sua espressione e perfino il suo portamento corrispondevano perfettamente ad esso.


“Vabbè.” Mo Cangying era stufo. Si voltò e disse: “Sorella minore Lingzhu, è il momento di incontrare il maestro.”


“Molto bene.” Helian Lingzhu annuì e disse a Yun Che gentilmente come prima: “Riposa bene giovane maestro Yun. Ha la mia parola che nessun estraneo disturberà il suo riposo. Spero che ricorderà qualcosa quando si riprenderà.”


La stanza tornò silenziosa dopo che Helian Lingzhu e Mo Cangying se ne andarono. l'Energia Misteriosa in questo posto era molto più gentile rispetto a quella del mondo esterno, e poteva percepire decine di energie medicinali nell’aria. Come aveva detto Helian Lingzhu, questo luogo era stato costruito apposta per facilitare il riposo e il recupero.


Era un peccato che nessuno a parte la “sorellona bianca” di cui Hong’er aveva parlato potesse curarlo più velocemente di quanto poteva guarire sé stesso.


Yun Che alzò lentamente una mano e sentì la polvere abissale nell’aria. Era almeno dieci volte più sottile rispetto alla tempesta impetuosa in cui si era svegliato, così sottile che i nativi probabilmente non potevano percepirla dato che erano nati qui. Ma per un nuovo arrivato come Yun Che, era così chiara da sembrare tangibile.


Aveva la sensazione di essere un mortale gettato in un mondo pieno di paludi velenose. La cosiddetta aria che respirava era incredibilmente tossica e stava invadendo silenziosamente il suo corpo, divorando la sua carne, il suo sangue, le sue ossa, la sua energia e perfino la sua anima.


Ogni mossa che faceva gli dava la sensazione di stare attraversando del fango. Perfino la sua percezione spirituale era stata limitata. Per dare un esempio, tutti e sei i suoi sensi erano soppressi al punto da essere meno del dieci per cento rispetto al normale, e questa era una zona per lo più libera dalla polvere abissale. Poteva immaginare a stento come sarebbe peggiorata la situazione fuori dalla città o nella leggendaria Foschia Sconfinata.


D’altra parte, le aure elementali di questo posto sfidavano ogni immaginazione e il loro livello andavano completamente oltre le sue aspettative.


Nel Caos Primordiale, il Regno degli Dei era il piano d’esistenza più elevato in assoluto. Ma qui? Per fare un confronto, il divario tra di esso e questo posto era simile alla differenza che c’era tra il Regno degli Dei e un piano inferiore, per non parlare di un Regno Divino.


Anche lo spazio qui era inimmaginabilmente robusto. Al suo picco, lo spazio del Regno degli Dei era fragile come la carta. Bastava una sola onda per farlo collassare. Ma qui, poteva al massimo creare delle increspature se si fosse impegnato con tutte le sue forze.


Per quanto ne sapeva, i coltivatori di questo posto non erano più talentuosi e diligenti di quelli del Caos Primordiale. Tuttavia potevano progredire molto più velocemente e ad un livello superiore perché questo piano era più elevato.


Il prezzo da pagare, naturalmente, era la corrosione della polvere abissale. La polvere abissale stava ancora invadendo silenziosamente il suo corpo nonostante ci fossero diverse barriere per mantenerla al minimo.


Grazie alle descrizioni della Dea Ancestrale, Yun Che sapeva meglio di chiunque altro cos’era davvero la polvere abissale. Era il Potere dell’Estinzione che la Dea Ancestrale aveva separato dal Caos Primordiale originale, ma era stato diluito così tante volte che si poteva resistere ad esso con un’aura misteriosa abbastanza forte. Quando si raggiungeva il livello di un Vero Dio, lo si poteva isolare alla perfezione e ottenere ciò che i cittadini dell’Abisso chiamavano “Grazia Divina”.


Naturalmente nemmeno i Veri Dei potevano controllare la polvere abissale così facilmente come quando controllavano Energia Misteriosa. Non importava quanto diventasse rado il Potere dell’Estinzione, era comunque il potere più primitivo del cosmo. Era una delle energie ancestrali che aveva dato alla luce la Dea Ancestrale stessa.


Naturalmente non poteva essere controllato dalle creature viventi di quest’era.


Yun Che abbassò le braccia e chiuse gli occhi. Mentre percepiva e resisteva alla polvere abissale, estese lentamente la sua percezione spirituale finché non riuscì a sentire Helian Lingzhu e Mo Cangying.


“...Il cognome di quel ragazzo è Yun, e non ci sono potenti esperti o clan con quel nome nella nostra nazione, figuriamoci un Regno Divino. Mi dispiace dirlo sorella minore Lingzhu, ma sembra che rimarrai delusa.”


“...” Helian Lingzhu non gli diede una risposta.


“Mancano ventisette giorni prima dell’apertura del regno dell’Abisso dei Qilin.” Il tono di Mo Cangying rivelò una traccia di determinazione. “Siamo stati in svantaggio per fin troppi anni e dubito che quest’anno sarà diverso. Ma non preoccuparti. Non ti abbandonerò nemmeno per un momento quando entreremo nel regno divino dei Qilin stavolta. Mi assicurerò che tu avanzi di stadio anche se dovessi sacrificare ogni opportunità.”


“...” Helian Lingzhu rimase in silenzio.


“Sorella minore Lingzhu?” Mo Cangying scoccò un’occhiata alla sua compagna.


“Ah?” Helian Lingzhu finalmente si riprese. Raddolcì la sua espressione più che poteva e disse: “Stavo pensando se chiedere al maestro di curare le ferite di Yun Che. È…”


Mo Cangying si fermò di colpo.


Anche Helian Lingzhu smise di parlare, sapeva che ciò che aveva detto era stato davvero inappropriato.


Mo Cangying la fissò mentre diceva lentamente: “Il maestro si sta avvicinando al termine della sua vita ed è stato tormentato dalla malattia e dal dolore per anni. Tuttavia non ha potuto nemmeno riposare perché il padiglione celeste Helian ha avuto bisogno del suo supporto. A parte in circostanze eccezionali, se possibile non dovremmo disturbarlo.”


“Abbiamo già fatto un enorme favore a quel ragazzo salvandogli la vita. Capisco che sei esausta per via della questione del regno divino dei Qilin… ma non capisco come tu possa essere così interessata ad un estraneo dalle origini sconosciute, per non parlare del fatto che non credo stia dicendo la verità.”


Helian Lingzhu non rispose. Disse con rimpianto: “Hai ragione nono fratello maggiore. Ultimamente sono stata distratta e disattenta. Per qualche motivo, ho sperato di ottenere un po’ di buon karma per fare avvenire un miracolo e cambiare il fato di Helian.”


Non stava esagerando. Adesso solo un miracolo o la mano di dio in persona avrebbero potuto salvare la dinastia Helian. Era tragico, eppure innegabile.


Mo Cangying stava per farle notare che l’atteggiamento di Helian Lingzhu nei confronti di Yun Che era stato strano, ma la sua confessione avvilente lo fece diventare silenzioso.


Probabilmente aveva dato troppo peso alla questione.


“Tornerò nell’impero dopo che avrò parlato al maestro della conferenza dell’Abisso dei Qilin. Come hai detto, abbiamo già mostrato la massima gentilezza a Yun Che portandolo qui. Potrebbe ricordarsi del nostro favore o no. Non importa. Disonoreremmo solo noi stessi cercando di farci ripagare.”


Mo Cangying si rilassò e annuì con forza. Se non era sicuro prima, ora credeva che l’insolita benevolenza di Helian Lingzhu nei confronti di Yun Che fosse solo frutto della sua ansia per via dell’imminente conferenza dell’Abisso dei Qilin. Era solo un’illusione nata dalla disperazione e poteva comprendere quel sentimento.


La percezione spirituale di Yun Che mantenne il passo con i due anche mentre si stavano allontanando. Tuttavia, si stava anche indebolendo a causa dell’erosione della polvere abissale. Incanalò più energia spirituale nella sua percezione in modo da non farla vacillare.


Per qualche motivo, il suo cuore, la sua anima e perfino le sue Vene Misteriose sembravano entrare in profonda risonanza con questo posto che si chiamava “regno dell’Abisso dei Qilin”. Aveva bisogno di un’opportunità per fare la sua mossa, così naturalmente doveva radunare quante più informazioni possibili.


Ormai il duo si era allontanato. Fu in quel momento che individuò l’aura che apparteneva al vecchio di nome Ku Xian.


Ku Xian era un Divine Master al picco del suo stadio. Se avesse continuato ad usare la sua percezione, molto probabilmente sarebbe stato scoperto.


Yun Che stava per ritirare la sua percezione spirituale quando all’improvviso si rese conto di qualcosa.


Questo era l’Abisso e doveva comportarsi con estrema cautela. Per questo aveva abbandonato ogni distrazione e si era concentrato solamente sul suo obiettivo.


Ora si era reso conto all’improvviso che la sua percezione spirituale in realtà era… più chiara rispetto a prima. Non sarebbe dovuto essere possibile visto che la polvere abissale avrebbe dovuto indebolirla costantemente. Avrebbe dovuto sentirsi limitato come non mai, non l’opposto.


Cercò di concentrarsi sulla sua percezione spirituale per scoprire cosa stava succedendo. Con stupore, scoprì che la sua energia spirituale stava respingendo istintivamente la polvere abissale con cui entrava in contatto!


Ritirò la mente e alzò di nuovo la mano. Strizzando gli occhi un po’, sentì di nuovo la polvere abissale con le dita.


Molto, molto tempo dopo, sussurrò: “Dimmi, He Ling… Credi… che sia possibile controllare la polvere abissale per me…?”


Nessuno gli rispose. Mantenne questa postura per diverse ore di fila.


La polvere abissale era la forma estremamente diluita del Potere dell’Estinzione. Anche così, i Veri Dei e gli Dei della Creazione potevano solo resistere ad esso, e non comandarlo.


Tuttavia Xiao Lingxi, la Dea Ancestrale, gli aveva dato il suo Sacro Corpo del Nulla e il manuale della Sfida alle Leggi Naturali che Xia Qingyuan gli aveva lasciato gli aveva permesso di completare la Divina Arte Ancestrale.


In tal caso…


<em>Sarebbe possibile…</em>


…


Dopo un lungo silenzio, lo sguardo di Yun Che divenne concentrato fino a sembrare stranamente vuoto.
                                


                                



