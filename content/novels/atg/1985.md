---
weight: 1985
title: Capitolo 1985 - Il Passato di Beichen
pubDate: 2025-03-10T08:57:10.534Z
tags:
    - atg
---


<em>(Capitolo parzialmente editato),
0 capitoli in coda, 0/10
-Schadenfreude</em>


“...Lei?” Mo Cangying alzò un sopracciglio.


Anche Helian Lingzhu ne fu sorpresa. Yun Che ignorò le loro reazioni e si avvicinò lentamente a Qi Chuan.


“Le sue ferite…” Helian Lingzhu stese istintivamente le braccia.


“Non si preoccupi.” Yun Che la rassicurò con un sorriso. “Sembrano gravi, ma sono per lo più ferite esterne. Grazie al qi medicinale di questo posto, mi sono ripreso molto in poche ore di riposo.”


Prima che Helian Lingzhu facesse altre domande, posò una mano sul braccio destro del giovane e iniettò un debole flusso di energia profound. “Per favore permettimi di controllare lo stato del tuo braccio, Qi Chuan.”


Dopo che la sua energia si diffuse per il braccio del giovane, percepì silenziosamente fin dove si era estesa l’erosione.


Tecnicamente, la polvere abissale non era un veleno e sicuramente non era vivo. In pratica, era un potere superiore che andava oltre il controllo di ogni entità al di sotto di essa, cioè di tutti. Per questo la cosiddetta “erosione” era di gran lunga peggiore di quel che sembrava. Era anche molto più letale di ogni veleno conosciuto nell’Abisso.


Ci volle solo un momento per Yun Che per determinare le condizioni del ragazzino. Nel frattempo, Mo Cangying non riuscì a nascondere il suo disprezzo: “Cosa crede di fare? Non ci dirà che ha un modo per rimuovere la sua erosione, vero?”


“Naturalmente no. Nessuno ha la capacità di rimuovere l’erosione.” Rispose con indifferenza Yun Che, togliendo la mano dal braccio di Qi Chuan. “Tuttavia credo che sarebbe un peccato rimuovere il suo braccio completamente visto che non è malamente eroso come sembra. Il mio suggerimento è di eliminare solo la carne, il sangue, le ossa e i meridiani erosi. Dopodiché dovrebbe riprendersi pienamente.”


Stavolta Mo Cangying non cercò nemmeno di trattenere il suo disprezzo: “Ha idea di cosa sta dicendo?”


Yun Che non rispose alla provocazione: “Lo vedremo. Nel caso peggiore, perderebbe un braccio, succederebbe la stessa cosa se glielo tagliassi.”


Prima che Mo Cangying potesse rispondere, guardò Qi Chuan e chiese: “Temi il dolore?”


Il ragazzino scosse la testa confuso: “No?”


“Bene. Avrai bisogno di quella forza.”


Un secondo dopo, afferrò di nuovo il braccio di Qi Chuan e scatenò la sua energia profound. Si diffuse in milioni di piccole correnti invisibili e…


<em>Pssh bang pssh pssh bang bang bang!</em>


Innumerevoli buchi esplosero nel braccio del giovane, disperdendo pezzi di carne, ossa e schizzi di sangue in ogni direzione. In un batter d’occhio, sembrò che il braccio di Qi Chuan fosse stato infilzato un milione di volte.


Qi Chuan era completamente sbalordito e sbiancò naturalmente. Voleva urlare, ma il dolore era così intenso che non poteva farlo.


“Maledetto!!”


Mo Cangying ruggì e si fece avanti, ma Helian Lingzhu lo trattenne prima che potesse attaccare Yun Che. “Aspetta! Forse… forse potrebbe…”


Mo Cangying non poteva capire la sua reazione. Per qualche motivo, la prima principessa si stava fidando di lui quasi ciecamente e senza motivo: “Dici sul serio sorella minore?! Ovviamente sta…”


Prima che potesse finire, il braccio di Qi Chuan esplose un’ultima volta e Yun Che ritirò la mano. Il ragazzino sudato fradicio collassò immediatamente a terra ed ebbe degli spasmi simili ad un epilettico. Finalmente riuscì anche ad urlare.


“Finito.” Disse con indifferenza Yun Che.


“Qi Chuan!” Helian Lingzhu si precipitò subito dal ragazzino. Il suo piccolo braccio era coperto da quasi cento buchi piccoli o grandi. Era uno spettacolo terrificante.


La prima principessa rilasciò subito la sua energia profound per sigillare le ferite, ma la sua preoccupazione si trasformò subito in stupore, e poi in shock.


“Yun Che!” Mo Cangying lo guardò con freddezza e rabbia. “È solo un ragazzino ed è già in difficoltà! Ti abbiamo salvato e tu invece hai torturato…”


“Nono fratello maggiore.” Helian Lingzhu lo interruppe trattenendo a stento l’entusiasmo: “Non stava danneggiando il braccio di Qi Chuan senza motivo. Tutte le parti erose sono sparite e… il suo braccio è ancora utilizzabile.”


“...Cosa?!” Mo Cangying si girò verso di lei con shock e incredulità. Afferrò immediatamente il braccio ferito del giovane. Quando lo sondò, diventò ancora più stupito di Helian Lingzhu.


Aveva ragione. L’erosione era sparita completamente. Le sue lesioni terrificanti erano incisioni precise che avevano tagliato solo quanto necessario. A parte i pezzi di carne e parte del sangue, le ossa erano ancora intatte e anche i suoi meridiani più importanti erano rimasti intatti. La porzione minore erosa era stata rimossa in modo pulito e le parti illese erano quasi perfettamente intatte.


In alcuni casi estremi, il margine d’errore era così stretto da essere quasi inesistente. Se Yun Che avesse sbagliato anche di un millimetro, non avrebbe potuto rimuovere l’erosione. E se avesse tagliato un millimetro più a fondo, allora i meridiani sarebbero stati distrutti. Era una precisione tale da essere terrificante.


Mo Cangying si girò a guardare gli schizzi di sangue e i pezzi di carne a terra. Ogni resto era grigiastro a causa della polvere abissale. Nemmeno un briciolo era vivo. Alla fine tornò a guardare Yun Che e lo fissò con incredulità.


“Come… come ci sei riuscito?” Disse Helian Lingzhu. Perfino adesso, non poteva credere ai suoi occhi, mentre percepiva le ferite di Qi Chuan che stava guarendo.


Yun Che sorrise con calore come sempre: “Ho una serie di conoscenze, teorie e pratica nel campo medico davvero complete nella mia mente. Probabilmente ero un medico in passato.”


“Un dottore?” Helian Lingzhu scosse la testa con incredulità: “Conosco molti medici, ma nessuno di loro ha il tuo livello di familiarità con il corpo umano o un tale controllo sull’energia profound. Ciò che hai fatto… supera assolutamente perfino il nostro capo dei dottori.”


“...” Stavolta Mo Cangying non disse nulla.


Nel frattempo, Qi Chuan si era dimenticato temporaneamente del dolore e alzò il suo braccio dolorante, ma ancora utilizzabile, chiedendo con incredulità: “Ora… il mio braccio è guarito? Non è più necessario tagliarlo?”


“Non è guarito, hai ancora bisogno di uno o due mesi per curarlo completamente. Ma sì. Tornerà come prima.” Disse sorridendo Yun Che per poi annuire verso Helian Lingzhu. “Mi lusinga prima principessa. È il minimo che posso fare per ripagarvi per avermi salvato.”


Poi si tirò su a sedere e continuò: “Ora che sto… abbastanza bene, potremmo dirci addio. Se ci rincontreremo di nuovo, mi assicurerò di ripagarvi meglio che posso.”


“Cosa?” L’improvviso addio colse alla sprovvista Helian Lingzhu. “Se ne va di già? Ma non si è ancora ricordato del suo passato, vero? E le sue ferite…”


Yun Che rispose: “Non sono ancora guarito, ma mi sono ripreso abbastanza da potermi muovere. Non mi è ancora tornata la memoria, ma ricorda che ho detto che mi stavano dando la caccia? Se rimanessi qui per troppo tempo, i miei nemici potrebbero rintracciarmi fin qui. Non saprei come fare se uno di voi venisse ferito a causa mia.”


“Così vi dirò addio. Mi auguro di poterci rincontrare un giorno.”


Fece un inchino e si girò. Poi si fece strada con debolezza, ma fermezza verso l’uscita. La sua determinazione e la sua sincerità sbalordirono perfino Mo Cangying.


“Aspetti!” Helian Lingzhu lo bloccò frettolosamente: “Potrebbe essere capace di muoversi, ma sarebbe un miracolo riuscisse ad uscire senza cadere. E se raggiungesse la tempesta, morirebbe sicuramente!”


“Lei… vuole ripagarci per aver salvato la sua vita, vero?” Helian Lingzhu si lambiccò il cervello e trovò la scusa perfetta per trattenerlo. “Beh, non dovrà aspettare fino al nostro prossimo incontro.”


“Mio padre è… rimasto ferito molto tempo fa, e dato che un’energia estranea ha invaso il suo cuore, è potuto guarire solo molto, molto lentamente. Per anni è stato tormentato da questa condizione, ma non ha nemmeno osato incanalare la sua energia profound per alleviare un po’ di dolore.”


“Ma con le sue tecniche mediche, potrebbe aiutarlo.” disse con fervore, “se può salvare mio padre, se potesse alleviare anche solo un po’ del suo dolore, l’impero Helian sarebbe in debito con lei. Avrebbe più che ripagato il suo debito.”


Yun Che non esitò per troppo tempo. Annuì lentamente e disse: “Molto bene… farò del mio meglio.”


“Meraviglioso!” Helian Lingzhu era così contenta di come aveva cambiato idea che sorrise estasiata. “In tal caso, io e il nono fratello maggiore rimarremo nel palazzo celeste per altri due giorni. Tra due giorni la porterò a vedere mio padre. Fino ad allora, dovrebbe riposare e recuperare le forze.”


Mo Cangying si accigliò, ma non obiettò stavolta.


…..


Due giorni dopo, Yun Che si diresse verso il palazzo imperiale con Helian Lingzhu e Mo Cangying. Yun Che aveva continuato a fingere di essere debole, ma aveva fatto sembrare che le sue ferite esterne fossero per lo più guarite. In particolare, il suo viso sembrava intoccato com’era prima di entrare nell’Abisso.


Gli effetti erano ovvi. Helian Lingzhu rimase rapita dal suo viso per molto, molto tempo prima che riuscisse a trovare la forza di distogliere lo sguardo: “Se posso chiedere, prima principessa, potrei sapere esattamente che tipo di energia sta influenzando suo padre?” Chiese con noncuranza Yun Che. “Dato che è l’imperatore di un intero regno, non posso immaginare che sia rimasto ferito così facilmente. È stata un’organizzazione straniera?”


Helian Lingzhu rivelò imbarazzo quando sentì la domanda. Un po’ di secondi dopo, sospirò: “Non… non è davvero un segreto, così immagino che possa dirglielo. In effetti, quasi tutti nel regno dell’Abisso dei Qilin ha sentito questa storia. L’uomo che ha ferito mio padre si chiama Mo Beichen.”


Yun Che esclamò con sorpresa: “Aspetti, sono proprio sicuro di aver sentito quel nome prima. Non era il Cavaliere Abissale di cui ha parlato Qi Chuan? Non è un nativo? Perché mai ferirebbe suo padre?”


Mo Cangying si accigliò ed Helian Lingzhu ridacchiò con amarezza: “Era un nativo ed era un genio che poteva capitare solo una volta ogni diecimila anni nel regno dell’Abisso dei Qilin nonostante le sue umili origini.”


“Mo Beichen era talentuoso e impavido. Un tempo si è avventurato nella Foschia Sconfinata alla ricerca di un’opportunità per avanzare allo stadio successivo. La sua ambizione però era ancora più elevata del suo talento: sognava di entrare nelle terre pure dove il Monarca Abissale risiede con sua moglie e le sue figlie. Non ne aveva solo parlato. Seguì un Cavaliere Abissale che gli aveva offerto l’opportunità di entrare nelle terre pure e partecipò alle prove crudeli per diventare un Cavaliere Abissale.”


“Per diversi anni non abbiamo più sentito notizie di lui. Poi abbiamo sentito che è morto durante le prove.”


Helian Lingzhu sospirò con sofferenza per poi continuare: “Le sue figlie erano poco talentuose e sarebbero state abbandonate molto tempo fa se non fosse stato per la forza e la posizione straordinarie di Mo Beichen. Naturalmente il suo clan aveva fatto un’eccezione per lui. Prima di viaggiare verso le terre pure, la famiglia imperiale e il clan avevano giurato di fare tutto ciò che era in loro potere per proteggere sua moglie e le sue figlie.”


“Ma quando fu annunciato che era morto…” Helian Lingzhu prese un momento per ricomporsi per poi continuare con tono insolitamente roco: “Le sue figlie persero la loro protezione.”


In altre parole, sia la famiglia imperiale che il suo clan avevano abbandonato spietatamente la famiglia di Mo Beichen non appena avevano sentito che era morto. Tuttavia non era stato per crudeltà. Le risorse erano scarse e le leggi della sopravvivenza dell’Abisso erano dure. Aveva senso che le due famiglie rinunciassero alle due figlie.


“Senza le barriere a proteggerle dall’Abisso, entrambe le figlie morirono a causa della polvere abissale.”


“Sua moglie si suicidò dopo aver perso il marito e anche le figlie.”


Finora la storia corrispondeva più o meno a ciò che Chi Wuyao gli aveva detto.


“Dopo meno di un mese dalla morte di sua moglie, Mo Beichen tornò come Cavaliere Abissale con l’armatura donata dal Gran Sacerdote delle terre pure in persona.”


Non c’era bisogno di aggiungere altro. Probabilmente era il motivo per cui Beichen si era denominato tale e perché aveva scelto di diventare un pioniere. Voleva morire, semplice.


<em>Nota traduzione: Beichen = Polvere triste</em>


“Così Mo Beichen ha sfogato la rabbia su suo padre?” Chiese Yun Che.


Helian Lingzhu annuì, ma presto scosse la testa: “Mo Beichen era… un uomo retto. Avrebbe potuto uccidere mio padre se l’avesse voluto e nessuno nell’intero impero si sarebbe opposto. Ma non lo ha fatto.”


La tragedia era accaduta molto tempo fa, ma Helian Lingzhu provava ancora dolore nel raccontarla.


La dinastia Helian non si sarebbe mai sognata di poter produrre un Cavaliere Abissale. Sarebbe dovuto essere un grande evento che avrebbe cambiato per sempre il loro destino. Invece avevano distrutto loro stessi quell’opportunità, trasformandola in una maledizione.


Yun Che gettò un’occhiata verso Mo Cangying e chiese: “Fratello Mo, ho notato che condivide lo stesso cognome di Mo Beichen. Siete imparentati o…?”


“Proveniamo dallo stesso clan.” Rispose senza emozione Mo Cangying. “Ma il mio clan è scomparso molto tempo fa. Mi tratti come una persona qualunque.”


Yun Che sorrise: “Ma sogna di diventare un Cangying, non è vero? Sono sicuro che non sarebbe soddisfatto a rimanere nel suo nido. Se il clan Mo può produrre un Mo Beichen, chi può dire che non ne possa creare un altro?”


<em>Nota traduzione: Cangying = Falco blu.</em>


Sorpreso, Mo Cangying guardò a lungo Yun Che. In qualche modo, Yun Che aveva indovinato cosa stava pensando quando si era denominato in quel modo. Forse aveva intuito che ambiva ad entrare nelle terre pure.


La conversazione distrasse Helian Lingzhu, che sorrise e disse: “Ben detto Yun Che! Da quanto lo capisce, il nono fratello maggiore penserà che sia la sua anima gemella ora!”


“Umpf!” Mo Cangying sbuffò.


“Credo anche io che il nono fratello maggiore diventerà un altro Mo Beichen… no, forse ancora più grande.”


…..


Il palazzo imperiale Helian non era avvolto dalle tempeste di sabbia, ma era grigiastro come ogni altro posto. Ogni pollice di questa terra era piena di polvere abissale e vera polvere.


Il palazzo era stato forgiato principalmente con il granito. Il suo colore giallo dalle tinte marroni simboleggiavano la solennità dell’impero, ma quella dignità sembrava piuttosto fragile al momento.
                                


                                



