---
weight: 19860
title: Capitolo 1986 - La Fine di Helian (1)
pubDate: 2025-03-10T08:57:10.534Z
tags:
    - atg
---


<em>(Capitolo parzialmente editato),
0 capitoli in coda, 0/10
-Schadenfreude</em>


Non passò molto tempo prima che incontrassero l’attuale sovrano della dinastia Helian e il governatore del regno dell’Abisso dei Qilin, Helian Jue.


“Lingzhu, Cangying, siete tornati.”


Helian Jue al momento era al centro della sala principale. Com’era naturale, il suo abito imperiale e la sua corona erano color giallo dalle sfumature marroni. Il suo sguardo era tagliente e solenne, ma gli mancava la naturale arroganza che avrebbe dovuto possedere il sovrano di un intero regno.


Scoccò un’occhiata verso Yun Che ma non gli prestò troppa attenzione.


“L’ho fatta preoccupare onorabile padre.” Helian Lingzhu si fece avanti e fece un inchino profondo.


“Finché sei sana e salva.” Helian Jue sospirò. “È colpa mia se hai pensato che fosse necessario metterti in pericolo.”


Poi guardò Yun Che e chiese: “È questa persona il miracoloso medico che hai menzionato nella tua trasmissione del suono?”


Yun Che avanzò e rispose: “Yun Che le porge i suoi rispetti, sua maestà.”


“Mm.” Rispose Helian Jue, che però si accigliò lievemente. L’uomo di fronte a lui aveva un viso perfetto, pelle intatta e un paio di occhi cupi come la notte. Non aveva visto la minima traccia di polvere abissale su di lui. Sembrava quasi che fosse rimasto intoccato da essa se non di recente.


<em>’Che sia un abitante di un Regno Divino?’</em> Si chiese.


“Mia figlia ha detto che dei nemici le davano la caccia e l’hanno costretta a scappare nella tempesta di sabbia. Quando si è svegliato, ha scoperto di aver perso la memoria. È vero?” Chiese con tono critico.




“Sì sua maestà.” Rispose Yun Che. “È solo grazie alla prima principessa e al fratello Mo che sono sopravvissuto.”


Anche se l’imperatore Helian non aveva rilasciato la sua Energia Misteriosa, Yun Che capì subito che sarebbe potuto diventare il guerriero più potente nel Regno degli Dei, così potente che sarebbe stato impossibile per il Caos Primordiale accomodarlo.


Nonostante non fosse un Semidio come Mo Beichen, era ad un pelo da raggiungere quello stadio. Era un coltivatore allo stadio Semi-Divine Extinction!


Come previsto, perfino il sovrano di un angolo sperduto del mondo era superiore all’esistenza più potente nel Caos Primordiale.


“Le domande possono aspettare onorabile padre. Per favore mostri a Yun Che le ferite che ha ricevuto allora.” Helian Lingzhu lo interruppe e diede a Yun Che una gentile spinta alla schiena.


Il suo gesto istintivo e le sue parole sorpresero di molto Helian jue, che però rimase impassibile e disse: “Lingzhu sembra avere molta stima di lei! Le sue tecniche mediche devono essere più impressionanti di quanto mi ha descritto. Avanti dottore.”


Nonostante questo, non credeva davvero che Yun Che potesse curarlo. Era stato un Semidio ad infliggergli questa ferita e andava ben oltre le possibilità di mere tecniche mediche. Aveva accettato solo perché non voleva deludere sua figlia.


Yun Che non sprecò fiato. Premette subito un dito sul polso di Helian Jue e iniettò una debole scia di Energia Misteriosa che circolò velocemente per il corpo dell’imperatore una volta.


Tre respiri dopo, Yun Che disperse l'Energia Misteriosa e ritirò la mano. Tutti rimasero sorpresi da quanto poco tempo ci aveva messo per esaminare le condizioni dell’imperatore. Helian Lingzhu chiese con esitazione: “Com’è?”


Yun Che rispose: “L’energia radicata nel cuore di sua maestà è incredibilmente potente. Posso capire perché non sia riuscito a neutralizzarla. Inoltre lo scopo principale di questa energia è di rallentare il più possibile il recupero di sua maestà. Questo è il motivo per cui non è letale nel breve termine.”


“Ha un modo per curarlo allora?” Chiese speranzosa Helian Lingzhu.


Yun Che sorrise: “Al mio livello? Naturalmente no. Ma posso estrarla dal cuore di sua maestà.”


“Ah?” Helian Lingzhu rimase stordita per un secondo per poi riempirsi di gioia e shock: “Davvero?!”


Anche Helian Jue e Mo Cangying ne furono sorpresi, ma il loro entusiasmo fu molto più contenuto rispetto a quello della prima principessa. In effetti non sembravano minimamente contenti. Se l’energia di Mo Beichen poteva essere estratta dal suo cuore, allora sarebbe stata una questione insignificante neutralizzarla. Tuttavia era l’energia di un Semidio, qualcosa che nemmeno il Guardiano Antenato, il membro più potente della famiglia imperiale, era riuscito ad eliminare. Come osava un mero coltivatore al Divine Sovereign proclamare di compiere un’impresa del genere?


“E come lo farà esattamente?” Helian Jue stava provando disprezzo, ma la sua espressione non cambiò minimamente.


Yun Che rispose con calma e sicurezza: “Sarà difficile per me spiegare la teoria medica e il trattamento ad un inesperto, ma non è davvero importante. È la sua fiducia ciò che permetterà alle cure di avere successo.”


Helian Jue strinse gli occhi, ma aspettò che continuasse.


“Per dirla in termini semplici, se mi permettesse di iniettare Energia Misteriosa del suo cuore e aprire diciassette ferite in esso, allora avrei la sicurezza assoluta di poter estrarre l’energia in soli trenta secondi.”


“Maledetto!!” Mo Cangying stava già urlando prima che Helian Jue potesse reagire. “Come osi suggerire di fare un atto così sfrontato, Yun Che! O è sempre stato un tuo piano?! Di assassinare sua maestà?”


Permettere a del qi profound altrui di entrare nel proprio cuore era come lasciare la propria vita nelle mani di qualcun altro, e aprire diciassette ferite nel cuore? Si stava parlando del cuore! Un solo errore poteva causare un danno irreparabile nel migliore dei casi o la morte nel peggiore! Forse Yun Che aveva pianificato di assassinare l’imperatore fin dall’inizio!


“Nono fratello maggiore!” Helian Lingzhu si avvicinò frettolosamente a Mo Cangying e gli afferrò un braccio: “Sono sicura che le intenzioni di Yun Che non sono malvagie!”


Yun Che non fu minimamente sorpreso dalle loro reazioni. Spiegò con calma: “Non sono mai stato nel regno dell’Abisso dei Qilin, così posso assicurarvi che non sto lavorando per un nemico, per non parlare del fatto che la prima principessa mi ha salvato la vita. Il motivo per cui sono venuto qui oggi è per ripagare il suo favore. Posso assicurarle che non ho intenzioni malvagie nei suoi confronti, sua maestà.”


“Dice la verità onorabile padre!” Helian Lingzhu cercò subito di difendere Yun Che, “Siamo stati io e il nono fratello maggiore a salvare Yun Che. Quando si è ripreso abbastanza per muoversi, ha cercato di andarsene perché temeva di portare i suoi nemici da noi. L’ho anche visto salvare un giovane grazie ad una tecnica miracolosa. Per questo ho deciso di portarlo da lei.”


“Il nono fratello maggiore può testimoniarlo. Era lì anche lui.”


Mo Cangying non poteva negarlo.


Yun Che aggiunse: “Stavo solo parlando dal punto di vista della mia esperienza come dottore, ma capisco pienamente perché sua maestà sarebbe guardingo nei confronti di un estraneo che ha incontrato per la prima volta, per non menzionare che le cure riguardano un organo delicato come il cuore. Sarei rimasto sorpreso se avesse accettato immediatamente le cure.”


Helian Jue rimase ancora impassibile. Fissò Yun Che e chiese: “Conosce qualche altro modo per curare questa condizione?”


Yun Che rispose: “La mia coltivazione è debole e stiamo parlando del cuore. Così no, questo è il solo modo che mi è venuto in mente. Tuttavia non avrei dovuto menzionare un trattamento così rischioso ad un imperatore. Per favore accetti le mie scuse, sua maestà.”


“Finché se ne rende conto.” Rispose impassibile Helian Jue, ma era chiaro dalle sue parole che non fosse cordiale come prima.


“Onorabile padre.” Helian Lingzhu notò la rabbia nel tono di suo padre e cercò di difendere di nuovo Yun Che: “Prometto che non è una persona malvagia. Io e il nono fratello maggiore abbiamo visto con i nostri occhi come ha salvato il nostro fratello minore quel giorno. Non l’avrei portato da lei se non fossi rimasta così impressionata dalle sue tecniche.”


“Mi fido pienamente di te, figlia mia.” Disse Helian Jue. “Ma come puoi non capire quanto è ridicola la tua richiesta? Mi stai chiedendo di affidare la mia vita ad un estraneo che ho incontrato per la prima volta e di cui non so nulla,”


“Inoltre,” strinse gli occhi con fare minaccioso, “Sono davvero curioso del perché sei disposta ad affidare la vita di tuo padre ad un tipo che hai conosciuto per meno di tre giorni. Probabilmente le sue competenze non sono solo mediche, vero? In effetti oserei dire che è molto più bravo in altri campi.”


“Onorabile padre, io…” Helian Lingzhu non poté ribattere.


“Ha ragione sua maestà.” Rispose con calma Yun Che. In effetti era così calmo che Helian Jue non poté che accigliarsi con perplessità: “In tal caso, non ho più motivo di rimanere. Da qui i nostri cammini si separeranno. Ripagherò il favore della prima principessa dopo che mi sarò ripreso pienamente.”


Helian Jue si girò: “Non è necessario. L’Impero Helian non è caduto così in basso dal rinfacciare un favore fatto. Il regno dell’Abisso dei Qilin non ha posto per te e mia figlia è fuori dalla tua portata. Se vuoi davvero ripagarla, allora lasciare il regno dell’Abisso dei Qilin non appena possibile.”


“Onorabile padre!” Helian Lingzhu voleva dire qualcos’altro, ma Helian Jue stava già facendo cenno di andare. “Cangying! Mandalo via!”


“Subito!” Rispose Mo Cangying.


Fu in quel momento che soffiò del vento e una risata spudorata risuonò per la sala principale: “Ahahahah! Zhua Liancheng della setta del Macigno Profound chiede un incontro a sua maestà!”


Questa persona poteva aver fatto una “richiesta”, ma in realtà stava invadendo il palazzo. Stava perfino soffiando delle raffiche nella sala principale. Le guardie Helian furono scaraventate via dalla tempesta di sabbia prima ancora che potessero reagire.


“setta del Macigno Profound?” Tutti eccetto Yun Che sbiancarono allo stesso tempo.


“Maledetto!” Mo Cangying si girò con furia e radunò Energia Misteriosa. Luce che sembrava solida come la roccia si manifestò attorno alle sue braccia, stava per attaccare la persona dietro la tempesta di sabbia.


Una forte esplosione disperse la tempesta di sabbia e scosse lo spazio attorno. Mo Cangying cadde dal cielo e cadde sul pavimento con un forte tonfo. Anche se era riuscito a riprendere l’equilibrio, era quasi sprofondato un intero metro nel terreno e il pavimento dell’intera sala adesso somigliava ad una ragnatela.


Mo Cangying barcollò e impallidì per un istante, ma la sua espressione divenne subito feroce come un’aquila affamata.


“Oh? Fratello Cangying!”


Un uomo alto e muscoloso emerse dalla nuvola di polvere mostrando nuda arroganza e derisione: “Sono passati trent'anni dall’ultima volta in cui ci siamo incontrati e non sei migliorato nemmeno un po’? Non hai detto che saresti diventato il cosiddetto falco blu che sarebbe asceso nei cieli delle terre pure un giorno? Non ti sei tolto tutte le piume per diventare un cane dell’impero Helian, vero?”


“Tu!” La rabbia nello sguardo di Mo Cangying si intensificò. Le sue dita scavarono nella carne così tanto da rischiare di ferirsi.


L’uomo era il giovane maestro della setta del Macigno Profound, Zhai Liancheng. Trent’anni fa avevano combattuto fino a raggiungere uno stallo.


Ora però Zhai Liancheng era riuscito ad entrare in vantaggio dopo un solo scambio.


Fu in quel momento che Mo Cangying sentì una grossa mano dargli una pacca sulle spalle. Poi Helian Jue avanzò e fissò Zhai Liancheng imperiosamente: “Stai diventando sempre più scortese ragazzo. Vedo che tuo padre non ti ha insegnato le buone maniere.”


Era un eufemismo. Perfino la persona più idiota nell’Abisso avrebbe capito che era una nuda provocazione e disprezzo. Nonostante la spavalderia di Helian Jue, Zhai Liancheng sembrò sottovalutare perfino lui.


Zhai Liancheng non era venuto da solo. Era accompagnato da un giovane eccezionale. Era un coltivatore al picco del Divine Sovereign dalla statura media e un aspetto ordinario.


Né Helian Jue, né Mo Cangying avevano mai visto questa persona. Tuttavia sembrava perfettamente imperturbato nonostante fosse di fronte ad un imperatore. Sorrideva lievemente mentre squadrava tutte le persone nella sala principale come se stesse esaminando oggetti. Era ancora più arrogante di Zhai Liancheng ed era accanto al giovane maestro, non dietro di lui.


“Yun Che!” Helian Lingzhu prima di tutto mandò una trasmissione del suono: “Lasci questo posto non appena trova l’opportunità di farlo. Quest’uomo è il giovane maestro della setta del Macigno Profound e non è qualcuno che può provocare. La cercherò… la cercherò dopo e la saluterò, ora vada!”


Yun Che sorrise e annuì verso Helian Lingzhu, ma non mosse un muscolo.


<em>Rumble!</em>


Nuvole di sabbia si sollevarono di nuovo nella sala principale, ma stavolta era opera delle guardie imperiali. Guardarono truci i due intrusi che sembravano in svantaggio numerico come se volessero divorarli sul posto.


Le aure minacciose si dissiparono velocemente insieme alla sabbia.


Yun Che mostrò un sogghigno di disprezzo. Aveva scoperto la vera natura di questo cosiddetto imperatore. A prima vista, sembrava un uomo stabile e dalle ampie vedute. In realtà era solo un codardo che aveva troppa paura a correre anche solo il minimo rischio.


Se qualcuno del genere fosse entrato nella città dell’Imperatore Yun, Yan Tre l’avrebbe fatto a pezzi prima ancora che quel codardo considerasse la possibilità di morire.
                                


                                



