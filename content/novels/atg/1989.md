---
weight: 19890
title: Capitolo 1989 - Calpestare
pubDate: 2025-03-10T08:57:10.534Z
tags:
    - atg
---


<em>(Capitolo parzialmente editato),
0 capitoli in coda, 0/10
-Schadenfreude</em>


La prima persona a reagire dopo “l’incidente” fu Helian Lingzhu. Si era praticamente teletrasportata di fronte a Yun Che per impedire a Zhuai Liancheng e a Ximen Qi di guardarlo. “È… è una delle mie guardie. Ritirati ora, Yun Che!”


“Guardia?” Zhuai Liancheng alzò un sopracciglio. “Considerando il suo aspetto tenero, credo che sia il tuo giocattolino invece che la tua guardia!”


“Tu… assurdità! Naturalmente non lo è!” Helian Lingzhu stava diventando incoerente da quanto era stata colta dal panico. Gridò di nuovo: “Ritirati ora Yun Che!”


Sfortunatamente per lei, Zhuai Liancheng alzò una mano ed evocò un muro invisibile: “Non finché non risponde al giovane maestro Qi. Perché stavi ridendo?”


Helian Lingzhu stava per difendere di nuovo Yun Che, ma lui rispose: “Non è niente. Mi sono solo ricordato di qualcosa di divertente.”


La sua spiegazione priva di paura e praticamente noncurante fu peggio di una provocazione diretta considerando che questo doveva essere il momento più glorioso dei due. Zhuai Liancheng sorrise con tranquillità, ma emanando un’aura minacciosa: “Cosa c’è di così divertente? Non vuoi condividerlo con me e il giovane maestro Qi?”


“Eheh!” Stavolta Yun Che non si disturbò a nascondere il suo sdegno. Sbuffò forte e disse: “Cosa? Sei così inetto da non poter leggere tra le righe? Stavo ridendo di fronte a due pagliacci sciocchi, ignoranti e imbarazzanti naturalmente. Potete indovinare chi erano?”


Helian Lingzhu sbiancò in un istante. Perfino Mo Cangying rimase così sbalordito da dimenticare temporaneamente la sua rabbia.


Zhuai Liancheng e Ximen Qi si irrigidirono, ma solo per un istante. Mostrarono sogghigni minacciosi in parte giocosi e in parte entusiasti. Dopotutto a chi non piaceva dare un bello schiaffo ad un idiota arrogante? A chi non piaceva divertirsi con un giocattolo?


“Yun Che…” La voce di Helian Lingzhu chiaramente stava tremando. “Sei… impazzito? Sono… sono…”


“Dev’essere stanco di vivere!” Mormorò con tono impotente e disperato Mo Cangying.


“Ahahahah! Bene! Molto bene!” Zhuai Liancheng squadrò Yun Che un paio di volte. Stava per aggiungere qualcosa quando all’improvviso fu travolto dalla gelosia.


La maggior parte degli abitanti dell’Abisso erano stati esposti alla polvere abissale in ogni momento. Era il motivo per cui la loro pelle spesso sembrava grigia e ruvida qualunque fosse il livello della loro coltivazione. Invece Yun Che aveva un paio di occhi che assomigliavano a precipizi neri, sopracciglia che sembravano spade, capelli neri come l’incarnazione della notte e un viso che pareva una scultura marmorea.


C’erano alcuni lievi segni sul suo viso. Era chiaro che si fosse ripreso solo di recente da un qualche tipo di incidente. Ma invece che essere da detrimento, gli davano un fascino diabolico.


In breve, Yun Che era il giovane più bello che avesse visto in tutta la sua vita!


La gelosia conduceva all’odio e l’odio al desiderio di distruggerlo anche se non si conoscevano nemmeno.


Helian Jue inspirò profondamente e disse: “Noi…”


L’imperatore voleva dire che Yun Che non era una guardia e che non aveva assolutamente nulla a che fare con loro. Tuttavia Helian Lingzhu lo aveva già difeso prima, così negarlo avrebbe solo peggiorato la situazione. Così disse: “Questo ragazzo è arrivato da poco nel regno dell’Abisso dei Qilin e non sappiamo da dove provenga. È la guardia di Lingzhu, ma non l’abbiamo registrato ufficialmente.”


“Una cosa è certa, le sue parole e le sue azioni non hanno niente a che fare con la famiglia imperiale. Siete liberi di fare ciò che volete con lui.”


Helian Lingzhu spalancò gli occhi: “Pa…”


“Vattene ora, Yun Che!” Gridò Helian Jue ignorandola.


Yun Che provò disprezzo. <em>’Ora si comporta come un imperatore?’</em>


“Vattene? Vattene dove?” Ximen Qi scosse la testa. “Ha insultato me e il giovane maestro della setta del Macigno Profound. Credi davvero che lo lasceremo andare?”


Helian Lingzhu strinse i denti. “Giovane maestro Zhuai, giovane maestro Ximen, Yun Che è solo un estraneo che non sa nulla della setta del Macigno Profound e dell’Alleanza della Venerazione dei Qilin. Se una persona è inconsapevole, come può essere tenuta responsabile? Lo… lo esilierò dal regno dell’Abisso dei Qilin adesso. Vi prometto che non si rivelerà più di fronte a voi due.”


“Ahahahah!” Zhuai Liancheng scoppiò a ridere: “Non posso credere a quanto sta difendendo questa tua guardia estranea, prima principessa! Devi adorare proprio questo giocattolo. Vi divertite giorno e notte? Fratello Cangying! Mi dispiace così tanto, ma credo che la donna che hai lusingato per tutto questo tempo sia stata usata da questo bel visino, ahah…”


Zhuai Liancheng stava per ridere un altro po’ quando si ricordò di colpo che Helian Lingzhu sarebbe diventata la donna di Ximen Qi. Si trattenne frettolosamente.


Helian Lingzhu era la prima principessa. Dire che non avesse mai sentito insulti del genere sarebbe stato un eufemismo. Tremando come una foglia, lei balbettò: “Tu… tu…!”


Mo Cangying sapeva meglio di chiunque altro che Yun Che ed Helian Lingzhu si conoscevano da poco tempo. Nonostante questo, la sua faccia non poté che diventare rossa per la vergogna e la rabbia. Era perché sapeva anche lui che le provocazioni di Zhuai Liancheng non erano così assurde. Dopotutto aveva visto con i suoi occhi come Helian Lingzhu aveva superato il limite diverse volte per diventare amica di Yun Che e per difenderlo.


Fece un passo avanti e cercò di dire qualcosa, ma ancora una volta Yun Che disse con tono pigro: “Allora? Cosa volete provare a fare, pagliacci?”


Yun Che sogghignò e incrociò le braccia al petto: “Non capisco. Sembrate delle nullità e per opprimere gli altri state usando le vostre origini invece che il vostro potere. Non solo, uno di voi ha il coraggio di definirsi invincibile al di sotto del Divine Master. Se non siete pagliacci, cosa siete allora?”


“...” Helian Lingzhu prese subito per la manica Yun CHe. Le sue ciglia stavano tremando ed era così scioccata da non riuscire a dire una parola.


Anche Mo Cangying si era girato a fissare Yun Che. Anche se il giovane voleva suicidarsi, era un fatto che stesse dicendo la verità che aveva sempre voluto dire, ma che non aveva espresso per vari motivi.


“Eheh. Eheheh…” Ximen Qi era proprio infuriato a questo punto. “Nemmeno gli dei possono salvarti ora, ragazzo!”


“Davvero?” Nonostante la sete di sangue di Ximen Qi, Yun Che non aveva la minima paura. Si fece perfino avanti e lo provocò: “Come mi ucciderai allora?”


“Oh, giusto.” Yun Che alzò le sopracciglia: “Sei impareggiabile al di sotto del Divine Master a quanto pare. Dato che siamo entrambi Divine Sovereign, sono sicuro che potrai uccidermi facilmente, vero?”


Yun Che era circa un sesto più alto di Ximen Qi, così era diventato chiaro chi stava guardando dall’alto in basso chi quando si avvicinò. Anche se non fosse stato così, il disprezzo e il disgusto del suo sguardo rendeva chiaro cosa pensava davvero di Qimen Xi.


Ximen Qi mostrò un’espressione scontenta. Si era sentito intimidito da Yun Che. Non aveva idea che il giovane di fronte a lui fosse l’imperatore di un intero universo.


Il sorriso di Ximen Qi lentamente fu sfigurato dalla rabbia. Scosse i polsi un po’ e disse con tono cupo: “Questa è la prima volta che ho incontrato qualcuno che vuole morire così tanto. Dato che ti sei offerto da solo, sarebbe solo giusto che io esaudisca il tuo desiderio, vero?”


Non appena lo disse, rocce crebbero dalle sue dita mentre puntava alla gola Yun Che. Se l’avesse colpito, gli avrebbe lacerato sicuramente il collo.


I due erano letteralmente ad un passo l’uno dall’altro e Ximen Qi aveva attaccato senza preavviso, così nessuno riuscì a reagire in tempo. Perfino Helian Lingzhu poté solo gridare inorridita.


<em>Bang!</em>


Sembrava che cento tuoni fossero scoppiati allo stesso tempo. Ci fu un bagliore giallo spento e un uomo fu lanciato al muro.


Helian Lingzhu smise di gridare e il sorriso provocatorio di Zhuai Liancheng si irrigidì. Questo perché Yun Che era ancora in piedi con un sorriso di derisione. Figuriamoci muoversi, i suoi capelli non erano nemmeno stati scossi dall’impatto.


Zhuai Liancheng sfrecciò verso la persona che stava rotolando giù per il muro con difficoltà. Era proprio Ximen Qi!


La testa e le ginocchia di Ximen Qi colpirono il terreno allo stesso tempo. Sembrava solo un rospo rinsecchito adesso. Si sarebbe dovuto rialzare subito, anche solo per evitare di fare una pessima figura, ma rimase in questa posizione per diversi secondi come se fosse caduto in un incubo oltraggioso.


Zhuai Liancheng rimase sbalordito, così anche Helian Lingzhu, Helian Jue e Mo Cangying.


Quando Ximen Qi ritornò in sé, fissò Yun Che e urlò: “TU!!”


<em>Whoosh!</em>


Soffiò una raffica e un’ombra torreggiò velocemente su Ximen Qi.


<em>Boom bang!</em>


Yun Che gli diede un calcio in faccia e ruppe la sua Energia Misteriosa protettiva in un istante. Lo rilanciò subito contro il muro. Fu un impatto così intenso che l’intera sezione del muro si sgretolò. Yun Che gli aveva conficcato la testa nel muro, lasciando solo la metà inferiore del suo corpo fuori.


Yun Che si avvicinò con tranquillità a Ximen Qi e piantò un piede contro la faccia del giovane. Poi iniziò a sfregare provocandolo: “Starai scherzando! Siamo entrambi Divine Sovereign, eppure non puoi resistere nemmeno ad uno dei miei colpi, io che sono una mera guardia. Sarebbe questo essere impareggiabili al di sotto del Divine Master? Siamo impazziti?”


“Mi rimangio la parola. Chiamarti pagliaccio sarebbe un insulto ai pagliacci.”


Helian Lingzhu era rimasta a bocca spalancata. Non riuscì a dire nulla per molto tempo. Perfino Helian Jue si era dimenticato del dolore martellante al cuore.


La persona più sbalordita da questo risultato fu Zhuai Liancheng però. Sapeva meglio di chiunque altro quanto era potente Ximen Qi. Ximen Borong gli aveva anche chiesto di trattenersi dall’avanzare di stadio così che potesse rafforzarlo con le miracolose erbe spirituali che aveva riportato dalle terre pure per anni.


Non era stata una menzogna dire che Ximen Qi fosse impareggiabile nel regno dell’Abisso dei Qilin. Era stato Ximen Boyun a dirlo, eppure… eppure…


Come diavolo aveva fatto Yun Che, un altro Divine Sovereign al picco del suo stadio, a surclassarlo come se fosse una nullità?


“Grr… grrk!” Risuonò un gemito soffocato dal muro, seguito da un urlo agghiacciante.


<em>Boom!</em>


Il muro esplose e Ximen Qi riuscì finalmente a scappare dalla suola della scarpa di Yun Che. Il sangue scorreva dalla sua faccia e dalla sua nuca mentre tornava in piedi barcollando. La sua espressione diventava sempre più folle mentre si asciugava il volto e fissava il sangue nel suo palmo. Non poteva nemmeno sentire dolore perché stava impazzendo per l’umiliazione e per la furia. Era una sensazione così soverchiante che pensava che ogni cellula del suo corpo stesse bruciando.


Era Ximen Qi, il figlio del maestro dell’Alleanza della Venerazione dei Qilin e il futuro principe di una dinastia.




Il suo talento era così sbalorditivo che perfino Ximen Boyun lo aveva lodato senza riserve. Di questo passo, non era impossibile che suo padre potesse scegliere di farlo diventare principe ereditario al posto del suo fratello maggiore.


Tuttavia Yun Che l’aveva scaraventato al muro e gli aveva anche calpestato la faccia. Era solo un Divine Sovereign al picco del suo stadio ed era solo una guardia che non aveva nemmeno attirato la sua attenzione fino ad ora!


Non era mai stato umiliato così! Poteva morire un milione di volte senza potersi dimenticare di questa vergogna!


“Sei un rifiuto, figlio di pu***na, schiavo!” Ululò le maledizioni più vili a denti stretti. “Ti ucciderò con le mie mani!”


“Seriamente?” Yun Che si limitò a fissarlo come se fosse un miserabile idiota.
                                


                                



