---
weight: 19900
title: Capitolo 1990 - Oppressione
pubDate: 2025-03-10T08:57:10.534Z
tags:
    - atg
---


<em>(Capitolo parzialmente editato),
0 capitoli in coda, 0/10
-Schadenfreude</em>


Ximen Qi era sopraffatto dalla rabbia e dalla vergogna in quel momento. Non poteva più controllarsi.


La terra sotto i suoi piedi esplose mentre si precipitava verso Yun Che. La sua aura misteriosa era caotica quanto un demone urlante.


Allo stesso tempo, apparì una lancia di roccia lunga tre metri nella sua mano. Era circondata da luce gialla e ruggiva come un drago.


“La lancia cattura draghi?!” Esclamò scioccato Helian Jue. E pensare che Ximen Borong avrebbe dato la lancia a Ximen Qi invece che al suo erede, Ximen Hong!


Dimostrava quanto Ximen Borong apprezzava Ximen Qi.


La tempesta profound evocata da Ximen Qi sbalordì tutti i presenti. Era molto più forte di un normale Divine Sovereign. Sembrava appena un Divine Master al momento.


Adesso il pubblico era certo che fosse impareggiabile al di sotto del Divine Master. Però era ugualmente vero che Yun Che li aveva sorpresi due volte, ma forse era semplicemente perché aveva sottovalutato il giovane. Ora che Ximen Qi aveva scatenato il suo vero potere e stava perfino usando la lancia cattura draghi, Yun Che probabilmente sarebbe…


Le gente provò ogni sorta di emozione. Tutti, eccetto Yun Che. Il giovane era così calmo che non sembrava affatto che Ximen Qi stesse per infilzarlo.


In risposta all’attacco letale di Ximen Qi, Yun Che alzò un palmo sinistro bruciante, letteralmente, la sua mano stava andando a fuoco, e cercò di afferrare la lancia. La sua reazione fece gridare selvaggiamente Ximen Qi, “Prima distruggerò il tuo braccio!”


<em>Clang!!</em>


Lo scontro fu così fragoroso da poter squarciare i timpani e assordare perfino l’anima, ma non fu il palmo di Yun Che a venire distrutto, ma la luce misteriosa che circondava la lancia cattura draghi. La fiamma cremisi lacerò facilmente il potente bagliore giallo come se fosse carta!


Il ruggito di drago diventò improvvisamente un grido di dolore. Poi la luce misteriosa attorno svanì completamente.


L’espressione di Ximen Qi divenne ancora più contorta. Le sue pupille piene d’odio si erano dilatate rivelando puro terrore. Il palmo di Yun Che alla fine entrò in contatto con la lancia di Ximen Qi e un potere inimmaginabile fluì nella lancia e scosse tutto il suo corpo.


l'Energia Misteriosa della terra era quella più formidabile dal punto di vista difensivo e la pietra era il miglior elemento protettivo. Tuttavia il palmo di Yun Che aveva trapassato sia l’energia della lancia cattura draghi che l’energia di Ximen Qi senza incontrare quasi nessuna resistenza.


Risuonò un urlo agghiacciante e il suo braccio destro esplose in una pioggia di sangue e carne. Erano rimaste solo ossa insanguinate al posto del suo palmo.


Yun Che prese facilmente la lancia cattura draghi: “Distruggere un braccio hai detto?” Sogghignò: “È un’ottima idea!”


Abbassò l’arma e trafisse il pettorale destro di Ximen Qi. Aveva infilzato il giovane maestro dell’alleanza come un pesce. Insoddisfatto, Yun Che calpestò di nuovo la testa di Ximen Qi, facendola sprofondare sottoterra.


“Sinceramente non riesco a credere che sei il figlio dell’alleanza della Venerazione dei Qilin.” Yun Che ridacchiò. “Come hanno fatto i tuoi membri della generazione più vecchia a farti il lavaggio del cervello? Cosa ti hanno detto in modo da spingerti a sfidare la famiglia imperiale Helian e la mia prima principessa?”


“...” Helian Lingzhu fu colpita subito da queste parole.


“Giovane… giovane maestro Qi!”


Solo allora Zhuai Liancheng si riprese dallo shock. Incupito, incanalò la sua Energia Misteriosa e fece uno scatto verso Yun Che. Tuttavia, Mo Cangying lo fermò appena in tempo.


<em>Bang!</em>


I due Divine Master si scontrarono e si respinsero l’uno dall’altro. Dopo che atterrò, Mo Cangying mormorò mentre guardava con fare velenoso Zhuai Liancheng: “E pensare che un Divine Master di quarto livello attaccherebbe un Divine Sovereign. Non provi un po’ di vergogna Zhuai Liancheng?!”


Zhuai Liancheng però lo ignorò. Stava guardando in cagnesco Yun Che.


Yun Che tolse il piede dalla testa di Ximen Qi e diede un calcio al suo torno. Il giovane maestro e la sua lancia tornarono scivolando da Zhuai Liancheng. Il Divine Master afferrò al volo frettolosamente il compagno.


Erano rimaste solo ossa al posto della mano destra di Ximen Qi e la sua amata lancia cattura draghi era infilzata nel suo petto, il suo teschio doveva essere stato fratturato in almeno dieci punti. Sembrava completamente privo di sensi, anche se era impossibile capire se fosse per il dolore o l’umiliazione.


Zhuai Liancheng si sentì rizzare i capelli. Non si sarebbe mai, mai immaginato che Ximen Qi sarebbe finito in queste condizioni, figuriamoci che sarebbe stato sconfitto così.


Alzò la testa e fissò di nuovo Yun Che: “Chi… sei tu?!”


“Te l’ho già detto. Sono la guardia della prima principessa.” Rispose impassibile Yun Che. “E pensare che un animale dell’Alleanza della venerazione dei Qilin avrebbe osato desiderare la prima principessa. Sarebbe morto già dieci volte se non temessi di turbare la calma di sua altezza.”


Helian Lingzhu: “...”


Lo sguardo di Zhuai Liancheng si incupì. Mo Cangying strinse i pugni con forza come se qualcuno avesse finalmente detto ciò che voleva esprimere molto tempo fa.


“Impossibile!” Mormorò freddamente Zhuai Liancheng. “È rimasta solo spazzatura inutile nell’impero Helian. È impossibile che tu ne faccia parte!”


“Eheh.” Yun Che sogghignò. “Giovane maestro della setta del Macigno Profound, come mai non ti rendi ancora conto di quanto ti sei umiliato da solo?”


“Ah no, perdonami. Naturalmente un idiota non si rende conto di essere stupido. Non sarebbe un idiota se fosse così!”


“Tu!!” Zhuai Liancheng era proprio infuriato, ma stavolta abbaiò subito una risposta.


Yun Che continuò: “Mi sbaglio? Il tuo fondatore probabilmente non è nemmeno nato quando Helian ha iniziato a governare il regno dell’Abisso dei Qilin, e innumerevoli generazioni sono passate da quel giorno. Ciò che hai visto è solo la punta dell’iceberg. Credi davvero che una manciata di anni di declino sia sufficiente a diminuire generazioni di accumuli? Se non sei un pagliaccio e un idiota, cosa saresti?”


“...” Gli occhi di Helian Jue si mossero lievemente. Se non fosse stato l’imperatore, avrebbe pensato che Yun Che stesse dicendo la verità.


Il colorito di Zhuai Liancheng cambiò più volte. Yun Che era solo un Divine Sovereign, eppure stava guardando lui, un Divine Master di quarto livello, come se fosse una formica. C’era perfino una traccia di compassione unita al suo disprezzo.


Lui… e tutti gli altri avevano davvero sottovalutato l’impero Helian?


Fu in quel momento che Mo Cangying dichiarò: “Dovresti andare giovane maestro Zhuai. Non vorrai che il tuo amico perda il suo braccio, vero?”


Zhuai Liancheng gettò un’occhiata verso Ximen Qi e finalmente si decise. Prima di andarsene, mormorò: “Ricorderò questo Helian. Preparati ad affrontare l’alleanza della Venerazione dei Qilin e l’ira del signor Ximen!”


“...Non vi accompagneremo alla porta!” Finalmente Helian Jue ritrovò la sua voce.


“Umpf!” Zhuai Liancheng raccolse Ximen Qi e la lancia cattura draghi. Poi lasciò il palazzo imperiale senza guardarsi indietro.


Quando era arrivato qui, era stato così rumoroso, come se temesse che qualcuno si perdesse il suo arrivo. Adesso stava scappando con la coda tra le gambe, con il suo compagno privo di sensi e l’abito insanguinato.


Innumerevoli persone dovevano aver assistito a questa scena. Voci di quanto era accaduto si sarebbero diffuse in un lampo.


“È… è rimasto ferito, Yun Che?” Helian Lingzhu fece un po’ di passi avanti, come se volesse toccare Yun Che, ma alla fine rimase accanto al padre.


Era chiaro che stesse guardando Yun Che in modo completamente diverso rispetto a prima. Le parole non potevano descrivere le miriadi di emozioni che si nascondevano nei suoi occhi.


Yun Che sorrise: “Sono perfettamente illeso. Non ha nulla di cui preoccuparsi sua altezza."


“Yun Che!” Fu in quel momento che Helian Jue chiese con voce imperiosa: “Chi sei?”


“Gliel’ho già detto. Ho perso i miei ricordi dopo che ho subìto gravi ferite. Non so da dove provengo.” Rispose con franchezza Yun Che.


“Se non sai nulla, cosa ti ha dato il coraggio di comportarti in questo modo?” Disse ad alta voce nonostante si stesse stringendo il petto. “Sai chi hai appena picchiato oggi? Sei consapevole di quale catastrofe hai attirato sulla mia dinastia?”


“Eheh.” Yun Che ridacchiò e si girò per fronteggiare direttamente Helian Jue. Mentre schiacciava una roccia macchiata di sangue, arricciò le labbra con derisione e disse: “Quando due membri della giovane generazione si sono presentati di colpo qui e hanno calpestato la vostra dignità, non ha visto l’ora di lucidare i loro stivali con la lingua, così che potessero calpestarla un altro po’. Sono la persona che ha riconquistato la sua dignità per lei, ma mi sta accusando come se fossi stato io ad irritarla.”


“È proprio l’imperatore più impressionante che abbia incontrato in tutta la mia vita!”


Yun Che non si trattenne minimamente. Il colorito di Helian Jue divenne subito rosso.


“Tu!” Helian jue indicò con un dito tremante Yun Che, mentre il suo cuore tornava a martellare il suo petto dolorosamente. Era così intenso che quasi svenne sul posto.


Mo Cangying avrebbe dovuto difendere il suo imperatore umiliato adesso, ma stavolta scelse di rimanere in silenzio.


“Padre,” Helian Lingzhu premette giù frettolosamente la mano del padre. “Zhuai Liancheng e Ximen Qi stavano calpestando la nostra dignità. È vero che Yun Che li ha respinti e ha riconquistato il nostro orgoglio.”


Helian Jue rispose: “Che importa di Zhuai Liancheng e di Ximen QI? Come avremmo bisogno di un moccioso che proviene da chissadove che si intromette nei nostri affari! Ciò che è davvero terrificante sono le fazioni dietro…”


“È vero che Zhuai Liancheng e Ximen Qi sono rifiuti,” Yun Che lo interruppe spietatamente. “Ma sono le persone che l’alleanza della Venerazione dei Qilin ha mandato a discutere di questioni così importanti come la conferenza divina dei Qilin e letteralmente il fottuto rimpiazzo della sua dinastia. Cosa crede che significhi, <em>imperatore</em>?”


L’espressione di Helian Jue si irrigidì.


Ormai Yun Che lo stava fissando con nudo disprezzo: “All’inizio mi chiedevo perché due membri della giovane generazione avrebbero osato presentarsi qui e comportarsi come se fossero i proprietari del palazzo. La risposta si è rivelata da sola velocemente. Con un imperatore senza spina dorsale, no scusatemi, sarebbe un complimento, come lei al trono, due giovani sono sufficienti a trasmettere, beh, qualsiasi messaggio.”


“Ora capisco perché la prima principessa si è dovuta impegnare duramente per proteggere il futuro dell’impero.”


Le parole di Yun Che avevano proprio toccato il punto dolente di Helian Jue. La sua espressione si accigliò, ma stavolta non per via del dolore al cuore. Spinse via il braccio di Helian Lingzhu e gridò: “E cosa sai delle mie difficoltà, uh? Sei solo un mocc… un giovane che non sa nemmeno chi è o da dove proviene! Come hai il diritto di accusarmi!”


La reazione di Helian Jue era in netto contrasto con il sorriso sprezzante di Yun Che. Sarebbe stato perfettamente normale se i ruoli fossero invertiti, ma non lo era. Definirlo ridicolo era un eufemismo.


“Zhuai Liancheng ha menzionato un antenato guardiano.” Yun Che non stava nemmeno più guardando Helian Jue. “Sono disposto a scommettere che è un Semidio.”


Non c’erano Veri Dei oltre le terre pure e i sei regni divini. Era improbabile che un praticante al Limite Divino esistesse in un posto così remoto. Così poteva essere al massimo a quello stadio.


Il fremito di Helian Jue fu l’unica conferma necessaria a fargli capire che aveva intuito bene.


“Non può essere facile eliminare un Semidio. Il pesce può morire, ma la rete nel migliore dei casi rimarrà danneggiata.”


“Per questo lo scenario migliore per l’Alleanza della Venerazione dei Qilin e per i tre setta è costringere Helian ad arrendersi di sua spontanea volontà.”


“Per la famiglia imperiale, il modo migliore per gestirlo è di fingersi forte e bluffare quanto possibile.”


“Più forti fingerete di essere, più l’alleanza e i tre setta avranno paura di voi. Dopotutto siete una dinastia con oltre cento ere di accumuli. Chiunque ci penserebbe due volte di fronte ad un bluff fatto in modo appropriato. Sfortunatamente…”


Yun Che scosse la testa con derisione: “L’attuale imperatore è un codardo senza spina dorsale che spende tutto il giorno a tremare di paura per il domani. Deve aver riferito tutto riguardo alle risorse accumulate fino al colore delle sue mutande, non è vero? Così è arrivato al punto che due giovani possono prendersi gioco di lei facilmente, come quando si ruba le caramelle ad un bambino. Solo vergognoso.”


Dall’inizio alla fine, Ximen Qi e Zhuai Liancheng non avevano mai trattato Helian Jue con rispetto. Dimostrava quanto l’Alleanza della Venerazione dei Qilin e i tre setta lo disprezzavano. Perfino i membri delle loro giovani generazioni non provavano rispetto per il cosiddetto imperatore.


“Se tutto questo non fosse abbastanza vergognoso, l’alleanza della Venerazione dei Qilin le sta letteralmente ordinando di abdicare e rinunciare al suo impero, e cos’ha fatto? Ha chiesto che sua figlia sia data in sposa al loro erede, non al loro figlio comune? Sta scherzando? Ahahahahah!”


Yun Che rise energicamente. “Non c’è da meravigliarsi che l’impero sia in queste condizioni!”


“...” Mo Cangying riuscì a stento a controllare la sua espressione. Yun Che stava umiliando l’imperatore faccia a faccia, così perché stava provando soddisfazione invece che rabbia?


“Tu… tu… tu!” Helian Jue tremò come una foglia nel vento. Era un imperatore e non era mai stato umiliato così. Aspetto ancora peggiore, ogni parola del giovane aveva colpito il segno!


“Credi davvero che non oserei ucciderti?”


“Uccidermi?” Yun Che gli lanciò un’occhiata di sottecchi e fece due passi avanti: “Fallo allora. Ti sfido a farlo!”


Un altro imperatore avrebbe già reagito. Helian Jue? Aveva ritirato un po’ le braccia!


Ximen Qi era sorprendentemente potente come Divine Sovereign, eppure Yun Che l’aveva surclassato come se fosse un bambino. Ormai perfino uno stupido avrebbe immaginato che Yun Che appartenesse ad un paese di gran lunga superiore ad entità come l’impero Helian o l’alleanza della Venerazione dei Qilin.


Contando anche il fatto che il suo aspetto era straordinario e si comportava come se fosse un imperatore…


<em>Proviene da un Regno Divino?</em>


Helian Jue lo aveva pensato da un po’ di tempo.


La natura di una persona era impressa nelle sue ossa e, sfortunatamente, l’indole di Helian era quella di un completo codardo. Naturalmente, Helian Jue non avrebbe mai osato toccare Yun Che, almeno finché non avesse scoperto le sue origini.
                                


                                



