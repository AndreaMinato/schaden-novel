---
weight: 19920
title: Capitolo 1992 - “Onorabile ospite”
pubDate: 2025-03-10T08:57:10.535Z
tags:
    - atg
---


<em>Buon natale!
Per ora non posso cambiare la categoria, comunque come avrete notato pubblico due capitoli a settimana,
(Capitolo parzialmente editato),
5 capitoli in coda (Matteo), 0/10
-Schadenfreude</em>


Regno Qilin, Alleanza della Venerazione dei Qilin.


“Le tue ferite sono così gravi che la carne e il sangue dovranno essere rimodellati. Fortunatamente il regno divino dei Qilin si aprirà tra tre settimane, è un periodo sufficiente di tempo per farti riprendere.”


Il regno divino dei Qilin si apriva solo una volta ogni seicento anni. Considerando il talento di Ximen Qi, sarebbe stata un’enorme perdita per lui se non fosse potuto partecipare.


“Chi ti ha ferito, Qi’er?”


L’uomo che aveva fatto questa domanda aveva una faccia severa, una voce profonda e un’aura naturalmente intimidatoria. Ogni sua parola sembrava un’enorme roccia che continuava ad aumentare la pressione sul petto.


Ximen Boyun era un Cavaliere Abissale asceso da poco. Era 982esimo ed era stato chiamato “Gufo di Roccia Immortale”.


Ximen Qi stava ancora urlando di dolore, così Zhuai Liancheng rispose alla domanda per lui: “Signor Ximen, è stata una persona di nome Yun Che a ferire il giovane maestro Qi. Ha detto di essere un’umile guardia della prima principessa, ma sono certo che non fa parte della famiglia imperiale.”


“Sarei scioccato se fossero spuntate le palle ad Helian Jue.” Il capo dell’Alleanza, Ximen Borong, sbuffò.


Tutti sapevano quanto era codardo Helian Jue. Finché non avessi minacciato la sua vita, era il tipo d’uomo che avrebbe inghiottito i denti anche se gli avessi dato un pugno in faccia.


“Yun Che? Yun?” Ximen Boyun rifletté impassibile. Tuttavia non gli venne in mente nessuno di importante di cognome Yun.


“Padre, zio… devo… avere… la mia vendetta…” Disse con voce roca Ximen Qi anche se la sua bocca e la sua gola erano piene di sangue. Questo dimostrava quanto era pieno d’odio.


Non era un giovane maestro viziato. Al contrario, aveva spesso rischiato la vita mentre coltivava. Però l’umiliazione che gli era stata inflitta da Yun Che non aveva precedenti.


“Calma la mente e riposa. Vorrai essere nelle condizioni migliori quando entrerai nel regno divino dei Qilin.” Ximen Borong lo consolò. “Ci occuperemo noi dell’uomo che ti ha ferito.”


Poi guardò Zhuai Liancheng e chiese: “Chi è questo Yun Che e da dove proviene?”


“È un Divine Sovereign al picco del suo stadio. È tutto quello che so.” Rispose con sincerità Zhuai Liancheng.


“Cosa?!” Ximen Borong e Ximen Boyun alzarono gli occhi con stupore, e le loro reazioni non sorpresero minimamente Zhuai Liancheng. Era rimasto cento volte più scioccato rispetto a loro quando l’aveva visto personalmente.


Entrambi gli uomini guardarono Ximen Qi allo stesso tempo e il giovane maestro… non scosse la testa. La vergogna e l’umiliazione nel suo sguardo aumentarono.


“Sto dicendo la verità!” Disse con serietà Zhuai Liancheng. “Non solo, sono certo che il nome ‘Yun Che’ sia falso. È impossibile che qualcuno che ha sconfitto così il giovane maestro Qi sia di origini comuni.”


“Per questo… credo che provenga da un regno divino!”


Sembrava che un fulmine avesse colpito la stanza.


Un breve silenzio dopo e Ximen Borong chiese: “Questo Yun Che sa chi sei?”


“Sì.” Zhuai Liancheng annuì, “ma non se n’è mai preoccupato. In effetti… ci ha provocato intenzionalmente per farci reagire.”


“Inoltre lui e il giovane maestro Qi non si sono mai incontrati prima, eppure si è comunque comportato con arroganza. Sembra che non tema affatto la nostra alleanza, né la setta del Macigno Profound; è come se sapesse di essere più importante di tutti noi.”


“Hai prove che sostengono il fatto che provenga da un Regno Divino?” Chiese con solennità Ximen Borong.


“Il suo aspetto.” Rispose immediatamente Zhuai Liancheng. “Ha gli occhi neri e la pelle pallida. Non c’è quasi nessun segno di erosione nel suo corpo.”


Ximen Borong e Ximen Boyun si scambiarono un’occhiata. Le loro espressioni divennero ancora più severe.


“Zi Ao, Tian Yao,” ordinò Ximen Borong, “voglio che indaghiate su questo Yun Che e sul suo rapporto con la famiglia imperiale Helian. Non causate trambusto finché non avrete trovato una risposta.”


“Padre!” Ximen Qi sembrava contrariato. “Siamo alleati con tre setta… e abbiamo lo zio… non dobbiamo temere… quello schiavo…”


“Umpf!” Ximen Borong sbuffò freddamente. “Il tuo nemico ti ha ferito gravemente anche se conosce la tua identità, così o è stupido al punto da non rendersi conto di essersi scavato la fossa da solo o non ha nulla da temere. Dimmi, credi che una persona sciocca potrebbe sconfiggerti?”


“La tua rabbia potrebbe farci morire tutti Qi’er!”


“Il nostro onorabile ospite dovrebbe arrivare da un momento all’altro.” Disse con solennità Ximen Qi. “Sta a lui decidere se potremo diventare vassalli di un regno divino. Se ci perderemo questa occasione, non ne otterremo un’altra.”


Questo era il motivo per cui dovevano mantenere stabile la situazione.


“Non importa chi è Yun Che. Possiamo rimandare la questione finché non avremo accolto i nostri ospiti e non avremo finito la conferenza.”


Zhuai Liancheng chinò istintivamente la testa quando sentì le parole “onorabile ospite”. Questo perché era un uomo così importante che non aveva nemmeno il coraggio di guardarlo.


I setta del Macigno Profound, delle Mille Lame e della Sabbia Ardente si erano radicati nel regno dell’Abisso dei Qilin per anni e la loro forza superava di gran lunga quella dell’alleanza della Venerazione dei Qilin. Nonostante questo, si erano sottomessi ad essa e la stavano perfino sostenendo nella creazione di una nuova dinastia. Naturalmente non poteva essere dovuto ad un solo Ximen Boyun.


…..


Yun Che non lasciò il palazzo imperiale alla fine. Rimase invece nella sala privata che Helian Lingzhu aveva preparato per lui.


Le decorazioni della stanza erano piuttosto semplici. C’erano decine di tipi di Formazioni Misteriose nella stanza. Avevano tutte la funzione di aiutare a meditare e a coltivare.


Per quattro giorni consecutivi, Yun Che era rimasto seduto sul suo letto senza muovere un muscolo. Aveva gli occhi chiusi e non stava facendo circolare nemmeno un briciolo di energia profound. Stava tenendo su la mano destra per radunare una piccola quantità di polvere abissale.


Esatto. Poteva radunare polvere abissale adesso!


Anche se la quantità di polvere abissale che aveva raccolto era insignificante, era comunque un’impresa che avrebbe scioccato l’intero Abisso.


Era risaputo che si poteva resistere o isolare la polvere abissale solo ad un certo livello di coltivazione. Era una legge e un potere che superava ogni convenzione e non poteva essere manipolato da nessuno, nemmeno dal Gran Sacerdote o dal Monarca Abissale in persona.


In effetti nessuno eccetto gli antichi sapeva della Legge del Nulla.


La sua giada di trasmissione del suono all’improvviso fremette e Yun Che aprì gli occhi. Sospirò mentre la piccola nuvola di polvere abissale si disperse nell’ambiente e svanì.


Dal giorno in cui aveva scoperto di interferire con i flussi della polvere abissale, era stato attento a non esagerare con le sue ricerche. Nonostante tutto, aveva fatto un’incredibile quantità di progressi in pochi giorni di tempo.


Anche se al momento il suo controllo sulla polvere abissale era debole e francamente patetico, era un miracolo che superava ogni sua aspettativa.


Si chiese che cosa avrebbe potuto ottenere in futuro.


Era stata Helian Lingzhu a mandargli un messaggio. Come previsto, Helian Jue aveva accettato di partecipare alla conferenza dell’Abisso dei Qilin nonostante le pressioni su di lui.


Per assicurarsi che Helian Jue mantenesse la promessa, Helian Lingzhu aveva parlato all’antenato guardiano di persona. In effetti l’antenato guardiano avrebbe potuto vegliare su di loro durante la conferenza. Naturalmente di nascosto.


Si stava avvicinando alla fine della sua vita nonostante fosse un Semidio. Ogni volta che combatteva, la sua forza vitale sarebbe diminuita. L’unico motivo per cui era resistito finora era per via della sua determinazione a proteggere la stirpe Helian.


Quando Helian Lingzhu gli aveva detto che l’impero Helian stava per “dare il benvenuto ad una nuova dinastia” e che avrebbero perso perfino il loro diritto di entrare nel regno divino dei Qilin, beh… era un miracolo che non fosse morto sul posto.


Tra due o tre giorni, Helian Jue avrebbe dovuto perdere completamente il controllo sull’energia di Mo Beichen e correre il rischio di morire.


Mo Beichen aveva odiato così tanto Helian Jue da avere iniettato questa energia nel suo cuore con l’intenzione di tormentare per sempre l’imperatore. Naturalmente era incredibilmente difficile per Helian Jue eliminarla da solo, né poteva essere curato facilmente dall’esterno.


Nemmeno Helian Kunlun poteva salvarlo. Il suo potere era sufficiente, ma gli mancavano le capacità di farlo. Solo qualcuno molto più forte di un Semidio sarebbe stato in grado di farlo.


Non c’era nulla che Helian Jue temeva di più della morte. L’imperatore l’avrebbe cercato sicuramente una volta che avesse perso le speranze.


…..


Come previsto, la sua giada di trasmissione del suono era tremata due giorni dopo. Stavolta Yun Che la fermò senza ascoltarne il contenuto e lasciò lentamente la sua stanza. Ritirò anche la sua aura al punto da diventare quasi invisibile.


Era l’imperatore Yun, il maestro del Caos Primordiale. Non avrebbe permesso a nessuno di convocarlo come desiderava.


Probabilmente la paura e il dolore sarebbero stati utili per Helian Jue. Chissà, forse avrebbero potuto cambiare in meglio la sua personalità? Ahah.


Dopo aver lasciato la stanza privata di Helian Lingzhu, Yun Che esplorò lentamente il palazzo imperiale. Era molto diverso dai palazzi nei suoi ricordi.


Non c’era un’atmosfera frenetica per prima cosa. Chiunque fosse debole sarebbe stato abbandonato come della spazzatura e chi era sufficientemente talentuoso era confinato al sicuro nel palazzo della terra per proteggerli dalla polvere abissale. Avrebbero coltivato per tutta la loro giovinezza.


Perciò, chiunque potesse camminare all’aperto era un esperto.


Yun Che percepì che l’unico coltivatore più debole nel palazzo era allo stadio Divine Tribulation e si immaginava che nemmeno lui sarebbe rimasto fuori a lungo.


Non c’erano piante, né acqua. Anche la pianta più morta nel Regno degli Dei sarebbe stata piena di vita in confronto a questo posto.


Comunque Yun Che non provò nessuna compassione. Questo era il destino di chi viveva nell’Abisso fin dalla nascita.


Naturalmente poteva cercare di cambiare il loro fato. Non gli sarebbe importato se avessero distrutto un altro mondo per salvarsi.


Era solo una sfortuna che avessero deciso di distruggere il suo.


Sarebbe stato buono con sé stesso e con il suo mondo. Era l’unica richiesta che Xia Qingyue gli aveva fatto.


E così avrebbe agito. Non avrebbe mai infranto di nuovo una promessa che aveva fatto con lei.


Poche ore dopo, pensò che Helian Jue fosse pronto. Proprio mentre stava per tornare, sentì un brivido inimmaginabile percorrere la sua schiena per poi arrivare alla sua testa. Si fermò. Questa sensazione non scomparì nemmeno dopo molto, molto tempo.


Visto che la sua affinità con la polvere abissale era aumentata, il raggio della sua percezione spirituale era aumentato. Di conseguenza, era molto più percettivo rispetto alle persone del suo stesso livello.


Il freddo che aveva sentito era un’aura. Un’aura che aveva esaminato l’intera area come se nulla fosse.


L’aura più terrificante che aveva mai percepito a parte quella di Jie Yuan era quella di Mo Beichen, e questa… era chiaramente molto, molto più potente.


L’aura lo aveva percorso solo per un istante. Aveva senso. Era solo un misero Divine Sovereign dopotutto.


L’espressione di Yun Che non cambiò e si girò con noncuranza per poi tornare verso il palazzo imperiale come se non si fosse accorto di nulla.


Sentiva però il cuore più pesante rispetto a prima.


Grazie a God Ash, avrebbe potuto competere con Mo Beichen per un breve periodo di tempo. Ma non avrebbe potuto fare nulla contro il proprietario di quest’aura.


Chi Wuyao un tempo aveva detto che Mo Beichen era nelle fasi avanzate del secondo livello del Divine Extinction. Era al di sotto della media tra i suoi compagni, ma sicuramente non era il più debole.


La pressione emanata da questa persona però… era disposto a scommettere che fosse al quinto livello.


Il regno dell’Abisso dei Qilin era una terra di frontiera che nessuno a parte un coltivatore della terra si sarebbe disturbato a visitare. Così chi era?!


<em>Spero che fossero solo di passaggio. Sto per entrare nel regno divino dei Qilin. L’ultima cosa di cui ho bisogno è di una variabile incontrollabile.</em>


Yun Che ritirò ancora di più la sua aura, ma dopo un po’ di passi vide una persona. Era impossibile non notarla considerando il suo portamento e la sua aura.


Era un giovane con un viso eccezionalmente bello. Aveva lunghi capelli neri che gli incorniciano il viso, legati da un fiocco argentato.


Indossava uno strano abito color argento fatto di una sostanza che Yun Che non poté riconoscere. Quando camminava, si increspava come mercurio liquido. Quando Yun Che cercò di concentrarsi sui suoi vestiti, all’improvviso provò stordimento.


Uscì velocemente dalla trance e recuperò la lucidità. Allo stesso tempo si accigliò.


Quest’uomo non era un Divine Master, era allo stadio semi Divine Extinction!


L’aura terrificante esaminò di nuovo Yun Che e stavolta non si spostò.


Yun Che capì subito che il padrone dell’aura… stava proteggendo l’uomo di fronte a lui.
                                


                                



