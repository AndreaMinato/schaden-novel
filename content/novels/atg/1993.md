---
weight: 19930
title: Capitolo 1993 - Primo Incontro
pubDate: 2025-03-10T08:57:10.535Z
tags:
    - atg
---


<em>Buone feste!
Capitolo sponsorizzato, ringraziamo Matteo!
(Capitolo parzialmente editato),
4 capitoli in coda (Matteo), 0/10
-Schadenfreude</em>


L’aspetto ancora più strano erano i suoi occhi. Sembravano velati da uno strato di foschia e, guardando oltre, si poteva trovare un altro velo di nebbia, poi un’altro ancora… era come se un intero mondo fosse nascosto dietro il suo sguardo.


Non solo, destavano curiosità e così la vittima sarebbe caduta sempre più profondamente nell’abisso. Senza accorgersene, avrebbe perso ogni razionalità.


Yun Che distolse subito gli occhi. Era chiaro che l’uomo coltivasse soprattutto l’energia spirituale e la sua posizione fosse ugualmente insolita.


Era un peccato che Yun Che avesse perso interesse in lui quasi troppo velocemente. Era perché il comportamento e lo sguardo erano fin troppo familiari per lui.


La sua andatura era lenta e rilassata. I suoi occhi erano socchiusi come se fosse mezzo addormentato.


Profili, strane rocce ed edifici passavano per il suo sguardo, ma non potevano rimanere nei suoi occhi nemmeno per un secondo. Sembrava che tutto al mondo, vivente o no, non meritasse di venire riflesso nei suoi occhi.


Le sue labbra erano incurvate in un sogghigno. Aggrottava le sopracciglia in un modo tale da mostrare con evidenza il suo sdegno e il suo disgusto nei confronti di questo mondo.


Si comportava come un dio sceso in terra ad esaminare i suoi miseri mortali e la sua espressione stava praticamente dicendo: “Questo mondo è così fortunato ad avere me. Il motivo per cui non vi sto guardando è perché ogni persona od oggetto in questo mondo macchierebbe soltanto la mia nobiltà.”


<em>Eheh! Eccoci di nuovo.</em> Pensò Yun Che mentre si rilassava.


Era naturale per un essere umano desiderare ciò che gli mancava e vantarsi una volta che l’aveva ottenuto. Quest’uomo doveva essere così insignificante e oppresso nel suo mondo che non aveva avuto altra scelta se non discendere in un piano inferiore per soddisfare i suoi desideri malati e la sua sete di gloria.


Se fosse stato davvero un grande talento o una persona famosa, non sarebbe dovuta venire qui a cercare leccapiedi.


Sembrava che persone come lui esistessero in ogni piano e universo. Yun Che si era stancato da tempo di questi tipi. Finché avesse evitato di attirare la sua attenzione, non c’era bisogno di preoccuparsi di lui.


Era abbastanza sicuro che non avesse nulla a che fare con il divino regno Qilin. Era in una posizione troppo elevate per preoccuparsi di questioni del genere.


Yun Che ritirò lo sguardo e si allontanò lentamente. Sfortunatamente si fermò di nuovo appena dieci secondi dopo. Non per via dell’uomo con l’abito d’argento però.


I suoi occhi sembravano contenere il culmine delle stelle e delle lune più brillanti. Uno splendore che superava ogni immaginazione scorreva nei suoi occhi. Era l’unico pezzo di vetro in questo universo corrotto, l’unico astro che portava speranza perfino nelle notti più cupe.


Erano così affascinanti che notò il suo aspetto solo un secondo dopo. Indossava un abito bianco con pizzi e merletti fatto apposta per lei. Era della massima qualità. Tuttavia non c’erano dubbi che fosse la ragazza a rendere splendido l’abito e non viceversa.


Camminava da sola in questo palazzo giallastro e vecchio. La sua andatura era tranquilla, ma in qualche modo gli ricordò una farfalla che danzava in un giardino di fiori. I suoi lunghi capelli neri fluttuavano al vento come stelle d’ossidiana.


Intuì che era ancora un’adolescente. Anche se il suo velo le copriva metà del viso, la sua pelle sembrava bianca come la prima neve e lucida come un frutto. Anche le sue sopracciglia fini e delicate traboccavano di spirito.


Non poteva vederla completamente, ma da quel poco che aveva intravisto… Era splendida come Shen Xi e indimenticabile come Qianye Ying’er.


“...” Yun Che si forzò a distogliere lo sguardo.


Da quando aveva accettato i ricordi di Chi Wuyao, anche il modo in cui valutava gli altri era diventato simile al suo. Per metterla in termini semplici, poteva guardare attraverso i loro occhi e scoprire il colore delle loro anime.


Aveva tenuto bene in mente gli avvertimenti di Chi Wuyao. Non si era mai dimenticato del suo obiettivo, della sua missione.


Per questo si era assicurato di legare il suo cuore e la sua anima con un milione di catene. Poteva mostrare emozione, ma nessuno avrebbe potuto vedere attraverso i suoi occhi per arrivare alla sua anima.


Eppure quella ragazza aveva trapassato ogni sua difesa mentale e aveva lasciato un lago brillante di stelle nel suo cuore. E non l’aveva nemmeno fatto apposta. Se avesse fatto finta di niente, sarebbe diventata sicuramente un altro legame che non avrebbe potuto lasciare andare.


Questo era il motivo per cui si fece forza e ritagliò forzatamente questo ricordo fuori dalla sua mente.


Qualsiasi cosa avesse destato le sue emozioni e avesse interferito con la sua volontà non sarebbe dovuto esistere!


Superò in poco tempo la ragazza. Non esisteva più nella sua visuale.


Poi rallentò il passo per una terza volta.


Era perché la ragazza si stava dirigendo verso l’uomo vestito d’argento di prima.


Una tempesta scoppiò nella sua mente.


La ragazza sembrava avere al massimo diciotto anni, eppure dalla sua aura era allo stadio semi Divine Extinction.


Il divario tra il Divine Master e il Divine Extinction era come l’abisso che c’era tra un mortale e un semidio. Innumerevoli coltivatori dell’Abisso erano rimasti bloccati a questo punto per l’eternità.


Tuttavia, era scioccante che questa ragazza, un’adolescente, avesse già raggiunto questo stadio.


Il suo talento, la sua coltivazione, la sua bellezza, i suoi occhi…


Non solo, sembrava perfettamente incontaminata dalla polvere abissale. No, era sicuro che non ne fosse mai stata toccata.


<em>Questa è la sua prima discesa nel mondo dei mortali…</em> Pensò Yun Che.


Che sorta di origini, di amore e di protezione ci erano voluti per crescere una ragazza così perfetta nell’Abisso?


<em>Che sia…</em>


Rallentò il passo ancora di più. Per la prima volta da quando quel potere terrificante si era rivelato, rilasciò silenziosamente la sua percezione spirituale.


L’uomo con l’abito color argento gli aveva ricordato qualcuno. A clan della Nuvola Vagante, quando era ancora un invalido, aveva incontrato un uomo di nome Xiao Kuangyun nel setta Xiao.


Nonostante la differenza tra il loro piano e le loro origini, non vide alcuna differenza tra l’uomo di prima e Xiao Kuangyun. Sia la sua esperienza che quella di Chi Wuyao erano d’accordo al riguardo.


Qui in questo regno, l’uomo con l’abito color argento non aveva bisogno di conformarsi alle regole e adeguarsi. Poteva sfogare i suoi impulsi. Perciò avrebbe perso la ragione.


Dopotutto perché un nobile come lui avrebbe avuto bisogno di stare attento a non provocare una persona di questo regno inferiore?


Pensando a questo, come avrebbe reagito una volta che avesse incontrato la ragazza?


L’uomo con l’abito d’argento doveva avere origini notevoli. Era protetto da un esperto ancora più spaventoso di Mo Beichen dopotutto.


Il regno divino dei qilin era proprio dietro l’angolo. Logicamente parlando, questo era il momento peggiore per causare problemi.


Il suo senso di sicurezza e dei valori iniziarono ad entrare in conflitto nella sua mente.


…..


Come previsto, l’uomo con l’abito d’argento vide la ragazza.


L’uomo si era comportato come un imperatore divino che guardava dall’alto in basso i suoi sudditi, ma nel momento in cui posò lo sguardo su di lei, si fermò, la sua espressione divenne rigida come una statua e strabuzzò gli occhi quasi al punto da farseli cadere dalle orbite.


Aveva visto innumerevoli bellezze in passato e il suo harem da solo arrivava a diverse migliaia di donne. Finora chiunque avesse visto nel regno dell’Abisso dei Qilin suscitava solo disgusto in lui. Ma quando vide la ragazza con il velo, sembrò perdere la sua anima in un istante.


La ragazza guardò l’uomo con la coda dell'occhio per un istante per poi distogliere gli occhi. Da quando era entrata in questo regno mortale, aveva visto già fin troppe volte una reazione simile.


L’aveva fatta rendere conto di quanto era spettacolare il suo aspetto.


La tempesta di sabbia e la polvere abissale avevano diminuito la sua percezione spirituale e sua zia non era stata disposta a darle la minima guida. Così era rimasta nella tempesta di sabbia come se si fosse fatta prendere dall’irritazione fino al punto da permettere alla sua percezione di adattarsi. Solo allora ne era uscita ed era entrata in questo mondo mortale conosciuto come regno dell’Abisso dei Qilin.


A causa del suo aspetto, era sempre stata protetta con la massima premura. Inoltre aveva trascorso la maggior parte nelle terre pure, così questa era la prima volta che vedeva il mondo attorno a lei. Era un eufemismo dire che fosse estremamente curiosa.


Nel frattempo, lo sguardo dell’uomo vestito d’argento si fissò sulla ragazza come colla. Non aveva idea di quanto sembrasse brutto al momento e non gli importava.


Solo quando la ragazza si allontanò che recuperò la lucidità e si rese conto di essersi voltato di centottanta gradi per fissare la ragazza.


“E pensare che una ragazza come quella… potesse esistere in un posto come questo…”


La sua voce era per un terzo eccitata, un terzo sorpresa e per un terzo pieno di desiderio. Stava anche stendendo e arricciando le dita senza accorgersene.


<em>Sapevo che sarebbe stata una buona idea uscire ogni tanto! Chi avrebbe pensato che esistesse una gemma come lei in un posto del genere?</em>


“Non sei un’abitante del regno dell’Abisso dei Qilin, non è vero ragazza?”


La voce raffinata risuonò dietro di lei e poi anche davanti a lei. Questo perché l’uomo d’argento si era spostato di fronte a lei. Il suo sguardo era velato e le sue labbra erano incurvate in un sorriso perfetto. La sua postura elegante era misteriosa, eppure pericolosa, e innumerevoli donne erano andate in delirio guardando il suo viso.


Stava tenendo un ventaglio con una nappina d’argento. Dire che era bello e attraente sarebbe stato un eufemismo.


In effetti l’uomo con l’abito d’argento era molto più orgoglioso del suo aspetto che delle sue origini.


La ragazza si fermò ma non lo guardò con attenzione. Rispose con naturalezza: “Non provengo da qui, sì.”


Il suo tono era così indifferente da essere praticamente privo d’emozione, ma era comunque davvero melodioso.


L’uomo con l’abito d’argento sorrise: “Che coincidenza. Non provengo nemmeno io da qui. Dato che siamo entrambi da soli, perché non… viaggiamo insieme?”


“No grazie.”


La ragazza lo rifiutò immediatamente e si preparò ad andarsene.


“Perché non mi dai un’occasione per dire la mia prima?”


L’uomo con l’abito d’argento si spostò di nuovo e stavolta arrivò a soli dieci passi da lei. I suoi occhi brillavano con lussuria a stento trattenuta mentre apriva il ventaglio e si faceva aria: “Il mondo è pieno di persone pericolose e malvage. Potresti correre dei pericoli se viaggiassi da sola.”


La ragazza lo ignorò, ma proprio quando si preparò ad andarsene, le sue sopracciglia a luna crescente si aggrottarono lievemente all’improvviso.


Il ventaglio stava sollevando increspature spirituali malvagie e stavano invadendo silenziosamente il suo mare spirituale. Non solo, l’aveva visto prima.


Le lune calde nelle sue pupille si trasformarono in stelle gelide. Raramente diceva parole dure nella sua vita, ma in quel momento disse: “Farai meglio a toglierti di mezzo, altrimenti…”


Non completò la sua minaccia.


“Altrimenti cosa?” L’uomo vestito d’argento rise. Sapeva che una ragazza come lei non poteva avere origini umili, ma che importava? Non potevano essere superiori alle sue.


Continuò ad ondeggiare il suo ventaglio mentre si avvicinava sempre di più alla ragazza. A questo raggio, le increspature spirituali che stava rilasciando erano visibili ad occhio nudo. “Questo è il nostro primo incontro e sento di aver visto la stella della mia vita. Lo rimpiangerei per sempre se non ti conoscessi ed è tutto ciò che voglio; conoscerti.”


Anche la sua voce era infusa con increspature spirituali. In effetti, tutto quello che faceva avrebbe potuto catturare la mente di una persona senza lasciare traccia. Anche se avesse fronteggiato un nemico al suo stesso livello, era assolutamente certo da poter sconvolgere il loro cuore e la loro anima.


Era perché l’arte spirituale che coltivava era la migliore in assoluto nell’Abisso.


Alzò la mano. Stava cercando di afferrare il polso della ragazza.


Fu in quel momento che una presenza debole, ma estremamente sciocca si infrappose tra i due.


“Sparisci!” Gridò Yun Che. Fiamme si stavano levando dal suo corpo e stavano bloccando lo sguardo e l’aura dell’uomo vestito d’argento: “Non l’hai sentita? Ti ha detto di toglierti di mezzo!”


L’uomo con l’abito d’argento strizzò gli occhi e squadrò Yun Che. Poi sogghignò lievemente.


Non era arrabbiato dal fatto che qualcuno avesse interrotto il suo divertimento. Stava solo… guardando uno sciocco pagliaccio con compassione e giocosità malvagia.


Mentre guardava intentamente l’uomo con l’abito d’argento, Yun Che disse alla ragazza dietro di lui: “Dovresti stare attenta sorellona. È chiaramente un maniaco. Guadagnerò tempo per te, così ora scappa.”


La ragazza aprì lievemente le labbra.


<em>Eh?


Mi ha appena chiamato sorellona?</em>


…


Se la vita si trattasse solo del primo incontro.


Allora forse non avrei distrutto le tue aspettative.


Forse non mi avresti odiato per l’eternità.
                                


                                



