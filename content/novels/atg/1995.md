---
weight: 19950
title: Capitolo 1995 - La Fata Intoccabile
pubDate: 2025-03-10T08:57:10.535Z
tags:
    - atg
---


<em>Buone feste!
Capitolo sponsorizzato, ringraziamo Matteo!
(Capitolo parzialmente editato),
2 capitoli in coda (Matteo), 0/10
-Schadenfreude</em>


“Ahhhhhhhh!” Meng Jianzhou urlò forte. Era un grido così intenso che c’era del sangue mischiato allo sputo.


Non avrebbe dovuto fare così tanto male perdere un braccio, specialmente considerato il fatto che era un coltivatore allo stadio semi Divine Extinction. Tuttavia la spada della fata non era ordinaria. Un solo fendente conteneva una miriade di intenti e perdere un braccio per un suo attacco era come venire infilzato al cuore innumerevoli volte.


Il vecchio scatenò la sua Energia Misteriosa, ma non per bendare la ferita di Meng Jianzhou. Era per zittirlo e costringerlo ad inginocchiarsi.


“La ringraziamo per il suo… intervento disciplinare, fata della spada. Jianzhou non avrebbe dovuto offenderla con il suo comportamento miserabile.”


Quando al vecchio fu data la possibilità di parlare, le prime parole che uscirono dalla sua bocca non furono minacce, ma frivolezze. Nemmeno adesso osava mostrare la minima rabbia o scontentezza.


Le pupille di Meng Jianzhou si dilatarono per lo shock. Il titolo di “fata della spada” aveva molto peso.


Il profilo blu rimase oscurato mentre parlava: “Non ricostruirà il suo braccio per tre anni e se ne andrà da qui immediatamente.”


Le sue richieste erano dure, ma il vecchio sembrò riempirsi di gioia. Spinse frettolosamente giù la testa di Meng Jianzhou e chinò il capo con fare sottomesso. “La ringrazio per aver mostrato pietà, fata della spada. Ce ne andremo immediatamente. Lady Caili non ci vedrà mai più.”


Quando Meng Jianzhou sentì queste parole, strabuzzò gli occhi quasi al punto da farseli cadere dalle orbite.


La ragazza che aveva visto prima… era la leggendaria Figlia Divina della Distruzione Celeste… la dea leggendaria che poteva sconvolgere un milioni di regni con un solo sguardo… Hua Caili?!


Era già quasi impossibile incontrare la fata della spada, ma era ancora più arduo contattare Lady Caili. E pensare che si sarebbero incontrati tutti quanti in questo misero regno…


Meng Jianzhou ebbe la sensazione che stesse per scoppiargli il cuore. Non sapeva proprio se fosse incredibilmente fortunato o sfortunato.


“Ordinerai a Meng Kongchan di tenere sotto controllo i suoi figli se avrai un po’ di buonsenso, Meng Jingzhe! È il figlio della prima moglie. Il Regno Divino dei Tessitori dei Sogni è già abbastanza vergognoso, non permettergli di farvi perdere ulteriormente la faccia!”


La sua voce divenne distante. Il mare blu scomparì e il mondo tornò alla normalità. Fu così improvviso che ebbero la sensazione di esserselo sognati.


Meng Jianzhou naturalmente sapeva di trovarsi nel mondo reale. Il suo braccio tagliato e la sua anima trafitta gli avevano fatto vedere chiaramente che era reale.


“Andiamo!” Meng Jingzhe sostenne ancora una volta Meng Jianzhou e partirono a gran velocità.


Anche se il profilo blu era già sparito, non osarono tardare nemmeno per un altro secondo.


Questo perché la Fata della Spada, era all picco assoluto dello stadio Divine Limit e la coltivatrice più potente al di sotto di un Vero Dio.


Era Hua Caiying, e Hua Caili era la sua unica protetta.


…..


Alleanza della Venerazione dei Qilin, fuori dalla sala principale.


Il capo dell’alleanza, Ximen Borong, e il cavaliere abissale, Ximen Boyun, al momento erano fianco a fianco insieme ad un gruppo di maestri delle sale dietro di loro. Per qualche motivo sembravano incredibilmente rispettosi e nervosi. Le loro espressioni erano più severe rispetto a prima. Sembrava quasi che stessero per affrontare le loro nemesi.


Due ore… sei ore… venti ore…


La fatica non era un sintomo che affliggeva solo i mortali. Perfino il coltivatore più potente si sarebbe stancato se fosse rimasto teso per troppo tempo.


Alla fine il maestro della setta del Macigno Profound, Zhai Kexie non poté più trattenersi: “Fratello Boyun, sa cosa il giovane maestro Meng ha…”


“Aspetta.” Ximen Boyun interruppe la sua domanda con una sola parola.


Ximen Boyun era ben consapevole dei vizi di Meng Jianzhou. Se fosse stato un uomo di migliore calibro, sarebbe stato molto più difficile attirarlo nel regno dell’Abisso dei Qilin. Ma nonostante la sua personalità orribile e la sua lussuria incontrollabile, era uno dei migliori discendenti del Divino Reggente Senzasogni e il figlio della sua prima moglie. Uno dei due che erano rimasti in effetti. Perciò avrebbe dovuto avere abbastanza potere per rendere il regno dell’Abisso dei Qilin suo vassallo.


Era perfettamente normale che una persona del genere fosse in ritardo. Sarebbe più strano se fosse arrivata in tempo.


Trascorsero altre ventiquattro ore e stavolta fu il capo della setta delle Mille Lame, Wan Wenchu, a chiedere: “Il giovane maestro Meng è arrivato? Si è… smarrito a causa della tempesta di sabbia?”


Ximen Boyun sbuffò: “Un Figlio Divino non verrebbe fermato da una mera tempesta di sabbia.”


Pochi secondi dopo aggiunse: “In effetti il giovane maestro è arrivato due giorni fa. Probabilmente è occupato ad esplorare e a divertirsi per il regno. Si presenterà quando vorrà. Disturbarlo prima del tempo sarebbe una grave mancanza di rispetto.”


Questo zittì tutti.


Il giovane maestro Meng era il figlio di un Divino Reggente. Era un onore per loro essere graziati dalla sua presenza. Non importava quanto potesse essere irritante il suo comportamento, dovevano sopportarlo in silenzio e senza lamentarsi.


Ne sarebbe valsa la pena se il giovane maestro Meng li avessero resi uno stato vassallo di un Regno Divino. Sarebbero stati al servizio di un maestro e costretti a seguire ogni suo ordine, ma sarebbero comunque state condizioni di gran lunga migliori rispetto a quelle in cui erano adesso.


Passò un altro giorno e stavolta nemmeno Ximen Boyun poté mantenere la pazienza.


Sapevano per certo che il giovane maestro Meng si era presentato, ma aveva lasciato in sospeso le trattative per tre interi giorni. Questo comportamento era eccessivo perfino un Figlio Divino.


Ximen Borong scoccò un’occhiata a Ximen Boyun e disse con tono basso: “Mandiamogli un messaggio, Boyun?”


Stavolta Ximen Boyun non mantenne la sua posizione. Tirò subito fuori una trasmissione del suono, preparò il suo messaggio e lo mandò al loro “onorabile ospite”.


Meng Jianzhou rispose molto velocemente e la sua risposta fu piena di rabbia e disgusto: “Levati dalle palle!”


Ximen Boyun si incupì immediatamente. Tutti si girarono verso di lui con shock e perplessità.


“Che diavolo?” Zhai Kexie, Wan Wei e Lie Qianhong sbiancarono.


Perfino Ximen Boyun che di solito era composto stava per esplodere di rabbia. Sembrava che qualcuno lo avesse costretto a mangiare una manciata di insetti morti.


Era un cavaliere al servizio del Monarca Abissale e del Gran Sacerdote. Meng Jianzhou poteva essere il figlio di un Divino Reggente, ma avrebbe dovuto mostrare un minimo di rispetto. Invece…


“Come… osa!” Mormorò lentamente. Era raro che un Cavaliere Abissale perdesse la calma in questo modo, ma lo stava facendo.


Questo perché era stato lui a promettere all’Alleanza e ai tre setta una visita da un “onorabile ospite dal Regno Divino dei Tessitori di Sogni” che avrebbe dato loro “l’opportunità di una vita”. Era questo che aveva convinto i tre setta a sottomettersi.


Questo “levati dalle palle” aveva distrutto il sogno di diventare un vassallo e lo aveva umiliato.


Ximen Boyun non aveva idea di cosa fosse successo a Meng Jianzhou, figuriamoci se sapeva perché il Figlio Divino lo stesse biasimando. Pensava semplicemente che il giovane si stesse prendendo gioco di lui e lo avesse umiliato apposta.


Ximen Borong sussultò per poi girarsi e fronteggiare i tre setta. Poteva capire cosa stavano pensando dalle loro espressioni e non era un bene.


“Sembra che il giovane maestro Meng abbia incontrato un incidente lungo la strada.” Fece del suo meglio per mantenere la compostezza. “Dato che il regno divino dei Qilin si aprirà presto, immagino che potremo rimandare l’incontro.”


“Sì, immagino di sì.” Zhai Kexie annuì, ma era chiaro dal suo tono e dalla sua postura che non stava più mantenendo un atteggiamento sottomesso.


“In tal caso, torneremo nel nostro setta per prepararci alla conferenza dell’Abisso dei Qilin. Addio.”


Si girò e se ne andò senza nemmeno aspettare una risposta.


Wan Wei e i discepoli della setta delle Mille Lami fecero lo stesso senza nemmeno dire una parola.


“Capo dell’Alleanza Ximen, ho sentito che l’impero Helian parteciperà comunque alla conferenza di quest’anno. Potrebbero avere un asso nella manica.” Consigliò con sarcasmo il maestro della setta della Sabbia Ardente, Lie Qianhong, “Vi auguro buona fortuna!”


“Non si preoccupi troppo, maestro della setta Lie.” Rispose Ximen Borong con un sorriso falso.


Risuonò un forte scoppio dietro Ximen Borong dopo che i tre setta si erano allontanati. Subito dopo risuonò il ringhio suo ringhio arrabbiato.


….


Nel frattempo, a decine di migliaia di chilometri di distanza dal regno dell’Abisso dei Qilin.


“Non posso credere che quella me**a di Ximen Boyun abbia avuto il coraggio di mandarmi un messaggio!”


<em>Bang!</em>


La giada di trasmissione del suono che Meng Jianzhou aveva in mano fu ridotta a pezzi. Il suo petto stava ansimando e la sua espressione era orribile.


Non era perché fosse stato torturato dall’intento della fata della spada da ormai settantadue ore, in effetti il suo purgatorio privato era terminato da poco quando aveva ricevuto il messaggio di Ximen Boyun. In quel momento provava così tanto odio che avrebbe potuto uccidere il Cavaliere Abissale e disperdere le sue ceneri sul posto.


Se non fosse stato per lui, non sarebbe andato nel regno dell’Abisso dei Qilin. Se non fosse stato per lui, non sarebbe stato torturato e umiliato!


Se Meng Jingzhe non l’avesse avvertito di non avvicinarsi mai più al regno dell’Abisso dei Qilin, sarebbe tornato a massacrare quelle me**e dell’Alleanza in questo istante… Che si fotta quel cavaliere abissale!


Ora che Meng Jianzhou finalmente poteva parlare e comportarsi normalmente, gettò i frammenti della giada di trasmissione del suono e ordinò: “Guarisci il mio braccio sinistro adesso, nonno Zhe.”


“Non lo farò.” Meng Jingzhe non esitò a rifiutare. “La fata della spada ti ha ordinato di rimanere in questo stato per tre anni, e così sarà!”


Meng Jianzhou mormorò a denti stretti: “Sono il figlio del Divino Reggente Senzasogni, maledizione! La fata della spada può essere la numero uno al di sotto degli Veri Dei, ma non è una Vera Dea! Cos’abbiamo da temere se c’è mio padre?”


“Ingenuo.” Meng Jingzhe sbuffò freddamente: “Nemmeno tuo padre in persona oserebbe dire una cosa del genere.”


Meng Jianzhou lo fissò stordito. Non poteva credere alle sue orecchie.


Meng Jingzhe disse: “Sei ancora giovane, così non ti biasimerò per la tua ignoranza. Tuttavia questa è una lezione che non ti devi mai dimenticare. Ora che hai incontrato Lady Caili, devi assicurarti di rimanere lontano da lei il più possibile!”


“Provocarla è come insultare anche la fata della spada! E non dimenticare chi è il suo fidanzato!”


Il fidanzato di Lady Caili… naturalmente era il Figlio Divino del Regno Sconfinato e il Figlio Divino più potente… Dian Jiuzhi!”


Il Monarca Abissale in persona aveva permesso il loro matrimonio. Non c’era un’anima nell’intero Abisso che non lo sapesse.


A Meng Jianzhou si strinse il cuore mentre si rendeva conto di come aveva sfiorato la morte. La sua rabbia e il suo odio nei confronti di Ximen Boyun aumentarono.


Molto tempo dopo, si calmò abbastanza da chiedere: “Ancora non capisco. Stai dicendo che perfino mio padre… teme la fata della spada. È perché è la sorella minore del Divino Reggente Pittore del Cuore?”


Hua Fuchen, il Divino Reggende della Distruzione Celeste, aveva il titolo di “Pittore del Cuore”.


“No.” Meng Jingzhe esitò, ma alla fine scelse di dire la verità: “È perché tuo padre ha perso contro di lei in modo terribile quando era ancora un Figlio Divino.”


“!!” Meng Jianzhou rimase sbalordito. Suo padre era come un dio… no, era un Vero Dio, ma in qualche modo aveva perso contro la fata della spada.


“Non solo tuo padre.” Meng Jingzhe sembrò terribilmente triste mentre ripensava al passato. “Nessuno Figlio o Figlia Divini presenti all’incontro delle terre pure è riuscito a competere con lei.”


“E se stai pensando che sia perché i Figli Divini di allora fossero particolarmente deboli, ti sbagli di grosso. I partecipanti erano Dian Rahu (il Divino Reggente Sconfinato), Shenwu Yanye (la Divina Reggente Senzaluce), Wu Shenxing (Divina Reggente della Stella Celeste), Wu Shenyue (Divina Reggente della Luna Crescente), Meng Kongchan (Divino Reggente Senzasogni) e Pan Yusheng (Divino Reggente della Preghiera Eterna, del regno della Farfalla Gufo).”


“Co… co… COOSA?!” Meng Jianzhou strabuzzò gli occhi e balbettò.


Il vecchio continuò: “Le note riguardo alle loro sconfitte sono state cancellate visto che sono tutti Reggenti Divini adesso. Questo è il motivo per cui non ne hai idea.”


“...” Meng Jianzhou rimase ammutolito per un po’ e Meng Jingzhe chiuse gli occhi mentre rievocava il passato sepolto.


Sconfinato, Tessitore di Sogni, Farfalla Gufo… Allora la storia dei tre Figli Divini che avevano provato a corteggiare Hua Qingying era stata facilmente il più grande pettegolezzo di quell’era.


Sfortunatamente, Hua Qingying aveva scelto di coltivare la Spada Senzacuore, così aveva troncato i suoi legami con i desideri mortali da tempo. Naturalmente non aveva badato ai suoi spasimanti.


Oggi i tre Figli Divini erano diventati tutti Divini Reggenti dei loro rispettivi regni, ma non si erano mai dimenticati di quel profilo blu che aveva lasciato un segno indelebile sui loro spiriti.


La chiamavano fata della spada non perché per via della sua maestria con la lama… ma perché era come una fata intoccabile simile ad un sogno.


Forse il vero motivo per cui Dian Rahu aveva insistito che suo figlio e la Figlia Divina della Distruzione Celeste si sposassero… perché sperava di esaudire il suo desiderio in modo indiretto.


Poteva aver fallito a conquistare il cuore della Figlia Divina della Distruzione Celeste in passato, ma almeno suo figlio sarebbe riuscito ad esaudire il suo desiderio.


“Se… se è così potente, allora perché è Hua Fuchen a guidare il regno divino e non lei?” Chiese Meng Jianzhou. Non riusciva a capire.


Meng Jingzhe spiegò: “Allora, il divino regno della Distruzione Celeste è stato benedetto con due stelle. Hua Fuchen poteva incarnare l’ottanta per cento di un’essenza divina e Hua Qingying il novanta per cento.”


“Invece di scegliere solo uno come Erede Divino, il Divino Reggente precedente ha scelto di renderli entrambi Eredi Divini. E così nella stessa era sono esistiti sia un Figlio Divino che una Figlia Divina della Distruzione Celeste.”


“Hua Fuchen non era un convenzionale Figlio Divino ambizioso. Si comportava come desiderava e non seguiva le tradizioni. Odia le restrizioni e la posizione di Divino Reggente praticamente rappresenta la perdita della libertà. Contando anche il fatto che la sua coltivazione e la sua Via della Spada sono stati completamente messi in ombra da Hua Qingying, tutti pensavano che sarebbe stata Hua Qingying la prossima Divina Reggente.”


“Questo finché Hua Fuchen non ha avuto sua figlia, Hua Caili.”


“È stato per lei che Hua Qingying ha rinunciato alla sua eredità divina e alla sua posizione per Hua Fuchen.”


“Ma perché??” La sua spiegazione confuse ancora di più Meng Jianzhou.


Meng Jingzhe gettò un’occhiata verso di lui, ma non si spiegò ulteriormente: “Non ne sono molto sicuro, così non farmi domande al riguardo. Devi solo sapere che nemmeno tuo padre osa sottovalutare la fata della spada.”


In effetti, dubitava che Meng Kongchan potesse dire anche solo una frase senza balbettare in sua presenza.


Poteva essere un Vero Dio, ma era prima di tutto un uomo.


E per un uomo… l’amore che non aveva mai potuto ottenere di solito era il suo più grande punto debole.


“Aspetta, c’è qualcosa che non torna!” Meng Jianzhou notò velocemente una discrepanza. “Il Divino Reggente Pittore di Cuori ha almeno diecimila anni. Se Hua Caili è sua figlia, anche la sua età dovrebbe essere simile.”


“Ma Hua Caili… chiunque potrebbe capire che è una ragazza immatura e il suo titolo è apparso solo…”


“Ti ho detto di smetterla.” Meng Jingzhe lo interruppe e avvertì: “Tutto ciò che so è che riguarda un segreto che il Monarca Abissale in persona desidera mantenere. Figuriamoci me, perfino tuo padre probabilmente non sa tutta la verità.”


Meng Jianzhou non era così stupido da indagare sui segreti del Monarca Abissale. Chiuse velocemente la bocca come aveva chiesto suo nonno.


<em>Se c’è una persona in questo mondo che può diventare un Vero Dio senza un’eredità… può essere solo Hua Qingying.</em>


Questo era ciò che aveva mormorato il Grande Sacerdote delle Terre Pure quel giorno. Era qualcosa che Meng Jingzhe e tutti gli altri presenti non si sarebbero mai dimenticati.


Era il motivo per cui aveva provato un tale terrore dopo essersi reso conto che quella ragazza che Meng Jianzhou stava cercando di catturare era Lady Caili.


“Potresti aver perso un braccio, ma la tua prova deve continuare.” Disse con serietà Meng Jingzhe. “In più tuo padre si infurierebbe e proverebbe delusione se tornassi a casa e si rendesse conto di come hai perso il braccio.”


“Delusione?” Quella parola trafisse l’anima di Meng Jianzhou come l’intento della fata della spada. “Come se ne avessi paura! La sola emozione che prova nei miei confronti è delusione!”


Meng Jingzhe consigliò: “Allora lavora sodo e arriva allo stadio Divine Extinction. Allora sicuramente l’opinione che ha tuo padre di te migliorerà. Sarà anche meno arrabbiato quando sentirà di questo incidente.”


“È inutile.” Meng Jianzhou ridacchiò piano. “Posso essere suo figlio, ma Meng Jianxi è il suo mondo. Anche se diventassi un Semidio, al massimo… mi darebbe un’occhiata in più!”


Meng Jingzhe disse con indifferenza: “È destino. Non supererai mai Jianxi.”


<em>Bang!</em>


Meng Jianzhou diede un pugno al pavimento.


“Perché?! Perché è così?! Mi sono sforzato così tanto ad uccidere Meng Jianyuan e proprio quando pensavo che avrei attirato la sua attenzione, il più stupido dei miei fratelli, Meng JIanxi, in qualche modo ha risvegliato il suo… Mm!”


Una mano rugosa gli tappò la bocca e zittì le sue proteste furiose. Meng Jingzhe si guardò attorno freneticamente e attivò una barriera isolante per poi urlare contro di lui: “Sei impazzito?! Non devi mai menzionare quel nome o quell’incidente! Nemmeno una parola!”


“Se si venisse a sapere in giro, moriremmo tutti! Nemmeno la tua posizione come figlio della sua prima moglie ti salverà, hai capito?!


Meng Jianzhou sudò freddo quando si rese conto di cos’aveva fatto. Annuì frettolosamente come un pappagallo.


<em>Nota dell’autore: ricordate il nome Meng Jianyuan. È molto importante.</em>
                                


                                



