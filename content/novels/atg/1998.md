---
weight: 19980
title: Capitolo 1998 - Conferenza dell’Abisso dei Qilin (3)
pubDate: 2025-03-10T08:57:10.536Z
tags:
    - atg
---


Buone feste!
Capitolo regolare,
(Capitolo parzialmente editato),
0 capitoli in coda, 0/10
-Schadenfreude


Le grida incessanti e le strane occhiate della folla misero molto a disagio il gruppo della dinastia Helian.


La maggior parte di loro pensava che sarebbero riusciti ad entrare nel regno divino dei Qilin come partecipanti all’ultimo posto. Non avevano nemmeno considerato l’idea di poter migliorare la loro posizione. Adesso… adesso erano preoccupati.


Helian Lingzhu chiuse gli occhi così da non dover affrontare gli sguardi.


In quanto una delle poche persone a conoscenza della situazione, Ku Xian sospirò: “Sarà difficile.”


“Non c’è bisogno di preoccuparsi troppo.” Mo Cangying ritirò la sua percezione spirituale e disse con calma: “L’alleanza della Venerazione dei Qilin è ascesa soltanto di recente. Ho solo percepito due Divine Master al di sotto dei seicento anni e sono negli stadi iniziali.”


“Noi invece abbiamo tre Divine Master. Io da solo posso gestirne due, figuriamoci se siamo in tre.”


La conferenza dell’Abisso dei Qilin era un torneo tra tutti i giovani Divine Master al di sotto dei seicento anni. I Divine Sovereign… erano qui solo per fare numero. Dopotutto il divario tra stadi era insormontabile.


All’improvviso Mo Cangying aggrottò le sopracciglia.


Era perché si ricordò dei “potenti aiutanti” che Ximen Qi aveva menzionato quel giorno.


<em>“Se vuoi davvero partecipare così tanto, allora posso darti un avvertimento.”


“Abbiamo reclutato molti potenti aiutanti per questa conferenza, ma uno di loro è sufficiente a distruggere ognuno di voi.”</em>


Mo Cangying estese la sua percezione spirituale ancora una volta alla ricerca di questi cosiddetti potenti aiutanti, ma non trovò nulla.


“Non dobbiamo essere imprudenti.” Disse con solennità Ku Xian. “Se ciò che hai detto è vero, l’alleanza della Venerazione dei Qilin non si sarebbe rivelata, figuriamoci fare visita a sua maestà per gongolare,”


“Non solo, l’alleanza deve anche preoccuparsi della reputazione di Ximen Boyun. È il cavaliere abissale che presenzierà la conferenza e il loro aiutante. Se l’alleanza venisse umiliata, anche la reputazione di Ximen Boyun ne soffrirebbe di conseguenza… non c’è bisogno di dire che non permetterebbero che accada.”


“Non dovremmo fare l’errore di sottovalutare i loro avversari, ma non c’è nemmeno bisogno di essere troppo nervosi.”


Fu in quel momento che Yun Che scelse di parlare: “L’Alleanza della Venerazione dei Qilin crede di poter usare Ximen Boyun a loro vantaggio, ma se ci pensate… potrebbe essere utile anche per noi.”


Mo Cangying ed Helian Lingzhu lo guardarono immediatamente: “Cosa intende?”


“A cosa tiene più di tutto un Cavaliere Abissale?” Spiegò lentamente Yun Che. “Alla sua nobile anima naturalmente.”


“È una posizione prestigiosa, ma allo stesso tempo non si devono mai dimenticare di stare rappresentando le Terre Pure. Perciò…” Yun Che strinse gli occhi. “Deve dare la priorità alla nobiltà e alla giustizia. Altrimenti macchierebbe l’onore di un Cavaliere Abissale e delle Terre Pure!”


“Uno dei motivi per cui ci sono così tante persone oggi è per vedere la nobile anima di un Cavaliere Abissale con i loro occhi. Perciò sono certo che non oserà fare altro che essere un giudice imparziale oggi. Quindi cosa abbiamo da temere da un giudice imparziale? Semmai…”


Abbassò la voce: “Sono sicuro che sarà molto più utile per noi che per l’alleanza della Venerazione dei Qilin.”


Secondo Chi Wuyao, c’erano diversi tipi di persone che erano più facili da manipolare. Uno di loro era una persona con un’ossessione, o ad essere più precisi, con dei principi che doveva rispettare ad ogni costo.


Un altro genere era qualcuno come lui, una persona che aveva troppi legami.


Ximen Boyun poteva provenire dal regno dell’Abisso dei Qilin, ma era un Cavaliere Abissale delle Terre Pure adesso. Era un cambiamento che aveva accettato volontariamente, uno dei massimi onori per lui. Perciò non avrebbe mai osato macchiare la sua reputazione in pubblico, proprio come Mo Beichen non aveva ucciso Helian Jue anche se lo odiava fino all’osso.


Mo Cangying ed Helian Lingzhu rimasero in silenzio per un momento. Nessuno sapeva cosa dire.


Era vero ma… qualcuno nel regno dell’Abisso dei Qilin avrebbe avuto davvero il potere di chiedere ad un Cavaliere Abissale di mantenere i suoi princìpi? Naturalmente no. Così perché credeva che il Cavaliere Abissale avrebbe rispettato le regole?


Ad esempio, si diceva che la colpa di un principe sarebbe stata punita quanto quella di una persona comune. Ma allo stesso tempo tutti sapevano che era una stro***ta.


All’improvviso Yun Che percepì qualcosa e volse gli occhi verso l’alleanza.


Intravide qualcosa di bianco grigiastro dietro la folla e la sua aura apparteneva a…


<em>Aspetta un secondo!


È questo… ciò che ha menzionato Mo Beichen allora?


Perché una persona del genere verrebbe in un posto piccolo quanto il regno dell’Abisso dei Qilin?


Probabilmente sono dei potenti rinforzi che hanno invitato, ma… è impossibile che sia l’alleanza ad aver preso l’iniziativa, così…


Dovevano essersi invitati da soli!</em>


“Cosa succede fratello Yun?” Chiese Mo Cangying quando notò l’esitazione di Yun Che.


“L’Alleanza della Venerazione dei Qilin è sicuramente venuta preparata.” Disse Yun Che: “Hanno la garanzia di poter entrare nel regno divino dei Qilin stavolta.”


Mo Cangying: “!!”


Fu in quel momento che la voce di Ximen Boyun risuonò nell’area e soppresse ogni rumore in un istante.


“Sono Ximen Boyun, il Cavaliere Abissale al servizio del Monarca Abissale e del Grande Sacerdote. Sono venuto qui per aprire il regno divino dei Qilin per ordine delle Terre Pure e sarò anche il testimone e il supervisore della conferenza di quest’anno.”


Ogni parola che pronunciava scuoteva l’anima e portava un tipo di pressione che non avrebbe accettato alcuna opposizione.


"Siamo noi a servire il Monarca Abissale e il Gran Sacerdote, e il nostro scopo è di mantenere l’ordine nell’Abisso. Nessuna malvagità, né impurità o ingiustizia sarà tollerata.”


Una luce maestosa brillò dal dorso della sua mano e scomparì solo dopo che abbassò il braccio sinistro.


“È tutto ciò che dirò. Sarete voi a decidere come procederà la conferenza dell’Abisso dei Qilin.”


Zhai Kexie alzò gli occhi: “Il regno dell’Abisso dei Qilin non dimenticherà mai il favore delle Terre Pure. Da questa parte per favore Sir cavaliere.”


Ximen Boyun annuì e si sedette al suo posto. Non c’era nulla nell’area centrale che potesse sfuggire alla sua vista.


In alto nel cielo, Hua Caili chiese delusa: “Devo partecipare alla conferenza dell’Abisso dei Qilin per entrare nel regno divino dei Qilin?”


“Ti ho avvertita fin dall’inizio.” La voce di Hua Qingying risuonò nella sua mente. “Il regno dell’Abisso dei Qilin può essere piccolo, ma il regno divino dei Qilin non è un posto dove tutti possono entrare come desiderano. Il Monarca Abissale e l’ultimo Qilin condividevano un rapporto speciale. Il regno divino dei Qilin è il suo dono e una protezione per il suo amico.”


Hua Caili rifletté per un momento: “Non è troppo tardi per me per unirmi ad uno di questi gruppi?”


“Naturalmente no! Chi ti credi di essere? Inoltre la tua età ufficiale ti squalifica automaticamente dal torneo.”


Hua Ciali si premette le labbra con una mano e cercò una soluzione. Chiaramente non era disposta ad arrendersi così.


“Ricorda che devi un enorme favore al Monarca Abissale. Credi davvero che sia giusto intrometterti nei suoi affari privati?”


Stava scoraggiando Hua Caili dall’infiltrarsi di nascosto nel regno divino dei Qilin.


“Non lo farò.” Hua Caili scosse la testa e sospirò: “Bene, immagino che non entrerò dopotutto. Aspetterò fino alla prossima volta in cui incontrerò lo zio e… uh?”


Per puro caso, intravide l’uomo che le aveva lasciato un’impressione positiva durante il suo soggiorno nel regno dell’Abisso dei Qilin. Era proprio Yun Che.


“C’è anche quel tipo di quel giorno qui?”


Doveva averlo fissato troppo a lungo perché Yun Che alzò gli occhi verso di lei.


Visto che la polvere abissale lo influenzava sempre di meno, la sua percezione spirituale era cresciuta al punto da superare quella di Hua Caili. Naturalmente poteva percepire la sua presenza.


<em>Perché è qui?</em> Pensò stupito Yun Che. <em>Se ne sarebbe dovuta andare da tempo. Non c’è nulla per lei qui.</em>


Si chiese se avrebbe dovuto fare finta di non averla notata e alla fine decise di fare così.


Nel frattempo, Zhai Kexie era tornato dai suoi uomini e stava dichiarando a gran voce: “Il Regno Divino dei Qilin è stato un dono impareggiabile del Monarca Abissale in persona ed è tutto grazie a lui che è a nostra disposizione oggi. È per lui e il futuro del regno dell’Abisso dei Qilin che abbiamo una regola che limita l’accesso al regno divino dei Qilin.”


Prese un momento per guardare la folla per poi continuare: “Oggi le organizzazioni più importanti del regno sono la setta del Macigno Profound, la setta delle Mille Lame, la setta della Sabbia Ardente e l’Impero Helian. Non è cambiato da decine di generazioni.”


“Possono entrare mille persone nel regno divino dei Qilin. Secondo le regole, al campione della conferenza è permesso portare quattrocento persone, il secondo in classifica ne potrà portare trecento, il penultimo duecento e l’ultimo posto può avere un seguito di cento uomini.”


Come aveva detto, era stato così per decine di generazioni.


“Maestro della setta Wan, maestro della setta Lie, Helian…” Zhai Kexie si fermò apposta prima di continuare: “Se non ci sono obiezioni, allora inizieremo la conferenza di quest’anno.”


“Ahahah. Se tutti coloro che sono degni avranno il permesso di entrare nel regno, significa che vale anche l’opposto? Che chi non è degno sarà rimpiazzato?”


Non appena Zhai Kexie finì di parlare, risuonò un intervento inopportuno, ma prevedibile.


Era Ximen Borong che si faceva avanti con un’espressione calma e composta. Non si dimenticò di scoccare un’occhiata verso il gruppo della dinastia Helian.


Da quando si era saputo che il Cavaliere Abissale che avrebbe assistito alla conferenza era Ximen Boyun in persona, moltissimi se l’erano aspettato. Era il motivo per cui la folla si limitò a guardare il gruppo della dinastia Helian invece di parlarci dietro.


All’improvviso tutti capirono perché l’imperatore Helian aveva mandato la prima principessa invece di presentarsi.


Sembrava che il pretesto per cui non era comparso fosse una menzogna. Doveva aver saputo dell’intrusione dell’alleanza in anticipo e aveva deciso di sacrificare la prima principessa invece che la sua reputazione.


…Era perfettamente in linea con l’imperatore che conoscevano.


Zhai Kexie disse con serietà: “Sembrerebbe che anche l’alleanza della Venerazione dei Qilin vuole partecipare.”


“Sappiamo tutti quanto siete cresciuti velocemente. Personalmente, credo che siate degni di entrare nel regno divino dei Qilin.”


Scosse la testa sorridendo: “Tuttavia non è una questione che posso decidere da solo. Dobbiamo chiedere prima qual è il parere della setta delle Mille Lame, della setta della Sabbia Ardente e dell’impero Helian.”


Fu in quel momento che Helian Linglang fece un passo avanti e dichiarò: “L’impero Helian non ha nessuna obiezione.”


Innumerevoli sguardi caddero sul principe ereditario. Helian Lingzhu si girò scioccata verso di lui e mormorò: “Fratello, tu…”


Helian Linglang dichiarò con tono retto: “
È un onore per l’alleanza della Venerazione dei Qilin e per il regno dell’Abisso dei Qilin che un Cavaliere Abissale sia apparso tra noi. Questo da solo soddisfa i criteri di accesso al regno divino dei Qilin. Perciò l’impero Helian accetta con sincerità la loro entrata.”


Per un po’ tutti rimasero in silenzio. Helian Linglang sembrava estremamente orgoglioso di sé. Non solo era contento di aver reagito più velocemente di sua sorella, pensava di stare attirando il favore di Ximen Boyun.


Quando guardò Ximen Boyun però notò che il Cavaliere Abissale era incupito come una tempesta. Il modo in cui lo guardava lo gelò fino all’osso.


Yun Che sogghignò senza darlo a vedere: <em>Cielo, è letteralmente impossibile impedire loro di distruggere il loro impero.</em>


Helian Linglang pensava di stare conquistando il favore del Cavaliere Abissale e, se il suo commento fosse stato fatto in privato, forse avrebbe potuto funzionare. Ma qui ed ora? Tanto valeva calunniare in faccia la “nobile anima” del Cavaliere Abissale e questo prima di menzionare quanto fosse stupida la sua decisione di approvare l’entrata dell’Alleanza della Venerazione dei Qilin.


Anche Ku Xian stava sospirando profondamente. In quanto capo del palazzo Helian, non aveva il diritto di rimproverare il principe ereditario. Poteva solo contenere la sua infinita delusione e tristezza.


Helian Jue era già abbastanza incompetente, e pensare però che il suo erede sarebbe stato ancora peggiore!
                                


                                



