---
weight: 20040
title: Capitolo 2004 - Valutazione dell’età ossea
pubDate: 2025-03-10T08:57:10.537Z
tags:
    - atg
---


Capitolo sponsorizzato, ringraziamo Matteo!
4 capitoli in coda (Matteo), 0/10
-Schadenfreude


Lie Qianhong finalmente rivelò le sue vere intenzioni.


Nel Regno degli Dei, era facile dedurre l’età di una persona percependo l’aura vitale che proiettava. Tuttavia era impossibile farlo qui perché la polvere abissale limitava e perfino distorceva la percezione. Aspetto più importante, poteva consumare e modificare l’aura vitale, così due persone della stessa età avrebbero mostrato aure vitali completamente diverse a seconda dell’ambiente in cui erano vissute.


Ad esempio, un coltivatore di seicento anni che viveva nel Regno Divino avrebbe potuto possedere l’aura vitale di una persona che risiedeva nel regno dell’Abisso dei Qilin da sessant’anni.


Questo era il motivo per cui percepire l’aura vitale era un metodo inaffidabile. Poteva essere a stento considerato tale.


La tesi di Lie Qianhong sembrava un ultimo tentativo disperato per fare entrare il suo setta nel regno divino dei Qilin, ma sorprese molte persone. Precedentemente, nessuno si era disturbato a valutare l’età dei partecipanti, perché primo, provenivano tutti dallo stesso regno, così le origini di ogni partecipante fino ad un certo punto erano ben conosciute e secondo… il regno divino dei Qilin era un dono del Monarca Abissale in persona. Chi avrebbe osato imbrogliare? Per non parlare del fatto che c’era un Cavaliere Abissale a supervisionare l’evento.


Mentire sulla propria età per entrare nel regno divino dei Qilin era come sfidare l’autorità del Monarca Abissale. Le conseguenze sarebbero state ben più gravi di una mera squalifica e una condanna per l’intero setta.


Dire che il gioco non valeva la candela sarebbe stato un eufemismo. Questo era il motivo per cui i tre setta e la dinastia Helian non avevano mai osato ricorrere ad un espediente del genere. Perciò nessuno si era mai disturbato a controllare l’età di un partecipante durante una conferenza dell’Abisso dei Qilin. Si poteva dire che fosse un punto fermo su cui le quattro fazioni erano state d’accordo fino ad oggi.


Questo diede un’ultima occasione alla setta della Sabbia Ardente. Se Yun Che o Long Jiang avessero avuto più di seicento anni, allora l’impero Helian o l’Alleanza della Venerazione dei Qilin avrebbero perso il diritto di entrare nel regno divino dei Qilin. In effetti forse sarebbero stati squalificati permanentemente o peggio ancora. Questo avrebbe permesso alla setta della Sabbia Ardente di rimpiazzarli e di mantenere la sua posizione.


La reazione anormale di Helian Lingzhu non sfuggì agli altri. Risuonarono subito forti mormorii per il dominio divino dei Qilin.


Più un coltivatore rimaneva in uno stadio, più la sua Energia Misteriosa sarebbe diventata spessa e forte. Mentre Yun Che aveva sorpreso la folla annientando un gruppo di Divine Master, sarebbe stato più accettabile se fosse stato un vecchio mostro che era rimasto al Divine Sovereign per chissà quanti anni.


A proposito, anche un drago di seicento anni Divine Master di ottavo livello sarebbe dovuto essere impossibile. Long Jiang era un drago e la sua crescita era di gran lunga più lenta di un essere umano con lo stesso talento. Anche se fosse provenuta da un Regno Divino, sarebbe stato impensabile che un Drago Chi al di sotto dei seicento anni potesse raggiungere l’ottavo livello.


Mo Cangying si accigliò, ma non fu colto dal panico come Helian Lingzhu. Quando aveva incontrato Yun Che, il giovane era rimasto gravemente ferito e privo di protezioni. L’aura vitale che aveva percepito allora poteva essere descritta solo come incredibilmente giovane.


Era il motivo principale per cui Helian Lingzhu aveva insistito a salvarlo.


Mo Cangying stesso aveva 520 anni e Yun Che si era sempre riferito a lui come signore, così… doveva essere più giovane di lui, vero?


Nel campo di battaglia, Ximen Boyun non sembrava agitato: “Cosa suggerisce, maestro della setta Lie?”


“Chiedo una valutazione della loro età ossea!”


Era difficile capire l’età di una persona usando la sua aura, ma l’età ossea era impossibile da falsificare.


La voce di Lie Qianhong tuonò così forte da fare ronzare le orecchie della gente.


Ximen Borong sorrise quando sentì queste parole. Era vero che non sapeva la vera età di Long Jiang, ma era certo che non avesse più di seicento anni.


Yun Che però… era un’altra storia.


Questo era il motivo per cui Ximen Borong non era stato irritato dall’intervento di Lie Qianhong. In effetti, avrebbe applaudito se fossero stati in privato.


Se Yun Che avesse avuto più di seicento anni, allora Ximen Boyun avrebbe potuto punirlo sul posto, qualunque fosse la sua identità.


Nessuno era superiore al Monarca Abissale e Ximen Boyun era uno dei suoi rappresentanti. La dinastia Helian sarebbe stata messa all’angolo e l’Alleanza della Venerazione dei Qilin avrebbe avuto meno difficoltà nel rimpiazzarli. Era uno scenario vantaggioso per tutti.


Nel frattempo, Helian Lingzhu sembrava scossa. Completamente incapace di reprimere il panico, stava per alzarsi di scatto e dire qualcosa quando Mo Cangying le afferrò un braccio e mormorò: “Non abbiamo il diritto di opporci. In effetti, rifiutare la sua richiesta ora ci farebbe solo sembrare colpevoli.”


“Inoltre…” Mo Cangying quasi sorrise quando scoccò un’occhiata verso Yun Che. “Il fratello Yun è una persona molto sentimentale che non vuole fare altro che ripagare il suo debito. Non credo che rovinerà la situazione per una questione del genere.”


Il suo consiglio la calmò. Helian Lingzhu lanciò un’occhiata verso Yun Che e annuì.


Ximen Boyun continuò: “Chi oserebbe insultare sua maestà? Detto questo, la regola è stata stabilita da sua maestà in persona ed è vero che non abbiamo mai effettuato una verifica del genere per via della fiducia che c’è tra di noi. Visto che questa fiducia è stata infranta, il modo migliore per rimediare è verificare le loro età.”


Molto presto, un’enorme stele usata per valutare l’età ossea fu posta al centro del campo di battaglia.


Ximen Borong fece una proposta: “L’Alleanza della Venerazione dei Qilin può essere giovane, ma desideriamo davvero entrare nel regno divino dei Qilin. Non oseremmo mai commettere una blasfemia del genere, così chiediamo umilmente di avere l’opportunità di difendere la nostra reputazione.”


Poi guardò Long Jiang e chiese: “Per favore potrebbe dimostrare la nostra innocenza, venerabile drago.”


A questo punto, nessuno poteva resistere all’ordine. Rifiutare sarebbe stato come sfidare il Monarca Abissale in persona.


Stavolta, Long Jiang non fece attendere troppo a lungo Ximen Borong. La sua aura rimase solenne mentre faceva la sua seconda comparsa.


Tutti potevano capire che era riluttante ad attirare di nuovo l’attenzione, ma… doveva entrare nel regno divino dei Qilin.


Si mise di fronte alla stele Profound e posò un palmo sulla sua superficie. Una luce gialla appassita apparì all’istante dal fondo e sfrecciò verso l’alto. Tuttavia, il suo bagliore rallentò drasticamente dopo aver superato il segno dei sessant’anni. Alla fine si fermò.


La luce misteriosa… dimostrava che Long Jiang non aveva nemmeno novant’anni!”


Long Jiang ritirò la mano e si girò con freddezza. Poi svanì di nuovo tra la folla, lasciando un mare di sussulti increduli.


“Ha… meno di novant’anni?!”


“È… è davvero possibile?”


“Questa stele Profound dev’essere rotta! Un Divine Master di ottavo livello che ha novant’anni? Ho sentito che il Regno Divino ha un tipo d’eredità che permette di diventare all’istante un Divine Master, ma non ho mai sentito di draghi capaci di fare lo stesso. Cosa…”


…..


Tutti rimasero sbalorditi. Un coltivatore che aveva raggiunto il Divine Master in meno di seicento anni era un grandissimo talento per loro, e ora avevano visto una coltivatrice all’ottavo livello del Divine Master in meno di novant’anni.


Dire che erano stupiti sarebbe stato un eufemismo. Da pieno di aspettative, Lie Qianhong divenne completamente incredulo e perfino Ximen Borong rimase senza parole.


Ximen Boyun si alzò lentamente. Le sue pupille contratte dimostravano quanto era scioccato.


Long Jiang aveva cercato l’Alleanza della Venerazione dei Qilin e si era unita a loro di sua spontanea volontà.


Le sue uniche due condizioni erano state di entrare nel regno divino dei Qilin e che non avrebbero avuto il permesso di indagare sulle sue origini. Non era stato di alcun peso per loro perché l’Alleanza della Venerazione dei Qilin non avrebbe dovuto sacrificare nulla per diventare la campionessa della conferenza. Contando anche il fatto che aveva giurato sul suo orgoglio di drago che era al di sotto dei seicento anni, l’Alleanza della Venerazione dei Qilin non aveva trovato motivo per rifiutare. Tuttavia, né Ximen Borong, né Ximen Boyun potevano immaginare che avesse meno di novant’anni.


Gli orizzonti di Ximen Boyun si erano ampliati da quando aveva messo piede nelle Terre Pure ed era diventato un Cavaliere Abissale. Aveva iniziato a conoscere i Regni Divini e le informazioni più preziose dell’Abisso. Sapeva anche molto di più riguardo ai draghi rispetto al passato.


Era vero che un Regno Divino che poteva produrre un Divine Master superiore al di sotto dei cento anni usando un’eredità, ma i draghi non avevano una risorsa del genere. Potevano diventare più forti solo coltivando.


Inoltre, tutti sapevano che un drago cresceva molto lentamente. Per questo la prima reazione nei confronti del risultato di Long Jiang era stata incredulità e la seconda era stata pensare che ci fosse stato un malfunzionamento nella stele Profound.


Draghi e umani erano due razze completamente diverse, così era ovvio che anche le loro ossa fossero differenti. La stele Profound del regno dell’Abisso dei Qilin non era mai stata usata per verificare l’età dell’osso di un drago, così aveva senso che producesse un risultato incredibile… vero?


Era la spiegazione più probabile a cui poteva pensare.


Nel gruppo di Helian; Yun Che era sbalordito quanto gli altri.


Yun Che conosceva molto bene i draghi. Dopotutto era stato lui a massacrare le razze più potenti come quella del Dio Drago, i Draghi Chi, quelli Hui e altri ancora. Gli unici che aveva risparmiato erano stati i draghi blu, a cui aveva permesso di diventare i nuovi sovrani del loro regno.


La crescita di un drago era dolorosamente lenta. Per metterla in termini semplici, il loro potere aumentava poco a poco grazie al loro potente fisico e alla durata della loro vita assurdamente lunga.


Nel Regno degli Dei, perfino un Imperatore Divino sarebbe potuto vivere al massimo per cinquantamila anni. Invece Long Bai era arrivato nel fiore degli anni a trecentocinquantamila anni.


L’Imperatrice del Drago Blu aveva centomila anni, ma probabilmente non era altro che un’adolescente agli occhi di Long Bai.


Così, il fatto che Long Jiang fosse un Drago Chi all’ottavo livello del Divine Master a novant’anni… Figuriamoci l’imperatore dei Draghi Chi della Divina Regione Occidentale, perfino Long Bai sarebbe caduto in ginocchio se fosse stato ancora vivo per vederla.


<em>Quanto erano potenti i draghi nell’Abisso?


No, no, non può essere. Sembra quasi che Ximen Boyun abbia visto un fantasma. Non può essere normale nemmeno nell’Abisso.</em>


“C’è sempre un talento più grande là fuori nel mondo.” Mormorò Mo Cangying. Pensava di essere un genio impareggiabile, ma ora… si sentiva insignificante come una formica.


Alla fine Ximen Boyun disse: “Questa stele Profound è stata creata per esaminare le ossa di un essere umano, non quelle di un drago. Anche così, non credo che il margine d’errore sarebbe così enorme da superare seicento anni.”


La dichiarazione del Cavaliere Abissale diminuì all’istante lo shock e li “illuminò” riguardo alla “verità”. <em>È vero! Long Jiang è un drago Chi e una stele Profound fatta per esaminare ossa umane non può funzionare appropriatamente con un drago Chi!</em>


Non importava di che razza fosse, quando una persona vedeva qualcosa di impossibile, avrebbe trovato un motivo “ragionevole” per giustificare la sua incredulità. Nemmeno un Cavaliere Abissale era immune a questo problema.


Dopotutto, chi avrebbe questionato la propria vita senza un buon motivo?


Nel cielo, Hua Caili chiese con curiosità: “C’è davvero una differenza così grande tra le ossa di un essere umano e quelle di un drago?”


“...È davvero lei.” Mormorò Hua Caiying.


“Lei?”


“La stele Profound è precisa, non importa di che razza è. Queste persone ignoranti stanno solo cercando di consolarsi.” Solo allora Hua Caiying rispose alla domanda di Hua Caili.


Invece di chiedere l'identità della ragazza drago, Hua Caili chiese piano: “Allora… sai che età hanno le mie ossa?”


“Diciannove anni.” Rispose senza esitazione Hua Qingying.


“Bene!” La ragazza ridacchiò contenta.


Come previsto, le donne si sarebbero sempre preoccupate per la loro età, in qualunque universo fossero.
                                


                                



