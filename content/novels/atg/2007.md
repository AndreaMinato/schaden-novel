---
weight: 20070
title: Capitolo 2007 - A Portata di Mano
pubDate: 2025-03-10T08:57:10.537Z
tags:
    - atg
---


Capitolo sponsorizzato, ringraziamo Matteo!
1 capitoli in coda (Matteo) + 2 capitoli in coda (Claudio), 0/10
-Schadenfreude


“Il Regno Divino dei Qilin rimarrà aperto per trecento giorni. Tra trecento giorni, tutti verranno espulsi, vivi o morti.”


“Potrete andarvene quando volete, ma non potrete più rientrare!”


Ximen Boyun stava recitando gelidamente le regole base del regno divino dei Qilin.


“Ogni respiro che fate nel regno divino dei Qilin è un dono del Monarca Abissale in persona. Dovrebbe bastare come avvertimento. Non credo che sarete così sciocchi da sprecare questa opportunità d’oro per iniziare conflitti inutili.”


Zhai Kexie rispose frettolosamente: “Non si preoccupi, Sir Cavaliere. Non ci sono state testimonianze di conflitti nel regno divino dei Qilin fin dalla sua formazione. Se otterremo un’opportunità o avanzeremo di livello, sarà grazie alle nostre capacità. Non oseremmo mai violare una terra donata dal Monarca Abissale in persona.”


“Sarà meglio!” Ximen Boyun scorse la folla con lo sguardo. “Inoltre il regno divino dei Qilin è pieno di tempeste di sabbie e disastri. State attenti. Avrete solo voi stessi da biasimare se morirete nel regno divino dei Qilin.”


Dopo aver detto questo, premette il dorso della sua mano con la runa divina della Terra Pura contro la barriera. Con un bagliore, la protezione diventò intangibile e rivelò un’entrata. Tutti potevano percepire una ricca quantità di energia della terra provenire dalla piccola apertura.


“Finalmente!” Il suo tono divenne freddo e serio all’improvviso. “Sono sicuro che lo sapete già, ma devo avvertirvi comunque… non avvicinatevi alla dimora del Qilin divino! Se lo irritate, nessuno potrà salvarvi!”


“Abbiamo compreso, Sir Cavaliere. Non ha nulla di cui preoccuparsi.” Rispose Ximen Borong.


Ximen Boyun si fece da parte: “Ora potete entrare. Rimarrò di guardia finché il regno divino dei Qilin non si richiuderà.”


I membri dell’impero Helian, dell’alleanza e dei due setta erano tutti pieni di entusiasmo. Entrarono nel regno mistico in modo semi ordinato dopo aver ringraziato il Monarca Abissale e il Cavaliere.


Quando Ximen Boring si avvicinò all’entrata, chiese a Ximen Boyun tramite una trasmissione del suono: “Non hai davvero intenzione di entrare, Boyun?”


Ximen Boyun rispose: “Nessuno al di sopra dello stadio Divine Master può entrare nel regno divino dei Qilin. È una regola che è stata stabilita fin dall’inizio. Pochi però ne sono consapevoli perché non entra quasi mai in gioco.”




“In ogni caso, non posso entrare nel regno divino dei Qilin in quanto Semidio o Cavaliere Abissale. Inoltre le risorse della Terra Pura sono di gran lunga superiori a quelle del regno Divino dei Qilin, così non devi preoccuparti per me, fratello.” Guardò Ximen Borong e disse con serietà: “Le trasmissioni del suono e le aure sono completamente isolate dall’esterno, così non potrò aiutarti se succedesse qualcosa. Se correrai pericoli mortali, non esitare a scappare. Non c’è niente di più importante della sopravvivenza.”


“Capisco.” Ximen Borong annuì un’ultima volta e attraversò l’entrata.


Il mondo diventò color giallo appassito nel momento in cui entrò nel regno divino dei Qilin.


Sia il cielo che la terra avevano lo stesso colore. La sabbia si muoveva costantemente sotto i loro piedi e traboccava di energia. Chi era troppo debole rischiava di venire risucchiato e rimanere sepolto per l’eternità.


Anche se il suolo, o più precisamente, la sabbia, si stava spostando costantemente, si potevano vedere pilastri di roccia di ogni forma e dimensioni in lontananza. Torreggianti, rimanevano fermi come alberi nonostante le sabbie mobili.


Il regno divino dei Qilin sembrava proprio fatto di sabbia. Ogni tanto, uno spirito della terra di alto livello si sarebbe rivelato, emanando un po’ di luce.


Ovunque soffiasse vento, si sarebbe sollevata una devastante tempesta di sabbia.


“Attenti alle sabbie mobili! Sono molto più spaventose di quanto possiate immaginarvi!”


“Cielo… non c’è da meravigliarsi che questo posto sia definito il santuario del regno dell’Abisso dei Qilin! Non posso credere a quanto sia ricca l’aura della sabbia e della roccia. Posso sentire letteralmente la mia energia scorrere più fluidamente e la mia coltivazione è rimasta bloccata a questo livello per oltre un secolo!”


Mentre i partecipanti stavano esclamando con meraviglia, Yun Che stava esaminando con attenzione l’ambiente attorno. Poco dopo posò gli occhi verso est.


Ora capiva perché Ximen Boyun li aveva avvertiti di non avvicinarsi alla dimora del Qilin Divino, ma non aveva detto loro dov’era. L’avrebbero scoperto non appena fossero entrati.


Il mare di sabbia ad est era coperto da uno strano bagliore giallo. Probabilmente era la leggendaria luce del Qilin. Non appena la vide, Yun Che sentì immediatamente una pressione invisibile penetrare nella sua anima.


“Non avvicinatevi mai all’area orientale! È lì che dimora il Qilin divino!” Gli Anziani delle quattro fazioni avevano avvertito con severità i giovani discepoli.


“Il leggendario Qilin divino… mi chiedo quale sia il suo aspetto.”


“Che pressione incredibile. Quanto era forte il Qilin divino un tempo?”


“Ho sentito che il Qilin divino era incredibilmente potente in passato, ma ha perso lentamente il suo potere negli anni a causa della polvere abissale. È già un miracolo che sia riuscito a resistere così a lungo. Anche così, è intoccabile per noi, non importa quanto si sia indebolito… rimaniamo lontani dalla parte orientale e saremo a posto.”


…..


Le chiacchiere attorno fecero alzare lievemente le sopracciglia a Yun Che.


<em>Potrei sbagliarmi, ma mi sembra sempre di più che le mie teorie siano vere.</em>


Spostò gli occhi da est e poi osservò le persone attorno a lui.


Helian Jue, Ximen Borong, Zhai Kexie e Wan Lei erano tutti presenti. Al momento erano bloccati al Semi Divine Extinction, e il regno divino dei Qilin era la più grande occasione per farli avanzare di stadio. Non si sarebbero lasciati sfuggire questa opportunità!


Il novanta per cento dei partecipanti erano dei giovani. Dopotutto erano il futuro delle loro rispettive fazioni.


L’attenzione di Yun Che era per lo più concentrata sul dieci per cento però. la setta del Macigno Profound era stato accompagnato da altri tre coltivatori al Semi Divine Extinction oltre a Zhai Kexie. Probabilmente erano gli Anziani della setta. Valeva lo stesso per la setta delle Mille Lame. Perfino l’Alleanza della Venerazione dei Qilin era accompagnata da un praticante al Semi Divine Extinction a parte Ximen Borong.


Gran parte dei coltivatori nell’Abisso non sarebbe progredita oltre il Semi Divine Extinction. Di solito chiunque fosse a capo di un setta avrebbe sempre desiderato di diventare un Semidio. In effetti la loro sede sarebbe aumentata con l’età.


Anche l’Impero Helian aveva portato molti membri della famiglia con sé, ma, per usare un eufemismo, la maggior parte di loro non meritava di essere qui.


Yun Che fu sorpreso di trovare Ku Xian nel regno divino dei Qilin. Il vecchio poteva perire da un momento all’altro, così logicamente non avrebbe dovuto occupare un posto.


Capì velocemente il motivo della sua presenza però. Chiaramente Ku Xian era qui per guidare e aiutare i discepoli del palazzo celeste, in particolare Helian Lingzhu e Mo Cangying.


Il vecchio aveva davvero sacrificato la sua intera vita per l’impero.


“Giovane maestro Yun Che.” Helian Lingzhu sembrava incredibilmente entusiasta mentre era accanto a Yun Che: “Questa è la prima volta da molto, molto tempo da quando siamo entrati nel regno divino dei Qilin con così tante persone. Non… non so nemmeno come iniziare a ringraziarla.”


“Mi lusinga, prima principessa.” Rispose sorridendo Yun Che.


Mo Cangying si avvicinò e chiese: “Fratello Yun, aiuterò il mio maestro e Lingzhu a diventare Divine Master non appena possibile. Vorrebbe unirsi a noi?”


Yun Che scosse la testa: “Non coltivo l’elemento della terra, così l’energia qui sarebbe sprecata per me. Il solo motivo per cui sono venuto qui è per soddisfare la mia curiosità.”


“Lo immaginavo.” Mo Cangying annuì. “Si senta libero di fare come desidera, fratello Yun. Un consiglio però. Al momento siamo in uno spazio isolato e temo che i nostri nemici potrebbero cercare di vendicarsi. Se incontra dei problemi, non esiti a mandarmi una trasmissione del suono. Io e Lingzhu le porteremo soccorso.”


Yun Che annuì con gratitudine: “La ringrazio.”


Nonostante ciò che aveva detto Ximen Boyun, era un posto eccellente per assassinare qualcuno. Per questo doveva separarsi dalla folla il prima possibile.


Fortunatamente non sarebbe stato troppo difficile da fare. Anche il Regno Divino dei Qilin era pieno di sabbia e polvere abissale.


Il Potere dell’Estinzione era una delle due energie primordiali. Naturalmente non poteva essere bloccato solo dallo spazio.


Yun Che scoccò un’ultima lunga occhiata verso Long Jiang prima di andarsene. Helian Lingzhu alzò istintivamente una mano per afferrarlo, ma la abbassò subito dopo. Le parole le morirono in gola.


Poteva capire che lo sguardo di Yun Che era cambiato dopo che erano entrati nel Regno Divino dei Qilin.


La sua espressione, i suoi occhi e il suo sorriso erano gli stessi di prima, ma per qualche motivo… non invadevano più il suo cuore.


“Venerabile Drago.” Ximen Borong si inchinò verso Long JIang. “È grazie a lei che l’Alleanza della Venerazione dei Qilin è riuscita ad entrare qui in primo luogo. Non so cosa sta cercando, ma se me lo dirà, giuro che faremo di tutto per aiutarla.”


Long Jiang rispose voltandosi: “Non c’è bisogno. Abbiamo solo rispettato un contratto.Ora non ci sono più debiti in sospeso tra di noi, dovremmo solo non ostacolarci a vicenda.”


Ximen Borong immaginava che sarebbe successo. Sospirò e rispose: “Come desidera, Venerabile Drago.”


Long Jiang stava già camminando verso una tempesta di sabbia.


All’improvviso una raffica soffiò contro di lei. Yun Che l’aveva raggiunta e chiese con un’espressione sincera: “Chiaramente né io, né te siamo qui per coltivare o avanzare di stadio. In tal caso, perché non viaggiamo insieme?”


Long Jiang lo ignorò come se non esistesse.


Yun Che la esaminò per poi dire: “Sai, non credo che il tuo nome ti si addica molto. Jiang può essere diviso in due caratteri ‘pecora’ e ‘donna’, e come sai…”


<em>Shing!</em>


Un bagliore freddo spuntò fuori dal suo abito grigio e premette contro la gola di Yun Che.


“Avvicinati di un altro passo e ti ucciderò!”


Stavolta Yun Che non la seguì. Rimase sul posto come se fosse rimasto sbalordito e guardò la sua schiena finché non scomparì nella tempesta.


La direzione che stava prendendo… era a sud.


Yun Che si girò e andò nella direzione opposta, a nord. Allo stesso tempo, ritirò la sua aura e ridusse la sua presenza più che poteva. Dato che la maggior parte della gente si stava godendo la gioia di essere entrati nel Regno Divino dei Qilin per la prima volta o stava pianificando la sua prossima mossa, dopo poco tempo svanì dalla loro visuale.


Dopo aver volato per circa cinquecento chilometri verso nord e aver confermato che non percepiva nessuna aura estranea puntare su di lui, fece una deviazione improvvisa e volò verso est. Allo stesso tempo, il suo corpo divenne intangibile al punto da essere invisibile come la sua aura. Scomparì completamente nella sabbia.


Quasi allo stesso tempo, una figura bianca grigiastra che si avventurava da sola verso sud cambiò direzione e si diresse verso est. Tuttavia era molto più lenta di Yun Che, perché lui ormai era quasi immune agli effetti negativi della polvere abissale. Ormai poteva nascondere la sua presenza quasi come poteva fare nel Regno degli Dei, ma mantenere comunque una velocità relativamente elevata.


Long Jiang invece doveva concentrare la maggior parte della sua forza a controllare la sua aura. Doveva anche rallentare per resistere alle tempeste di polvere abissale.


La forza di una tempesta variava in modo imprevedibile, così naturalmente Yun Che non poté mantenere il Riflesso Distruttore della Luna alla perfezione. In effetti, a volte sarebbe tornato visibile. Yun Che però non ci prestò molta attenzione. Era quasi certo che il qilin ad est stesse dormendo profondamente perché rimanere sveglio avrebbe accelerato di molto la sua morte, così doveva solo contenere la sua aura. Il Riflesso Distruttore della Luna era solo una protezione aggiuntiva.


La luce gialla del Qilin diventò sempre più chiara mentre si avvicinava.


All’improvviso Yun Che alzò la mano sinistra ed evocò un barlume smeraldino.


Dentro le sue Vene Misteriose, i cinque semi del Dio Malvagio, acqua, fuoco, vento, fulmine e oscurità, brillarono. In effetti erano radiosi come non mai.


Sembrava che non potessero contenere l’entusiasmo di poter riunirsi e rinascere.


Anche se Yun Che era quasi certo di avere ragione, il suo battito cardiaco accelerò.


<em>’È qui! È solo un po’ più avanti!’</em>


Accelerò istintivamente il passo, ma presto si ricompose e rallentò nuovamente.


La sabbia, la pietra e la polvere lasciavano una scia dietro di lui. Sembrava che fosse diventato l’unica creatura rimasta in questo mondo. In effetti nessuno avrebbe potuto sentirlo nemmeno se avesse ruggito più che poteva.


Alla fine, quando la luce nelle sue pupille raggiunse il suo picco, i suoi piedi finalmente toccarono la luce gialla del Qilin.


Disattivò il Riflesso Distruttore della Luna e guardò dritto davanti a sé. Nell’arco di pochi respiri di tempo, tutto il nervosismo e la tensione nei suoi occhi svanirono, lasciando solo fredda determinazione.


Se Yun Che era il migliore nel superare un ostacolo usando la forza bruta, allora non c’era nessuno meglio di Chi Wuyao nell’aggirare un ostacolo usando lo spionaggio e la manipolazione.


Aveva riflettuto un milione di volte su cosa dire all’ultimo Qilin e come recuperare l’ultimo seme del Dio Malvagio.


Era un Qilin Divino, era ovvio che la sua potenza superasse ogni immaginazione.


Nemmeno cento di lui avrebbe avuto la minima possibile di recuperare il Seme del Dio Malvagio usando la forza.


In tal caso…


Doveva solo convincerlo!


Non sarebbe stato difficile perché la personalità del Qilin era rimasta la stessa fin dai tempi antichi!


Mentre stava con orgoglio sulla copertura di luce, Yun Che incanalò la sua aura misteriosa e gridò: “Il successore del Dio della Creazione degli Elementi, Yun Che, è venuto ad incontrare il Qilin Divino!”


Il suo ruggito disperse la foschia di sabbia, fece tremare lo spazio e lasciò increspature nella luce che scomparirono solo dopo molto tempo.
                                


                                



