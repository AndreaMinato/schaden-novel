---
weight: 20080
title: Capitolo 2008 - Chiedere una restituzione
pubDate: 2025-03-10T08:57:10.537Z
tags:
    - atg
---


<em>Capitolo sponsorizzato, ringraziamo Matteo!
2 capitoli in coda (Claudio), 0/10
-Schadenfreude</em>


La sabbia agitata e la polvere del regno Divino dei Qilin trasmisero il ruggito di Yun Che.


Poi il mondo all’improvviso divenne silenzioso.


La sabbia smise di muoversi e il ruggito si smorzò. Ogni granello di polvere si era congelato sul posto. Sembrava che il mondo stesso si fosse fermato.


La luce gialla del qilin si diffuse attorno all’improvviso, avvolgendo centinaia di chilometri di spazio. Allo stesso tempo, un’aura che assomigliava ad un mare premette su Yun Che.


Yun Che però non sembrava spaventato, né sorpreso. In effetti, sentì solo un certo sollievo.


L’aura era incredibilmente pesante e formidabile come si aspettava, ma non era violenta, arrabbiata, né assetata di sangue. Questo significava che aveva già superato il suo più grande ostacolo.


Guardò in lontananza. La luce gialla del qilin era diventata solida e, sorprendentemente per Yun Che, si rivelò non essere un bagliore, ma un enorme palazzo, e lui era proprio al suo centro.


Questo gli fece ricordare qualcosa. Durante l’Era degli Dei, esistevano due poteri divini che potevano vantarsi di avere le difese migliori dell'intero universo, a parte gli Dei della Creazione. Uno era la torre Xuanji della Tartaruga Nera e l’altro era il Sacro Palazzo del Qilin divino.


<em>Che sia il leggendario sacro palazzo Qilin?!</em>


Yun Che non poteva percepire affatto il mondo esterno. Le aure, il suono, perfino la luce… sembrava che fosse rimasto solo il palazzo giallo nel mondo.


Yun Che cercò di estendere la sua percezione divina oltre la sala in cui era, ma trovò solo il nulla assoluto. Era una disconnessione completa ed era così assoluta da essere terrificante.


Sarebbe potuta scoppiare una guerra fuori dalla sala e non sarebbe riuscito a percepire nulla.


L’elemento della terra era concentrato sulla difesa e la disconnessione ovviamente era un tipo di difesa. Tuttavia non si era mai reso conto di quanto fosse terrificante fino ad ora.


Un paio di occhi enormi si aprirono lentamente nello spazio di fronte a lui. Erano ampi trenta metri e quasi circolari, le pupille assomigliavano ad un paio di antichi monoliti. La luce gialla nei suoi occhi era color topazio.


Yun Che poté vedere il suo riflesso in quegli occhi. In un certo senso, la sua forma, la sua aura e il suo potere erano imprigionati nel sacro palazzo e negli occhi enormi.


Yun Che fece un passo avanti e si inchinò lievemente: “È un onore incontrarla, signor Qilin. Sono Yun Che.”


Era rispettoso, ma non ossequioso.


Il mondo rimase silenzioso come sempre. Perfino la voce di Yun Che sembrò disperdersi in un buco nero invisibile.


Yun Che non fu colto dal panico nonostante la mancanza di una risposta. Si limitò a fissare gli occhi divini di fronte a lui e lasciò che la sua infinita coscienza divina lo sondasse più volte.


Alla fine una voce grave e antica risuonò nelle sue orecchie e nel suo mare spirituale.


“Un mero Divine Sovereign osa disturbare il mio sonno? Vuoi rimanere sepolto in questo abisso sabbioso per l’eternità?”


Yun Che rispose con calma: “Potrebbe seppellirmi con un solo dito se volesse, signore. Ma non lo farà mai perché sono il successore del Dio della Creazione degli Elementi, Ni Xuan!”


Scatenò la sua Energia Misteriosa. Creò una palla di fuoco con la mano sinistra, un ghiacciolo con la destra, una raffica di vento sotto i suoi piedi e dei fulmini attorno al suo corpo.


Per ovvi motivi, non rivelò il suo elemento dell’oscurità.


“Uno dei semi elementali del Dio della Creazione risiede nel suo corpo. Dovrebbe aver saputo la verità dal momento in cui ha percepito la mia aura.”


Quando Yun Che aveva sentito che il regno Divino dei Qilin conteneva l’elemento della terra più ricco di tutto l’Abisso, aveva fatto due più due.


Ogni altra bestia eccetto i draghi era stata corrotta dalla polvere abissale, ma l’ultimo Qilin era sopravvissuto. Allora aveva ipotizzato che il Qilin divino fosse stato salvato dal seme del Dio Malvagio e ora lo sapeva per certo.


Dopotutto poteva percepire il potere del seme del Dio Malvagio dagli occhi color topazio. Così, il Qilin Divino sarebbe dovuto essere in grado di sentire all’istante i poteri del Dio della Creazione.


“Provieni dall’altro mondo?”


Per gli abitanti dell’Abisso, l’altro mondo erano le “Terre Pure Eterne” che sognavano per tutta la vita. Ma il Qilin Divino non sembrò particolarmente sorpreso ed entusiasta. Emanava un livello di calma e gravità saldi quanto una catena montuosa.


“Sì.” Questo era un segreto che non avrebbe mai dovuto rivelare ad un abitante dell’Abisso, eppure Yun Che rispose senza nessuna esitazione: “Sono venuto a recuperare il seme elementale nel suo corpo. Spero che esaudirà il mio desiderio.”


“Eheh!” La bassa risata del Qilin divino scosse Yun Che e i suoi occhi brillarono con una pressione tale che il giovane ebbe la sensazione di stare per collassare da un momento all’altro. “E anche se sei il successore del Dio della Creazione degli Elementi? Sei solo un Divine Sovereign umano!”


“È vero che il seme che desideri è nel mio corpo. In effetti la mia stessa vita è legata al seme. Se te lo dessi, perirei. Perché dovrei sacrificare la mia vita per un mero Divine Sovereign?”


Il Qilin Divino ovviamente non stava usando tutto il suo potere, ma era ancora abbastanza formidabile da poter distruggere un Divine Sovereign in un istante.


Yun Che rimase con la schiena dritta però. Figuriamoci tremare, non mostrò la minima paura dallo sguardo.


“Vuole che giustifichi la mia richiesta? Molto bene.” Disse forte e chiaro.


“Primo, la polvere abissale influenza una bestia molto più di un essere umano, per questo i draghi sono le uniche bestie che stanno resistendo. Tutti gli altri sono stati trasformati in bestie abissali, inclusa la sua gente.”


“Il solo motivo per cui è riuscito a sopravvivere fino ad oggi è grazie al seme elementale del Dio della Creazione degli Elementi. Sennò, sarebbe morto o si sarebbe unito alle bestie abissali nella Foschia Sconfinata già da molto tempo.”


Il Qilin Divino all’inizio non rispose, ma quando Yun Che menzionò le bestie abissali, le sue pupille si contrassero come se fossero state infilzate da un ago.


“In un certo senso, il Dio della Creazione degli Elementi le ha salvato la vita e ha permesso alla sua gente di sopravvivere fino a quest’era. Un favore del genere non può essere ripagato nemmeno in un milione di vite, senza menzionare il fatto che io, il suo successore, le sto solo chiedendo di darmi il seme elementale.”


“Secondo!” Yun Che continuò prima che il Qilin Divino potesse rispondere: “Vivo in un mondo dove il Caos Primordiale e i conflitti non esistono più. Sa perché ho rischiato tutto per venire in questo tragico mondo fatto da polvere abissale?”


Gli occhi del Qilin Divino si riempirono di aspettativa mentre aspettava pazientemente la risposta di Yun Che. Il giovane alzò un po’ la testa e ricordò: “Dopo la guerra tra gli dei e i diavoli, il Dio della Creazione degli Elementi è riuscito a resistere di più rispetto a qualsiasi altra divinità nonostante fosse stato avvelenato dalla Miriade di Tribolazioni. È stato durante quel periodo che ha scoperto un’anomalia nell’Abisso e ha gettato uno dei suoi semi elementali lì dentro. È il seme che risiede nel suo corpo adesso.”


“In quanto successore del Dio della Creazione degli Elementi, naturalmente posso percepire dove sono i semi. Il motivo per cui l’ha lanciato nell’Abisso è stato per attirare la mia attenzione sull’Abisso.”


“Per quanto riguarda il motivo per cui l’ha fatto, la risposta è molto semplice. È perché il suo potere è l’unico capace di salvare gli abitanti dell’Abisso!”


Yun Che evocò di nuovo i suoi poteri elementali, ma aggiunse qualcos’altro. Non poteva essere definito un elemento a dire la verità. Era…


…La polvere abissale attorno a lui.


La polvere abissale non aveva colore, né forma. Tuttavia il Qilin Divino poteva percepirne chiaramente l’esistenza e i movimenti visto che la sua aura si era estesa per tutto il palazzo.


Le sue pupille diventarono tre volte più grandi.


“Puoi… puoi controllare la polvere abissale?”


“Puoi controllare la polvere abissale!!”


Yun Che abbassò il palmo e la polvere abissale si disperse di nuovo attorno. Sia la sua espressione che la sua aura rimasero calmi come se non avesse fatto nulla. “Il signor Ni Xuan è il Dio della Creazione degli Elementi e la polvere abissale, essenzialmente, è una forma elementale superiore. Potrebbe non essere controllabile dalle creature di questo mondo, ma per il Dio della Creazione degli Elementi? Naturalmente può farlo.”


Naturalmente era un’assurdità totale.


Il vero motivo per cui poteva controllare la polvere abissale era perché le leggi del Nulla trascendevano ogni cosa.


Non c’era bisogno di dire la verità però. Era sufficiente una menzogna plausibile.


“Incredibile…e pensare che la polvere abissale può essere controllata! È qualcosa che nemmeno lui poteva fare!”


Il Qilin divino non ci avrebbe mai creduto se non avesse visto la dimostrazione di Yun Che. Anche adesso, la polvere abissale stava nuotando tra i palmi del giovane.


<em>Lui? Si sta riferendo al Monarca Abissale?”


Yun Che fu soddisfatto dalla reazione del Qilin Divino, ma la sua espressione rimase calma come sempre. “Visto che i miei poteri sono incompleti, la mia capacità di controllare la polvere abissale è piuttosto limitata. Se potessi ottenere l’ultimo seme del Dio Malvagio però, dovrei poter ripulire questo Abisso poco a poco e trasformarlo in una vera Terra Pura Eterna! Potrò soddisfare l’ultima richiesta del signor Ni Xuan!”


“E per questo…”


Yun Che disse con serietà e fermezza: “Considerando solo la sua situazione, deve la vita al Dio della Creazione degli elementi.”


“Se consideriamo il quadro d’insieme, ha anche lei il dovere di salvare il mondo dalla sua fine.”


Non sentì una risposta, ma il mondo non era più silenzioso.


L’aria era ancora coperta da granelli di sabbia, che continuava a scorrere sotto i suoi piedi… ma l’ambiente era diventato completamente silenzioso. Era un riflesso delle emozioni del Qilin divino.


“Eheheheh!” Il Qilin Divino ridacchiò di nuovo. “Potrebbe essere vero che sono sopravvissuto solo grazie al seme elementale del Dio della Creazione degli Elementi, ma non me l’ha davvero affidato personalmente, né l’ho cercato apposta quando l’ho incontrato. Così come sarei in debito con lui?”


“Inoltre, tutti gli abitanti dell’Abisso sono egoisti. Perché dovrei sacrificare la vita per gli altri?”


Yun Che invece di venire colto dal panico, sorrise: “Se fosse chiunque altro, allora non dubiterei che stesse dicendo la verità.”


“Ma è un Qilin. Il dio dei Qilin.” Alzò gli occhi e fissò gli occhi con un evidente rispetto. “Sia nei tempi antichi che nell’era attuale, tutti sanno che i Qilin sono benevolenti, rette e segno di buon auspicio. Nonostante possediate un enorme potere, offrite solo gentilezza al mondo. Non avete mai oppresso le altre razze e detestate la malvagità e i conflitti. Se qualcuno vi fa un favore, lo ripagate cento volte di più.”


“È anche il motivo per cui i Qilin sono la razza dalla nobiltà più riverita in ogni era!”


“È anche il motivo per cui ho osato disturbare il suo sonno nonostante sia un mero Divine Sovereign.” Continuò, mostrando lo stesso sorriso di prima: “Sono certo che non è una coincidenza che il seme elementale è caduto nelle sue mani. Solo ai Qilin poteva essere affidato il seme e solo loro sono degni di essere protetti dal Dio della Creazione degli Elementi in persona, resistendo alla prova del tempo ed eseguendo il loro dovere senza fallire.”


“Per questo so che stava mentendo, signore. Non solo non è arrabbiato, sono disposto a scommettere che è la migliore sorpresa che ha avuto da sempre.”


La luce divina negli occhi del Qilin divino si sciolse. La pressione spirituale che aveva assalito Yun Che fin dall’inizio svanì.


“Ahahah, ahahahah!”


La risata del Qilin divino risuonò per il sacro palazzo. Era antica, ma piena di gioia e vivacità… era passato troppo tempo dall’ultima volta in cui aveva riso, figuriamoci quando aveva riso dal profondo del cuore.


“Che determinazione, coraggio e intelligenza! Non c’è da meravigliarsi che tu sia il Dio della Creazione degli Elementi… no, il successore del Dio Malvagio! Non c’è da meravigliarsi che il mio antenato, il vero Qilin Divino, riverisse soprattutto il Dio della Creazione degli Elementi!”


“E pensare che la mia vita non è stata invano, e pensare che mi sarebbe accaduto un miracolo… ahahahahahah!”


<em>Il mio antenato, il vero Qilin Divino?</em>


Yun Che sussultò. Questo qilin non era la prima divinità Qilin caduta nell’Abisso? Era un suo discendente?


In ogni caso, la risata e i complimenti del Qilin Divino permisero a Yun Che di rilassarsi.


“Giovane, sembra che tu conosca bene la mia razza nell’altro mondo.”


Yun Che sorrise ma non disse nulla. Definirlo così era un po’ un’esagerazione, ma sicuramente sapeva bene come si sarebbero comportati.


Tutti dicevano che i Qilin erano bestie benevolenti, rette e segno d’auspicio. Però Yun Che poteva solo dire che dipendeva dalla tua prospettiva. Tuttavia sicuramente era d’accordo sul fatto che i Qilin erano creature dalla natura buona che detestavano i conflitti.


Tanto per iniziare, la Divina Regione Occidentale era stava governata dal regno del Dio Drago e il regno dei Qilin era al secondo posto. Tuttavia non rappresentavano solo la seconda razza più forte nella Divina Regione Occidentale, ma anche nell’intero Regno degli Dei.


Nonostante questo, non avevano mai oppresso le altre razze, né avevano iniziato conflitti. Era così che avevano mantenuto la loro assoluta neutralità finché Yun Che non era intervenuto. Amavano mostrare favore, ma detestavano essere in debito.


Quando Long Bai aveva spinto l’intera Divina Regione Occidentale ad attaccare Yun Che e la Divina Regione Settentrionale era stata messa all’angolo, il regno dei Qilin aveva lottato in modo così passivo che sembrava praticamente non stesse combattendo. L’Imperatore dei Qilin e i Qilin dell’Inchiostro più forti erano stati “bloccati” facilmente dal nemico e nemmeno un coltivatore della Divina Regione Settentrionale era morto per mano loro. In effetti avevano perso molti Qilin durante il conflitto.


Se avessero lottato usando tutte le loro forze, la Divina Regione Settentrionale non sarebbe potuta resistere fino al ritorno di Yun Che dal Regno Divino dell?Eternità.


Poi il regno dei Qilin era stato il primo ad arrendersi a Mo Beichen.


Qi Tianli meritava di morire per il suo tradimento?


Naturalmente. Come aveva detto a Chi Wuyao, se il suo tradimento non fosse stato punito appropriatamente, allora ogni lealtà sarebbe stata ridicola.


Qi Tianli era spregevole allora?


In realtà no. Chi Wuyao stessa aveva ammesso che Qi Tianli aveva fatto la decisione più razionale e corretta quando si era reso conto che era impossibile sconfiggere Mo Beichen. Realisticamente parlando, era stata la sua unica opzione. Se avesse resistito, il regno dei Qilin sarebbe stato massacrato.


Poi, Qi Tianli si era legato e si era arreso a Yun Che. Chiaramente non temeva la morte visto che non aveva mai implorato di essere risparmiato nemmeno una volta. Aveva solo chiesto che il regno dei Qilin non venisse annientato.


Era così che Yun Che aveva capito completamente la natura dei Qilin.


Il qilin di fronte a lui era il dio dei Qilin così come il Dio Drago era il signore dei draghi. Dato che avevano tutti le stesse radici, la natura di questo Qilin Divino poteva essere perfino più pura di quella dei suoi discendenti.


Per questo aveva preparato un piano quando aveva saputo che “l’ospite” del seme del Dio Malvagio era un qilin.


Il suo piano poteva essere riassunto molto semplicemente: un ricatto morale. E aveva funzionato in modo molto più liscio di quanto avesse potuto sperare.
                                


                                



