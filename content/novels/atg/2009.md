---
weight: 2009
title: Capitolo 2009 - L’Ultimo Seme del Dio Malvagio
pubDate: 2025-03-10T08:57:10.537Z
tags:
    - atg
---


Capitolo sponsorizzato, ringraziamo Claudio!
1 capitoli in coda (Claudio), 0/10
-Schadenfreude


“Ma giovane umano, ti manca la qualità più importante che devi avere nell’Abisso.” Il Qilin Divino cambiò tono, “La vigilanza!”


“In quanto estraneo, è inevitabile che attirerai l’attenzione quando la tua identità sarà rivelata. Se sapranno che possiedi anche l’eredità del Dio della Creazione degli Elementi, allora tutti ti daranno la caccia. Sarebbe incredibilmente difficile per te resistere quando accadrà.”


“Per questo non avresti dovuto rivelarmi nulla. Non temi che annuncerò tutto a questo mondo?”


Yun Che rispose con sincerità: “Oh, sono vigile. Con gli altri avrei prestato la massima cautela, figuriamoci parlare della mia missione. È il mio più grande segreto.”


“Ma so che posso essere sincero con lei. In effetti, la sincerità totale è il solo modo in cui posso convincerla a trattarmi con uguale onestà.”


“Dopotutto,” Yun Che sorrise, “È l’ultimo QIlin. Credo che preferirebbe morire che perdere la sua ultima lucentezza.”


Per un Qilin, tradire i propri benefattori e chi desiderava “salvare il mondo” sarebbe stato un peccato capitale che avrebbe macchiato non solo il proprio onore, ma anche quello della loro razza. Non sarebbe stata un’esagerazione dire che sarebbero stati denunciati e ridicolizzati per l’eternità dalle generazioni dopo.


Era l’ultimo Qilin. Doveva proteggere l’onore e la nobiltà finali della sua razza.


Alcuni metodi di persuasione erano più efficaci di altri, ma non c’era un’unica soluzione per tutto. Chi ci credeva non doveva aver interagito molto con gli altri.


Bastava prendere come esempio Cang Shitian. Avrebbe ucciso immediatamente chiunque gli avesse chiesto di sacrificarsi per il regno del Mare Profondo delle Dieci Direzioni per ripagare il suo paese.


Il Qilin Divino però? Era una storia diversa.


“Eheheheh, di sicuro sei eloquente.”


Il Qilin Divino era una creatura suprema che era vissuta per chissà quanti anni. Non gli era sfuggita l’implicazione dietro le parole di Yun Che: “Tuttavia sembra che ti sia dimenticato che questo posto si chiama regno Divino del Qilin; un regalo che mi ha dato il Monarca Abissale. Posso nascondere la tua esistenza dal resto del mondo, ma sono obbligato a rivelarla al Monarca Abissale. Capisci la situazione in cui ti trovi adesso?”


Yun Che però non smise di sorridere. “Ma per favore, signor Qilin. So che il suo rapporto con il Monarca Abissale non è stretto come la gente dell’Abisso sembra credere. In effetti oso dire che dovete esservi allontanati profondamente per via di un certo argomento.”


“...” La luce divina degli occhi diminuì all’improvviso. Non rispose perché era la verità e voleva sapere come Yun Che era riuscito a scoprirlo.


Yun Che rispose: “A dire la verità, è passato solo un mese da quando sono venuto nell’Abisso, così so molto poco di questo mondo, figuriamoci del loro supremo sovrano, il Monarca Abissale. Ma non devo conoscerlo per notare certi indizi.”


Gettò un’occhiata verso la sabbia gialla attorno al sacro palazzo e disse: “Da ciò che ho sentito, lei e il Monarca Abissale siete amici di vecchia data e ha creato il regno divino dei Qilin per proteggerla. Nessuno nell’intero regno dell’Abisso dei Qilin ha questionato questa storia. Tutti credono che questo regno segreto e il suo elemento della terra incredibilmente ricco le siano stati regalati dal Monarca Abissale e che è così che è riuscito a sopravvivere fino ad ora.”


“Quando ho saputo che molto probabilmente aveva il seme elementale finale però, ho capito che non è stato il ‘dono’ del Monarca Abissale a permetterle di sopravvivere. È stato il seme elementale a farlo, non lui.”


“È comprensibile che la maggior parte della gente non abbia messo in dubbio questa convinzione. Dopotutto non hanno le mie informazioni e la mia prospettiva.”


Yun Che fissò gli occhi del Qilin Divino, così che non gli sfuggisse nessuna delle sue reazioni. “Se il regno Divino dei Qilin non è un dono per lei, allora cosa potrebbe essere? Non è così difficile da scoprire. In effetti, mettiamola così: se siete davvero amici da lunga data e il Monarca Abissale volesse davvero fare sopravvivere l’ultimo qilin il più possibile, perché non l’ha ospitata in una Terra Pura dove non esiste polvere abissale?”


Il Qilin Divino: “...”




“Dicono che la Terra Pura è il più importante regno nell’Abisso, così forse non può fare un’eccezione nemmeno per lei. In tal caso, perché non l’ha fatta ospitare nei sei Regni Divini? Anche loro sono in grado di isolarsi dalla polvere abissale, no?”


“È un potente dio e una bestia benevolente e d’auspicio famosa. Non solo, è l’ultimo qilin. Escludendo circostanze eccezionali, non posso immaginare quale Regno Divino la rifiuterebbe.”


“Invece è caduto in un sonno profondo ai confini del mondo. A me sembra più che sia stato esiliato.”


“E se è stato davvero esiliato, allora il regno divino dei Qilin non è una zona sicura in cui tenerla in vita. È una prigione.”


“Il regno Divino dei Qilin si apre ogni seicento anni e un Cavaliere Abissale viene mandato qui per aprire la barriera e tenere d’occhio l’entrata. Anche i partecipanti che possono entrare devono ubbidire alle regole stabilite dal Monarca Abissale.”


“Ma perché il Monarca Abissale si disturberebbe a stabilire delle regole per un regno segreto al confine, per non parlare di mandare periodicamente un Cavaliere Abissale a tenerlo d’occhio? Può essere solo per supervisionare lei, signor Qilin.”


Yun Che fece una breve pausa per vedere se il Qilin Divino gli avrebbe dato risposta, ma la creatura rimase in silenzio. Così continuò: “Ho provato a mettermi nei panni del Monarca Abissale e immaginarmi perché farebbe così. La conclusione a cui sono arrivato è che qualcosa ha minato il vostro rapporto e questo qualcosa molto probabilmente era…”


“...Un segreto. Ha scoperto un certo segreto riguardo al Monarca Abissale, un segreto che non voleva che nessuno sapesse.”


La luce negli occhi del Qilin Divino fu annientata completamente. Prima Yun Che era sicuro al quaranta per cento che la sua ipotesi fosse corretta, ma la reazione del Qilin Divino la confermò.


Non era difficile arrivare a questa conclusione. Il Monarca Abissale aveva esiliato il Qilin Divino ai confini e l’aveva imprigionato. Aveva perfino mandato un Cavaliere Abissale a supervisionare la barriera ogni volta che si apriva, e aveva stabilito ogni sorta di regola al riguardo. Tutto indicava il fatto che il Monarca Abissale stesse cercando di tenere lontano il Qilin Divino dai sei Regni Divini o da chiunque altro appartenesse ad un piano superiore.


Yun Che aveva dedotto che il Qilin Divino conosceva un segreto proibito, ma che per qualche motivo il Monarca Abissale non poteva ucciderlo. Sicuramente non avrebbe voluto destare i sospetti della gente. Per questo non aveva avuto altra scelta se non esiliare il Qilin Divino e fingere che fosse un regalo.


In questo caso, la natura del Qilin Divino forse gli aveva salvato la vita. Tutti sapevano che il Qilin era una creatura benevolente, così il Monarca Abissale non aveva potuto trovare una scusa per eliminarlo. Se fosse appartenuto a qualsiasi altra razza, era certo che il Monarca Abissale l’avrebbe ucciso, non importava quanto fossero stati in rapporti stretti allora. Era così la via di un sovrano.


“Impressionante.”


Il Qilin Divino alla fine parlò e il suo tono era pieno di stupore e ammirazione. “Sei così giovane, eppure sei riuscito a capire la verità con grande precisione. Sei davvero il suo successore. Non c’è da meravigliarsi che tu, un umano, sia riuscito ad ereditare il suo potere.”


Il suo complimento non era cambiato, ma era un milione di volte più sincero rispetto a prima.


Yun Che rispose: “Mi lusinga, signor Qilin. Chiunque sapesse che il potere divino della terra non proviene dal Monarca Abissale sarebbe giunto facilmente alla stessa conclusione.”


“Ahah, non devi fare il modesto. Questo regno segreto è stato visitato da innumerevoli Divine Master, ma nessuno ha mai osato mettere piede in queste terre. Sei solo un Divine Sovereign, eppure non sei arrogante, né ossequioso di fronte a me. Questa qualità da sola ti fa primeggiare tra i membri della tua razza.”


Yun Che: “...”


“Posso riprendere il seme elementale adesso, signor Qilin?” Yun Che mantenne una facciata impassibile e fissò con calma gli occhi del Qilin Divino.


“Non dovresti chiedermi del segreto del Monarca Abissale prima?”


“Mi incuriosisce molto,” Yun Che scosse lentamente la testa, “ma se facessi quella domanda, sarebbe indubbiamente un insulto per lei.”


“Ahahahahah!” Il Qilin Divino scoppiò a ridere. Dato che la sua aura non era più pesante e condensata, la sabbia iniziò a volare per tutto il palazzo a causa della sua risata. “Le tue risposte sono perfette, proprio perfette…”


Il suo commento fece accigliare un po’ Yun Che. Ora che ci pensava, aveva risposto ad ogni domanda alla perfezione, troppo alla perfezione. Sembrava che avesse pensato un milione di volte a che risposte dare e questo in sé era un errore.


Il Qilin Divino però non sembrò notare questo “errore”. Dopo una lunga risata, il suo tono divenne gentile come l’acqua che scorreva: “Giovane umano, sai qual è la risposta che preferisco di più tra quelle che mi hai proposto?”


Yun Che rifletté per un momento per poi fare un tentativo: “Sono certo che non è una coincidenza che il seme elementale è caduto nelle sue mani. Solo ai Qilin poteva essere affidato il seme e solo loro sono degni di essere protetti dal Dio della Creazione degli Elementi in persona, resistendo alla prova del tempo ed eseguendo il loro dovere senza fallire?”


“No.” Il Qilin Divino obiettò: “Non solo non è arrabbiato, sono disposto a scommettere che è la migliore sorpresa che ha avuto da sempre.”


“...” Questo scosse molto Yun Che.


Stava per dire qualcosa, quando all’improvviso una luce gialla brillò da sopra. Le sue Vene Profound del Dio Malvagio pulsarono ancora più forte. Alzò gli occhi istintivamente e vide una stella gialla cadere verso di lui.


Mentre si avvicinava, il suo bagliore si intensificò e le Vene Misteriose pulsarono un po’ più forte. Senza parole, Yun Che prese frettolosamente, ma con attenzione la stella tra le mani e, in quel momento, ogni seme delle sue Vene Misteriose brillò come un astro a sua volta. Profonda soddisfazione ed entusiasmo si diffusero in ogni angolo del suo corpo.


Yun Che strinse con forza l’ultimo seme del Dio Malvagio. Il Qilin Divino poteva percepire la sua eccitazione e ridacchiò amichevolmente: “A dire la verità, il primo motivo era tutto ciò di cui avevo bisogno per darti il seme del Dio Malvagio. Come hai detto, è solo grazie al Dio della Creazione degli Elementi che sono riuscito a sopravvivere fino ad oggi. Pensavo che non sarei mai riuscito a ripagare questo favore, ma poi sei apparso di fronte a me.”


“Il tuo arrivo è stata la sorpresa più piacevole che abbia ricevuto da molto tempo. È perché finalmente potrò ripagare il Dio della Creazione degli Elementi per il suo dono e potrò morire senza rimpianti.”


“Per quanto riguarda salvare l’Abisso… l’Abisso è destinato a venire distrutto. Nessuno può salvarlo, nemmeno tu.”


“...?!” Yun Che alzò gli occhi scioccato. “Cosa intende dire, signor Qilin?”


“Non posso dirtelo.” Rispose il Qilin Divino. “Successore del Dio della Creazione degli Elementi, non mi importa se il tuo desiderio di salvare l’Abisso è la verità. Vorrei solo che lasciassi l’Abisso e tornassi nel tuo mondo natìo il più velocemente possibile.”


Yun Che stava per fare una domanda quando poi capì la risposta.


<em>Non può dirmelo?


Ha qualcosa a che fare con il segreto del Monarca Abissale? Il motivo per cui è stato esiliato in questo posto?


L’Abisso è destinato a venire distrutto? Il segreto del Monarca Abissale??</em>


“Non chiederlo, perché non te lo dirò.” Il Qilin Divino lo interruppe prima che potesse parlare. “Tutto ciò che devi ricordare è che l’Abisso è destinato a venire distrutto e che la sua ossessione è la cosa più terrificante che nessuno può sfidare. Il motivo per cui ho cercato di sopravvivere fino ad ora è perché desidero assistere a quel giorno, per quanto sia riluttante e impotente.”


<em>L’Abisso è destinato a venire distrutto…


La sua ossessione?


Si sta riferendo al Monarca Abissale?


Se ho sentito bene… sta implicando che il Monarca Abissale… è ossessionato… dal pensiero di distruggere l’Abisso…


Non può essere!</em>


Era stato il Monarca Abissale a fondare l’Abisso. Il motivo per cui era così stabile era grazie a lui e aveva creato un ordine cavalleresco apposta per mantenere l’ordine nel suo regno.


Questo significava che non avrebbe dovuto interpretare così le parole del Qilin Divino.


<em>In tal caso, come dovrei…</em>


Ora non era il momento di rimuginare però. Yun Che trattenne la sua curiosità, sospirò e ringraziò solennemente il Qilin Divino. “Ho capito. La ringrazio per il consiglio e il suo sacrificio, signore.”




“Non è necessario. Era qualcosa che ti apparteneva.”


Questa risposta sembrò costare molta forza al Qilin Divino, perché la luce nei suoi occhi si offuscò di molto rispetto a prima. “Questo seme elementale è rimasto nel mio corpo per molto tempo e, come ha detto prima, è diventato tutt’uno con la mia forza vitale. L’energia divina che ricopre il seme è la mia origine divina, così, invece di assorbire immediatamente il seme elementale, dovresti raffinare lentamente anche la mia origine divina. Sono certo che accelererà di molto i tuoi progressi.”


Yun Che aveva percepito l’origine divina non appena aveva toccato il seme del Dio Malvagio. Il Qilin Divino avrebbe potuto separare il seme del Dio Malvagio dalla sua fonte vitale e rimanere in vita per diversi anni. Invece l’aveva passata tutta a Yun Che per aiutarlo e ripagare il favore che doveva al Dio Malvagio.


“Lo farò.” Yun Che non perse tempo con i convenevoli. Annuì con forza e disse: “Lo raffinerò ora così da non sprecare nemmeno un briciolo della sua origine divina.”


“No, non qui.”


Stavolta perfino la voce del Qilin Divino si era indebolita di molto: “Questo regno segreto è legato alla mia forza vitale. Una volta che morirà, il regno divino dei Qilin crollerà automaticamente tra sei ore e mi rimangono solo circa cento respiri di vita.”


“...?!” Le pupille di Yun Che si contrassero.


Non poteva crederci. Conoscendo la forza della creatura, sarebbe dovuta resistere per diversi giorni anche se avesse abbandonato la sua origine divina.


Prima che potesse aggiungere altro, gli occhi brillanti come stelle gialle accecanti discesero di nuovo dal cielo: “Oltre metà del mio corpo è stata erosa dalla polvere abissale molto tempo fa e, se non fosse stato per il seme elementale, mi sarei trasformato in una bestia abissale proprio come il mio antenato molto tempo fa… Questo è il residuo del mio sangue dell’origine più puro e il mio midollo. In essi c’è anche il Sacro Palazzo dei Qilin, la difesa più grande della mia razza.”


“È il solo modo con cui posso ripagare il Dio della Creazione degli Elementi. Che possa esserti utile, giovane umano.”


“...” Yun Che rimase a bocca aperta. Non riuscì ad accettare il dono, né a dire qualcosa.


“Dovresti lasciare questo regno e trovare un posto sicuro per raffinare il mio potere e il seme non appena possibile… il Dio della Creazione degli Elementi, no, il Dio Malvagio rinato. Eheheh, aspetto con impazienza di vederlo dall’aldilà.”


La risata del Qilin Divino era diventata incredibilmente debole. Sembrava un vento esausto che poteva morire da un momento all’altro. Eppure Yun Che non notò nessuna riluttanza, né resistenza al suo fato. C’era solo pace e soddisfazione.


Yun Che abbassò lievemente gli occhi e sussurrò: “Non potrò mai ripagare il favore che mi ha dato, signore…”


Metà di ciò che aveva detto al Qilin Divino era una menzogna. Il suo vero obiettivo era ottenere il Seme della Terra senza ricorrere alla violenza.


Il Qilin Divino… chiaramente lo aveva capito, eppure non lo aveva smascherato. Aveva restituito il Seme della Terra e gli aveva perfino… dato tutto.


Questo… questo è il Qilin Divino.


“Tutto va e viene, e la luce dei Qilin sarebbe dovuta scomparire molto tempo fa. Anzi sono contento di essere resistito abbastanza da vedere la luce del Dio della Creazione degli Elementi rinascere nel suo successore. Non ho nessun rimpianto.”


“...” Qualsiasi ringraziamento che poteva fare sarebbe sembrato vuoto. Yun Che si sporse lentamente in avanti e accettò con solennità il dono del Qilin Divino.
                                


                                



