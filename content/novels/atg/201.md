---
weight: 2010
title: Capitolo 201 – Una riunione di talenti
pubDate: 2024-05-30T23:27:25.207Z
tags:
    - atg
---




Ciao ragazzi! Quasi non riesco a credere che siamo già a più di 200 capitoli! Non posso non ringraziarvi per il vostro supporto, quindi grazie mille a tutti!
- Alstor


Oltre il cancello principale, c'era una strada di montagna lunga cinque chilometri alla fine della quale si trovava la Villa della Spada Celestiale. Dopo che il gruppo dello Xiao Sect ebbe superato l'ingresso, accelerarono notevolmente il passo e il monte davanti a loro si fece sempre più vicino. Xiao Juetian, Xiao Kuangyu e Xiao Kuanglei precedevano gli altri; Xiao Boyun e Xiao Zhen erano nel mezzo, mentre Xiao Wuji e Xiao Nan chiudevano la fila.


Il Maestro dello Xiao Sect, Xiao Juetian, aveva in totale quattro figli, chiamati “Vento, Pioggia, Fulmine e Nuvola”. Dal maggiore al minore, erano Xiao Kuangfeng, Xiao Kuangyu, Xiao Kuanglei e Xiao Kuangyun. 
Xiao Kuangfeng era diventato famoso durante il Torneo prima del precedente. Xiao Kuangyu era arrivato terzo nel Torneo di tre anni prima e anche lui era noto in tutto l'Impero. Stavolta, però, al centro dell'attenzione c'era Xiao Kuanglei, che aveva ormai vent'anni. In quanto al figlio minore, Xiao Kuangyun, anche se era più giovane di Xiao Kuanglei di solo un mese e aveva anch'egli vent'anni, era conosciuto soltanto per essere un playboy. A dirla tutta, era un completo idiota che amava soltanto il vino e le donne, quindi ovviamente lo Xiao Sect non l'aveva portato a partecipare al Torneo per evitare di ridicolizzarsi.


Ma all'interno dello Xiao Sect, Xiao Kuangyun era il più viziato. Dopotutto, era il figlio dell'unica moglie legittima di Xiao Juetian.


Xiao Juetian diede un'occhiata indifferente alle proprie spalle, dicendo a Xiao Kuanglei: “Lei'er, ora la grande responsabilità di far uscire lo Xiao Sect dai 'Mille Anni al Terzo Posto' è nelle tue mani. Io, tuo padre, non oso sperare che tu possa sconfiggere Ling Yun, ma con il tuo talento non avresti nessuna giustificazione se dovessi perdere contro qualcun altro... nemmeno contro tuo fratello Xiao Zhen. Lui è come una tigre che sorveglia la preda, quando si tratta di affrontarti per vedere chi è il migliore.”


“Tuo figlio capisce e sicuramente non deluderà né te, né il Sect, Padre.” rispose Xiao Kuanglei, annuendo con uno sguardo deciso.


“Yu'er, per quanto riguarda i preparativi, stasera dovrai di nuovo spiegare tutto a Lei'er. Inoltre, quando inizieranno gli ultimi sedici incontri ad eliminazione diretta, non dovrai dimenticarti di dare a Lei'er la 'Spada Earth Shocking'. È il nostro asso nella manica per avere successo nel Torneo.” avvisò Xiao Juetian.


“Non preoccuparti, Padre, so cosa devo dire al mio Terzo Fratello.” Xiao Kuangyu sorrise leggermente. 


Più indietro, Xiao Boyun stava dicendo più o meno le stesse cose a Xiao Zhen. Le sue lunghe sopracciglia si inclinarono lievemente e la sua espressione perse ogni traccia di gentilezza. Disse a bassa voce: “Zhen'er, questo Torneo è la tua occasione per diventare famoso! Tra i tuoi avversari non ci sono solo i discepoli degli altri Sect, ma anche Xiao Kuanglei! Quella volta, durante la competizione per la carica di Maestro del Sect, ho perso contro Xiao Juetian e mi sono dovuto accontentare di essere l'Anziano della Sezione della Spada. Ormai mi sono rassegnato. Ma tu, figlio mio, di sicuro riuscirai a superare Xiao Kuanglei! Non devi soltanto raggiungere la seconda posizione per il bene dello Xiao Sect, ma devi anche battere Xiao Kuanglei e rendermi orgoglioso.”


Xiao Zhen annuì con serietà: “Non preoccuparti, Padre, tuo figlio non deluderà il Sect e soprattutto non deluderà te.”


La conversazione tra Xiao Wuji e suo nipote Xiao Nan, invece, era ancora più semplice: “Nan'er, tuo Nonno ha lottato duramente per riuscire a guadagnare la possibilità di portarti a questo Torneo. Sei ancora giovane, quindi è praticamente impossibile che tu riesca a classificarti tra i primi dieci. Ma sei pur sempre un allievo dello Xiao Sect, quindi qualsiasi cosa accada dovrai essere almeno tra i primi cinquanta. Ti sei concentrato a lungo sulla coltivazione della tua Profound Strength, quindi ormai la cosa migliore per te è acquisire esperienza in un reale combattimento, così potrai anche vedere i frutti del tuo duro lavoro.”


“Certo!” rispose con rispetto Xiao Nan: “Nonno, qualche giorno fa ho terminato la mia sessione di coltivazione in isolamento, e per caso ho sentito dire che il ragazzo a cui avevi promesso in sposa Yuerui... mi pare si chiamasse Xiao Luocheng, è stato menomato da un suo rivale? È vero?”


“In effetti è vero.” annuì Xiao Wuji ma la sua espressione era imperturbabile. Evidentemente quella questione non gli interessava molto: “Le doti di Yuerui sono mediocri e non splende troppo nemmeno in bellezza o carattere. Anziché farla sposare con qualcuno di basso rango nel Sect Principale, perché non con il leader di una Frazione Esterna? Con l'autorità di questo nonnetto, nessuno oserebbe farle del male. Anche se il talento di Xiao Luocheng non era nulla di eclatante, a New Moon City era comunque considerato un genio straordinario. Se non fosse stato reso un invalido, a quest'ora sarebbe già stato il marito di Yuerui.”


“Umpf lasciamo pure che resti menomato per il resto della vita. Era decente solo nell'aspetto. Il nostro Xiao Sect ha qualche centinaio di Frazioni Esterne, trovare qualcuno migliore di lui sarebbe stato un gioco da ragazzi. Quello che fa davvero ridere è che quelli della Frazione Esterna di New Moon City hanno davvero detto che a renderlo un disabile è stato un ragazzino di sedici anni che si fingeva l'Eccentrica Mano Divina, Huangfu He e sostenevano che avesse persino rubato tutto dalla loro tesoreria; mi hanno trattato come uno stupido, erano estremamente ridicoli! Hanno comprato dalla Gilda dei Mercanti Black Moon un Emperor Profound Dragon Core, l'ha confermato la Gilda stessa. Eppure continuavano a dire che era falso e si sono spinti a mostrarmi il Profound Core di una Nascent Profound Beast per cercare di ingannarmi. Semplicemente oltraggioso. Non aver annientato la loro intera Frazione Esterna è già stato troppo umano e generoso, da parte mia.”


Mentre parlava dell'ultima parte, la voce di Xiao Wuji conteneva chiaramente tracce di odio e rabbia.


“Allora è andata così. Un'insignificante Frazione Esterna ha davvero osato tenere per sé un tesoro del genere e non consegnarcelo. E quando ti sei abbassato a visitarli, Nonno, hanno continuato a mentirti ancora e ancora. Davvero imperdonabile; è solo una fortuna che Yuerui non si sia sposata con uno di loro.” concordò Xiao Nan.


“Non c'è bisogno di parlare ulteriormente di queste sciocchezze. Stasera dovresti passeggiare ancora un po' per la Villa della Spada Celestiale, per poi riposarti e risparmiare le energie. Tuo Nonno è impaziente di vederti combattere, domani.”


“Sì, Nonno.”


Al cancello d'ingresso, apparve un gruppo di cinque persone che attirò istantaneamente l'attenzione di tutti i presenti.


Tutte e cinque erano donne. I loro abiti erano molto simili; indossavano tutte un lungo abito bianco come la neve, formato da molti veli, che copriva i loro piedi e arrivava fin quasi a toccare terra. Il tessuto era immacolato, ma mentre camminavano dei piccoli frammenti di luce azzurra come il ghiaccio, che sembravano stelle, fluttuavano intorno a loro donando agli orli dei vestiti delle sfumature glaciali e un'aria sovrannaturale. 


Sembravano tutte molto giovani, eccetto la più piccola in fondo al gruppo che aveva il volto coperto da un velo bianco e sembrava avere solo sedici o diciassette anni, le altre quattro ne dimostravano venti. Anche la donna davanti a tutte le altre aveva il viso nascosto da un velo, che impediva di vedere i tratti del suo volto e lasciava esposti solo i suoi occhi affascinanti come cristalli. Le altre tre donne non avevano il volto coperto e ognuna di loro era straordinariamente bella. I loro visi meravigliosi erano avvolti da una sorta di profonda freddezza. Non erano truccate in alcun modo, eppure la loro pelle era morbida e liscia come la giada pura. Non appena qualcuno le avesse viste, sicuramente avrebbe pensato: “Pelle di ghiaccio e ossa di giada, viso di neve e labbra scarlatte.”


Anche se avevano lineamenti diversi l'una dall'altra, erano tutte perfette e impeccabili. In quella bellezza fatata, c'era anche una traccia di sacralità e di nobiltà che rendeva quasi impossibile avere il coraggio di guardarle apertamente. Erano come dee che si innalzavano al di sopra dei nove cieli, senza nessuna delle impurità del mondo umano.


Guardandole da lontano, si poteva percepire chiaramente il flusso di un'aura eterea, mescolata ad aria fredda come il ghiaccio, che penetrava direttamente nel petto dell'osservatore... alla loro destra, il gruppo di un altro Sect che si stava dirigendo verso il cancello principale si fermò di colpo non appena le vide e le fissò con fare stordito.


Mentre si avvicinavano, il discepolo della Villa della Spada Celestiale che montava di guardia rimase paralizzato per cinque interi secondi prima che si mordesse la lingua per recuperare la concentrazione. Solo dopo essersi ripreso riuscì con grande difficoltà a calmare la sua mente e il suo cuore. Mantenne lo sguardo puntato verso il basso, senza avere il coraggio di guardarle di nuovo. Fece un passo in avanti e le accolse, balbettando un po': “Presumo... presumo che le nostre cinque stimate ospiti siano fate provenienti da Frozen Cloud Asgard? Per... Per favore, potreste mostrarmi la lettera d'invito e la lista dei vostri nomi?”


Quando ebbe finito di parlare, l'allievo della Villa della Spada Celestiale desiderò di potersi dare due schiaffi in faccia, proprio in quel momento. Accogliere gli invitati al cancello principale era una questione molto seria e influiva sulla reputazione della Villa; ecco perché era stato scelto lui, un discepolo che era sempre riuscito a occuparsi di ogni situazione. Non era agitato e aveva un'espressione impassibile anche di fronte a individui del livello dei Maestri dello Xiao Sect e del Burning Heaven Clan, ma di fronte alle dee di Frozen Cloud Asgard la sua mente era caduta in preda al caos. Dopotutto era soltanto un uomo comune.


Non aveva ancora visto la lettera d'invito, ma delle donne dalla bellezza così trascendentale non potevano che provenire da Frozen Cloud Asgard. Quelle fantastiche aurore di ghiaccio che volteggiavano intorno a loro, poi, erano la prova definitiva. Inoltre, le regole del Torneo erano molto restrittive per permettere di controllare più facilmente eventuali situazioni impreviste. Per ogni Sect o entità partecipante, potevano presentarsi al massimo sette persone, sommando i discepoli e gli accompagnatori e neppure i Sect Maggiori potevano ignorare questa norma. 
Sette persone, era un limite troppo basso anche per i Sect più piccoli; quasi nessuno avrebbe mai portato meno di sette rappresentanti... eccetto Frozen Cloud Asgard!
Era estremamente raro che Frozen Cloud Asgard avesse contatti con il resto del mondo, specialmente in occasioni alle quali erano presenti molti uomini e tutti ne conoscevano il motivo. Non era affatto una sorpresa che da Frozen Cloud Asgard fossero venute soltanto cinque donne.


Di fronte a lui, una di quelle bellezze che non portava il velo, prese l'invito e la lista dei loro nomi e li consegnò al discepolo. Vedendo quella mano di giada che sembrava essere fatta di neve e cera, il cuore dell'allievo della Villa della Spada Celestiale cominciò a battere all'impazzata. Era la prima volta in vita sua che si rendeva conto che la mano di una donna potesse essere così meravigliosa. Ebbe persino la sensazione che sarebbe morto felice, se solo avesse potuto sfiorare quella mano anche solo una volta... tuttavia, anche se avesse avuto diecimila volte più fegato, non avrebbe comunque osato. Allungò con attenzione la mano e prese per un angolo la lettera e la lista.


Facendo scivolare lo sguardo sull'invito e sulla lista dei nomi, chinò frettolosamente il capo: “Quindi si tratta della Fata del Vetro Ghiacciato e della Fata dalla Gelida Bellezza, che ci hanno onorato venendo personalmente da Frozen Cloud Asgard... Ah? La Fata dalla... la Fata dalla Gelida Bellezza?”


Il ragazzo sollevò gli occhi senza rendersene conto e guardò la donna col volto coperto e dallo sguardo freddo come il ghiaccio. Non appena incrociò il suo, sentì un brivido scorrergli lungo tutto il corpo e capì immediatamente di aver perso completamente l'autocontrollo. Ancora una volta, chinò rapidamente la testa e aggiunse rispettosamente: “Il nome della Fata dalla Gelida Bellezza è stato come un tuono per le mie orecchie. Vi prego di perdonare questo ragazzino per avervi mancato di rispetto. Nostre cinque stimate ospiti, entrate pure...”


Quando ebbe finito di parlare, si spostò di lato con dei passi tentennanti. Una brezza ghiacciata passò davanti a lui, e non osò neppure sollevare lo sguardo.


Solo quando si furono allontanate di molto, quel discepolo della Villa della Spada Celestiale riuscì a riprendersi del tutto. Le guardò da lontano, ancora sbalordito; la sua mente rimase confusa ancora per un po'. Poi l'altro allievo alle sue spalle disse all'improvviso: “Fratello maggiore Haiya, prima hai detto... Fata dalla Gelida Bellezza? Stai dicendo che quella era la famosa Chu Yuechan?”


“Esatto!” annuì il ragazzo di nome Haiya: “Chu Yueli, Chu Yuechan, Shui Wushuang, Wu Xuexin, Xia Qingyue... c'era sul serio il nome di Chu Yuechan; è davvero venuta in persona...”


“Dovrei riferirlo subito al Maestro della Villa? Se il Maestro della Villa sapesse che si è presentata anche Chu Yuechan, di sicuro sarebbe entusiasta...”


“Ma riferiscilo a tua sorella!” Ling Haiya gli diede una sberla: “Al momento il Maestro della Villa e sua moglie stanno accogliendo insieme gli ospiti. Tutti sanno che il nome di Chu Yuechan è un tabù per sua moglie. Se tu lo riferissi e ci dovesse essere qualche problema, vorrei proprio vedere come faresti a cavartela!”


“Quindi cosa dovrei dire?”


Ling Haiya ci pensò un attimo, e rispose: “Di' solo che è arrivato il gruppo di Frozen Cloud Asgard, che è formato da cinque persone e che è guidato da Chu Yueli, la Fata del Ghiaccio. Del resto, il suo nome era il primo della lista. Ma non devi assolutamente nominare Chu Yuechan!”


“Oh, d'accordo.” il discepolo della Villa della Spada Celestiale si allontanò di fretta, prese un Talismano per la Trasmissione del Suono e comunicò la notizia.


A quel punto, finalmente si avvicinò anche quel gruppo di persone che erano rimaste paralizzate fino a poco prima e l'uomo di mezza di fronte agli altri chiese con le mani giunte: “Fratello Minore, le donne di poco fa erano delle fate provenienti da Frozen Cloud Asgard?”


“Sì.” Ling Haiya annuì con semplicità.


“Ne ero certo, sentir parlare di loro cento volte non vale nulla in confronto al poterle vedere anche solo per pochi istanti.” l'uomo di mezza età sospirò, emozionato, e aggiunse: “Vengo dalla setta misteriosa della spada del distretto est, vogliamo solo visitare la Villa della Spada Celestiale...”


Moltissimi gruppi che rappresentavano vari Sect arrivavano senza sosta. Anche se ognuno era formato da solo sette persone, tutti gli anziani erano piuttosto famosi e di alto livello e i giovani erano geni straordinari. Nei giorni seguenti, quei nobili i cui nomi potevano far tremare il mondo e quei talenti incredibili si sarebbero radunati al Padiglione Heavenly Sword per affrontarsi nel Torneo e stabilire la loro superiorità rispetto agli altri.


Al calar della notte, un gruppo piuttosto inusuale giunse al cancello. Era "inusuale" perché era formato solo da quattro persone, ancora meno di quelle provenienti da Frozen Cloud Asgard.


Quelle quattro persone erano proprio Qin Wushang, Cang Yue, Yun Che e Xia Yuanba.


Non appena raggiunsero il cancello, Ling Haiya venne loro incontro e li fermò con rispetto: “Ospiti, vi prego di fermarvi. In questi giorni la nostra Villa si sta preparando per il Torneo, quindi non accettiamo nessuna visita. Per favore, vi prego di andarvene.”


Erano soltanto in quattro; eccetto l'anziano, due delle altre tre persone erano solamente al True Profound Realm e la terza era ancora all'Elementary Profound Realm. In quel raduno di talenti erano semplicemente uno spettacolo fin troppo pietoso. Nessuno avrebbe mai potuto credere che fossero lì per partecipare al Torneo.





