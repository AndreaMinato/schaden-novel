---
weight: 20150
title: Capitolo 2015 - Sterminare
pubDate: 2025-03-10T08:57:10.539Z
tags:
    - atg
---


<em>Capitolo sponsorizzato, ringraziamo Matteo!
9 capitoli in coda (4 Matteo + 5 Federico), 0/10
-Schadenfreude</em>


Il capo della sala di Ximen Borong stava portando il maestro dell’alleanza e stava fuggendo velocemente verso nord. I quattro coltivatori della setta delle Mille Lame si erano già tuffati nella sabbia e stavano fuggendo in direzioni diverse.


Erano coltivatori al Semi Divine Extinction dopotutto. Mentre Yun Che stava massacrando i tre Anziani e Zhai Kexie, il resto era già fuggito a quasi cinquanta chilometri di distanza.


Yun Che si voltò. Le aure in fuga erano così distinte per lui da avere la sensazione di poterle toccare.


Guardò giù Yun Xi, che stava ancora tenendo contro il suo petto. Nei suoi occhi socchiusi mancava il dolore che avrebbe dovuto sentire per le sue ferite, non rivelavano nemmeno shock, entusiasmo o schadenfreude, nulla.


Era come se tutto quello che stava accadendo non avesse niente a che fare con lei. Sembrava una bambola d’argilla priva d’espressione.


Yun Che le toccò lentamente la fronte con l’altro braccio e sigillò temporaneamente ogni sua percezione. Poi alzò gli occhi e rilasciò il suo Manico Misterioso.


Il Manico Misterioso si era trasformato in un drago che rilasciò un ruggito mai sentito nel regno Divino dei Qilin.


La sabbia nel raggio di cinquemila, no, cinquantamila chilometri si sollevò come onde marine.


Innumerevoli fenditure spaziali si aprirono dove le leggi stavano crollando, sembrava che il cielo blu si stesse frantumando come uno specchio.


Ximen Borong e il capo della Sala persero i sensi e collassarono a testa in giù tra la sabbia. I quattro coltivatori della setta delle Mille Lame furono scaraventati fuori dalla sabbia con gli occhi rivoltati all’indietro. Stavano anche fremendo come pesci spiaggiati.


Yun Che puntò la Spada Colpo Celeste Nemesi dei Diavoli verso il basso e fulmini cremisi circondarono la lama. Attraversò all’istante cinquanta chilometri e intrappolò i sei esperti disorientati.


La saetta cremisi crepitò mentre li trascinava verso Yun Che con una velocità incredibile. Tutti avevano pensato di poter raggiungere l’entrata prima che fosse troppo tardi, ma adesso erano stati tutti riportati ai piedi di Yun Che, ancora più rapidi di quando erano in fuga.


Quando finalmente ripresero i sensi e alzarono gli occhi, scorsero Yun Che fluttuare sopra le loro teste e fissarli con occhi neri come la pece. Il loro colore ricordò loro il leggendario Abisso della Morte nel cuore della Foschia Sconfinata.


Wan Lei cercò di aprire la bocca, ma non riuscì ad emettere nemmeno un suono.


Non c’era paura, né speranza nel suo sguardo spento. C’era solo un tipo di… stordimento simile a quello di Ku Xian prima della sua morte.


Non poteva capire perché un mostro come Yun Che fosse apparso in questo misero regno dell’Abisso dei Qilin. Comprendeva ancora meno perché aveva pensato di provocare una persona del genere.


<em>Riip!!</em>


Il fulmine cremisi si avvolse così stretto ai sei da sprofondare nelle loro ossa e rilasciare uno stridio che sembrava provenire dalle fauci di un antico mostro. Dopo un bagliore devastante, tutti e sei furono fatti a brandelli.


Yun Che aveva distrutto la forza di volontà dei nemici e la loro Energia Misteriosa con la sua anima draconica prima di annientarli in un solo colpo… Anche se il suo potere rivaleggiava quello di un Semidio, era qualcosa che solo lui era in grado di fare.


Wan Lei rotolò impotente per la sabbia. Poteva sentire la sua forza vitale scomparire velocemente. La sua visuale divenne sempre più offuscata, ma non poteva smettere di fissare Yun Che.


“Appartieni… al regno… della Farfalla Gufo…”


Lo aveva detto perché aveva percepito un’intensa aura oscura nelle fiamme di Yun Che.


Solo i coltivatori del regno della Farfalla Gufo erano capaci di produrre Energia Misteriosa dell’oscurità.


La sabbia si agitò e qualunque cosa volesse dire fu sepolta in eterno insieme al suo corpo.


Gli ultimi pensieri di Ximen Borong furono molto più semplici di quelli di Wan Lei.


<em>Perché mi sono sforzato così tanto per entrare in questo regno Divino dei Qilin di merda…


Maledetto setta della Sabbia Ardente…


…..


Bang!</em>


Lie Qianhong ridusse in polvere un’enorme roccia imprecando con odio: “Quella maledetta Alleanza della Venerazione dei Qilin!”


“Padre!” Lie Zhouyang avanzò frettolosamente e lo consolò: “Ormai non possiamo farci nulla. Non si preoccupi, padre. Io e i miei fratelli faremo del nostro meglio per compensare questa occasione mancata.”


“Non sei mai entrato in quel posto, così non capisci.” Lie Qianhong sospirò. “Ci sono cose che non possono essere compensate dal duro lavoro.”


Il suo tono divenne di nuovo ostile. “Se Ximen Boyun non fosse sopravvissuto miracolosamente alla Foschia Sconfinata, se l’Alleanza della Venerazione dei Qilin non avesse reclutato Long Jiang, non avrebbero potuto fare nulla!”


Visto che non era mai entrato nel regno Divino dei Qilin, Lie Zhouyang era molto più ottimista. Continuò: “La fortuna e la sfortuna sono due lati della stessa medaglia. Potremmo non essere riusciti ad entrare nel regno divino stavolta, ma chissà, la nostra sconfitta potrebbe spingere l’intero setta ad impegnarsi il doppio rispetto a prima.”


“Inoltre ho sempre creduto nel duro lavoro. Le risorse e le opportunità sono importanti, ma nulla è più importante del duro lavoro e della disciplina.”


Lie Qianhong si rilassò e fissò suo figlio, il gioiello della sua famiglia. L’orgoglio e il sollievo lavarono via la sua rabbia e disse: “Ben detto figliolo, ben detto!”


“Il tuo vecchio potrebbe aver sbagliato, ma tu sei almeno cento volte meglio del loro figlio! Non sarai inferiore a loro anche se non sei potuto entrare nel regno Divino dei Qilin!”


“Che importa se ci siamo persi le risorse del regno Divino dei Qilin? Quei vecchi stupidi potranno usarle quando entreranno nelle loro bare! Avanti! Torniamo nel nostro setta!”


la setta della Sabbia Ardente aveva senza dubbio avuto la peggio nella conferenza.


Tuttavia non si sarebbero mai immaginati che la loro sconfitta orribile avrebbe permesso loro di diventare il più grande setta nel regno dell’Abisso dei Qilin… dall’autorità incontrastata per diverso tempo.


Ci sarebbero voluti almeno tre mesi per riprendersi dallo shock per Lie Qianhong.


Tornando al presente, all’entrata del regno Divino dei Qilin.


Ximen Boyun si stava accigliando e stava fissando la formazione misteriosa che formava l’entrata.


Aveva appena notato un’increspatura innaturale e, dato che era un Semidio e un Cavaliere Abissale, aveva deciso di esaminarla con attenzione. Pochi respiri di tempo dopo e un’increspatura insolita apparì di nuovo nella formazione.


All’inizio era solo un fenomeno isolato, poi apparirono altre onde, una più intensa dell’altra.


Non era solo la sua immaginazione.


In quanto Cavaliere Abissale responsabile della supervisione del regno, naturalmente sapeva la verità.


Le increspature spaziali erano un chiaro segno che le leggi del regno stavano andando fuori controllo! Una volta che fosse collassato, anche l’intero regno Divino dei Qilin sarebbe crollato!


Per quanto riguardava perché stava succedendo, poteva essere solo perché il Qilin Divino era morto!


Ancora prima di tornare dalla Terra Pura, aveva saputo che l’ultimo Qilin si stava avvicinando al termine della sua vita e che sarebbe potuto perire da un momento all’altro. E pensare però che sarebbe successo proprio oggi!


Ximen Boyun non poté più mantenere la calma. Se questo fosse stato un normale regno segreto, tutti dentro avrebbero notato la stranezza e sarebbero fuggiti in tempo. Il regno Divino dei Qilin però era un mondo pieno di tempeste di sabbia e roccia. Era possibile che non potessero capire che il trambusto fosse stato causato dall’imminente collasso del regno segreto.


Una volta che le leggi dello spazio-tempo fossero iniziate a svanire, era improbabile che i partecipanti sarebbero riusciti a scappare. E se fosse stata l’entrata a scomparire per prima, allora tutti i partecipanti della spedizione sarebbero stati spacciati.


Dopotutto, questo spazio era stato creato usando l’origine vitale del Qilin e il potere divino del Monarca Abissale. Era impossibile che un coltivatore al Semi Divine Extinction potesse uscire da solo. Sarebbe stato fatto a pezzi dal vuoto eterno.


A Ximen Boyun non importava se gli altri fossero morti, ma il fratello che rispettava di più, il nucleo dell’Alleanza e i loro discepoli più talentuosi inclusi suo figlio e suo nipote… erano tutti dentro.


Era diventato così impaziente che cercò di aprire a forza l’entrata.


<em>Bang!</em>


Come previsto, sentì un terribile contraccolpo che lo scaraventò via per un po’ di chilometri e agitò la sua energia e il suo sangue.


La restrizione era stata creata dal Monarca Abissale in persona. Nemmeno un Cavaliere Abissale faceva eccezione.


Il regno Divino dei Qilin era già al massimo della sua capacità, così non avrebbe potuto nemmeno usare un coltivatore qualunque per avvertire gli altri.


Ximen Boyun inspirò profondamente e fissò l’entrata. Cercò di calmarsi.


Non poteva fare nulla dall’esterno del regno Divino dei Qilin. Poteva solo pregare che Ximen Borong o un membro dell’Alleanza avrebbero notato la situazione e fuggissero il prima possibile.


…..


Il fulmine cremisi continuò a contorcersi e a girare tra la sabbia, ma i loro corpi erano già spariti. La terra li aveva seppelliti così tanto da non lasciare nemmeno una traccia di sangue.


Yun Che però non se ne andò. Alzò la Spada Colpo Celeste Nemesi dei Diavoli e la sbatté verso il basso con forza.


<em>BOOM!</em>


Sollevò tre chilometri di sabbia che oscurarono la luce nel cielo.


Una figura china cadde dal cielo.


Le sue braccia erano fradice di sangue e stava tremando per la paura. Si era nascosto “alla perfezione” nel momento in cui aveva perso tutto il suo coraggio, ma ancora non era riuscito a sfuggire a questo incubo.


“F-F-Figlio Divino, Sovrano Yun…” Helian Jue implorò spaventato prostrandosi: “S-s-so che non mi ucciderai… per via di Lingzhu…”


“Puoi prendere Lingzhu se vuoi… puoi prendere qualunque cosa tu voglia…”


Il suo corpo tremava sempre di più ad ogni parola, ma stava ancora facendo del suo meglio per mostrare un sorriso ossequioso.


Sentiva le fessure che si diffondevano per i suoi organi interni… A quanto pareva, il terrore era davvero capace di fare collassare il proprio corpo.


Yun Che non degnò di una sola occhiata l’imperatore, né disattivò God Ash. Si limitò a tenere stretta Yun Xi, confermando che le sue condizioni erano stabili e volò verso l’uscita. Era il posto dov’era l’uscita.


Helian Jue collassò come una pozza di carne. Ma prima che potesse emettere un sospiro di sollievo, il Manico Misterioso di Yun Che si trasformò in un Corvo Dorato e trafisse il suo corpo. Poi inseguì il suo proprietario, che era già scomparso all’orizzonte.


<em>Boom!!</em>


Il sole dorato avvolse Helian Jue in un istante. L’imperatore riuscì solo ad emettere un grido disperato prima di ridursi ad una pila di ossa e poi in un cumulo di cenere.


…..


Il ruggito draconico, le esplosioni, le tempeste, lo spazio tremante e il cielo rabbuiato non sfuggirono ai coltivatori ancora in attesa vicino all’entrata. Erano davvero spaventati.


“Cosa sta succedendo ad est?”


“Non staranno… combattendo per l’Orchidea Spirituale dell’Osso del Qilin, vero? Dovremmo andare ad aiutarli?”


“No! Il maestro della setta ci avrebbe mandato una trasmissione del suono se avesse avuto bisogno di noi!”


“Quel ruggito terrificante… era di Long Jiang?”


“Inoltre lo spazio attorno a noi sta tremando e sta crepitando. Che sia…” Ximen Hong aveva sentito molte storie riguardo al regno Divino dei Qilin da Ximen Boyun, così aveva capito la situazione. “Che il regno Divino dei Qilin stia per collassare? Sembra che la luce del qilin ad est sia scomparsa…”


“Eheh. Stai rimuginando troppo.” Ximen Qi sogghignò. “Tutti nel Regno dell’Abisso dei Qilin sanno che questo posto è pieno di tempeste di sabbia e valanghe costanti. Ti basta questo per spaventarti, giovane maestro dell’alleanza?”


Indicò l’uscita e disse: “Se hai paura, allora puoi uscire immediatamente. Ma ricorda ciò che ha detto lo zio! Una volta che uscirai, non potrai più rientrare. Dopotutto il dono del Monarca Abissale non è per i codardi.”


Ximen Qi era l’uomo che sia Ximen Borong che Ximen Boyun avevano riconosciuto come il coltivatore più talentuoso della sua generazione. Naturalmente era ostile a Ximen Hong, l’erede dell’Alleanza, e trovava spesso delle scuse per insultarlo.


Ximen Hong si accigliò, ma non disse nulla. Non fece nemmeno un passo verso l'uscita.


All’improvviso, il cielo ed est si distorse in modo innaturale. Poi seguirono dei tuoni. All’inizio pensavano che fosse un normale rimbombo, ma diventò sempre più intenso finché non assomigliò al boato di diecimila fulmini che esplodevano in rapida successione.


Cosa è… Uwah!”


RUMBLE!!!!!


La folla gridò mentre venivano travolti da un ciclone. Oltre la metà di loro fu scaraventata a terra.


Quando alzarono di nuovo gli occhi, videro un uomo a trecento metri di altezza nel cielo. Era lì fermo, ma per qualche motivo l’intero cielo orientale sembrò rabbuiarsi per qualche motivo.


RUMBLE RUMBLE RUMBLE!!


La saetta apparì da dietro e scosse i cuori della gente, divorando ogni suono. Quando la folla riuscì a concentrare gli occhi sull’uomo a mezz’aria, si resero conto che non era da solo. Stava tenendo una donna con un abito macchiato di sangue e stava brandendo uno spadone così maestoso da lasciarli senza fiato.


“Yun… Che?”


Mormorarono scioccati e confusi. Tutti lo riconobbero, ma nessuno poteva credere che fosse lui.


Era perché la sua espressione assomigliava a quella di un diavolo che si era appena risvegliato dal suo sonno profondo. La pressione che stava emanando era così terrificante che sembrava che il suo campo di forza potesse farli a pezzi.


<em>Nota dell’autore:


God Ash - Confinamento Elementale


??? — ??? ???


</em>
                                


                                



