---
weight: 2016
title: Capitolo 2016 - Non farà male
pubDate: 2025-03-10T08:57:10.539Z
tags:
    - atg
---


<em>Capitolo sponsorizzato, ringraziamo Matteo!
8 capitoli in coda (3 Matteo + 5 Federico), 0/10
-Schadenfreude</em>


I gruppi dell'Impero Helian, della setta del Macigno Profound, quello delle Mille Lame e dell'Alleanza della Venerazione dei Qilin erano tutti ben separati e definiti.


Yun Che scorse l’area con la sua percezione divina. Li contò tutti e 985.


Quando i tuoni si interruppero, il gruppo si rese conto che era il suono di qualcuno che trapassava lo spazio ad una velocità incredibile.


Ciò che seguì fu un silenzio soffocante e assordante. Era perché la pressione che stava calando su di loro era così intensa che sentivano dolore alla testa e le loro spine dorsali minacciavano di rompersi.


“Chiudi gli occhi.” Sussurrò Yun Che.


Yun Xi lo ignorò.


<em>Rumble!</em>


Il rumore assordante riniziò e stavolta proveniva da molto vicino.


Prima che i coltivatori della setta del Macigno Profound potessero capire cos’era appena successo, il mondo che conoscevano si era già trasformato in un mare d’oro infuocato che consumava ogni cosa.


Avrebbe potuto eseguire Nine Suns Heaven’s Fury per annientarli tutti in una volta, ma avrebbe consumato molta dell’origine divina del Qilin. Così scelse di teletrasportarsi quattro volte.


Prima si avvicinò ai membri della setta del Macigno Profound. Poi li bruciò usando Yellow Springs Ashes.


Quando apparì dopo sopra la setta delle Mille Lame… le urla del gruppo di prima non avevano ancora raggiunto le loro orecchie.


Lo spadone si mosse e migliaia di ossa spezzate volarono via. Un altro fendente dopo, e furono tutti sepolti nel mare di sabbia.


Ogni discepolo della setta delle Mille Lame era morto così. Non avevano mai reagito all’attacco, figuriamoci rendersi conto del perché Yun Che li aveva eliminati tutti.


Perfino le loro urla durarono solo un istante.


Era accaduto tutto in un batter d’occhio. Yun Che non aveva dato loro un segno, né una parola.


L’Alleanza della Venerazione dei Qilin fu la più fortunata perché almeno ebbero il tempo di mostrare shock e orrore… ma finì lì.


Un loto rosso sbocciò nel cielo e ciò che venne dopo fu lo splendido bagliore di una sepoltura infernale.


Oltre trecento capi della sala e discepoli furono travolti dal fiore di loto. Nessuno di loro riuscì a scappare in tempo. Furono tutti ridotti in cenere scarlatta.


Il giovane maestro dell’Alleanza della Venerazione dei Qilin? Il figlio di un Cavaliere Abissale? Non erano diversi da fili d’erba per Yun Che, erano irrilevanti quanto la cenere che avevano lasciato dopo essere stati distrutti dalle fiamme della fenice.


Tre movimenti istantanei dopo e i coltivatori dell’impero Helian reagirono. Emisero grida strazianti e volarono via da Yun Che il più velocemente possibile.


Helian Lingzhu fu la sola a rimanere sul posto, sembrava che fosse caduta in un incubo da cui non poteva scappare.


Yun Che non si mosse. Si limitò a sollevare la Spada Colpo Celeste Nemesi dei Diavoli e ad attivare il fulmine cremisi. Centinaia di fulmini della tribolazione caddero dal cielo in una volta.


<em>Crack!</em>


Un numero uguale di fessure apparirono nel cielo sopra le loro teste. Non sarebbero scomparse per molto tempo.


Il mondo all’improvviso tornò silenzioso. Le urla, il rumore di chi correva, i fruscii di chi volava… si erano tutti interrotti. Poi riecheggiò una serie di tonfi, era il rumore dei corpi che cadevano a terra.


Non erano stati annientati come gli altri, ma ogni vena e organo dei loro corpi erano stati annientati dal fulmine della tribolazione.


Dopodiché rimasero solo l’ululato del vento, il fruscio della sabbia e il crepitio delle fiamme. Nient’altro


No. C’era ancora una sopravvissuta.


Era Helian Lingzhu.


“...Perché…”


Era rimasta sul posto, stordita e sbiancata. Il suo sguardo aveva perso ogni luce e sembrava una bambola che aveva perso l’anima.


Lui non le rispose. La spada Colpo Celeste Nemesi dei Diavoli svanì dalla sua mano e alzò lentamente il palmo verso Helian Lingzhu.


Alla fine, aveva provato un po’ di compassione e non l’aveva annientata come gli altri. Tuttavia quel barlume di gentilezza aveva fatto fremere con dolore la sua anima.


Le parole di Chi Wuyao infilzavano il suo cuore e la sua anima come spine.


…


“Questo è il motivo per cui ogni connessione che potrai creare nell’abisso, d’amicizia, un rapporto tra maestro e discepolo, una relazione amorosa o anche uno scambio di gentilezze, sono solo strumenti da sfruttare a tuo vantaggio.”


…


“Questo è il motivo per cui ogni connessione che potrai creare nell’abisso, d’amicizia, un rapporto tra maestro e discepolo, una relazione amorosa o anche uno scambio di gentilezze, sono solo strumenti da sfruttare a tuo vantaggio. Non lasciare che i tuoi veri sentimenti trabocchino in questi rapporti, nemmeno un po’. Hai capito?”


“Sai che tipo di persona sei. Se permetterai a quei rapporti di diventare reali, allora non potrai evitare di difendersi anche a costo della vita. Ma il prezzo che dovresti pagare per quei legami… potrebbero portare alla tua stessa fine e a quella di questo intero universo!”


…


“Non aver paura,” disse piano Yun Che, “non farà male.”


<em>Ding!</em>


Helian Lingzhu si trasformò in un istante in un blocco di ghiaccio. Dopo un crepitio, si sgretolò in una triste pila di polvere.


Così, tutte le persone che erano entrate nel regno Divino dei Qilin a parte Yun Che e Long Jiang erano state uccise.


Nessuno avrebbe saputo cos’era accaduto a parte loro due.


Le persone fuori avrebbero pensato che fossero morti per via del collasso del Regno Divino dei Qilin.


Yun Che alla fine disattivò God Ash, ma l’origine divina che permeava il seme del Dio Malvagio aveva perso il settanta per cento della sua efficacia.


Un terribile peso e contraccolpo investirono Yun Che. il suo corpo tremò e il sangue fuoriuscì dalle fessure e dai vasi sanguigni del suo corpo.


Yun Che non disse nulla. Sigillò silenziosamente le ferite facendo del suo meglio per controllare la sua aura.


Nell’Abisso doveva essere spietato. Una volta che fosse stato costretto a mostrare i denti, allora avrebbe dovuto ripulire la scena del crimine senza lasciare elementi in sospeso. Ma dietro la maschera dell’imperatore Yun… c’era comunque un uomo che doveva sopportare il peso delle sue azioni per l’eternità.


<em>Colpe… sono già pieno di colpe comunque…


Nella Divina Regione Settentrionale, quando ero pieno d’odio… questo è solo l’inizio…


Mi ci abituerò… Devo abituarmici.</em>


Il suo respiro si calmò lentamente e guardò la donna tra le sue braccia.


Il suo sguardo era rimasto calmo come la pozza di uno stagno.


Non rivelò la minima traccia di compassione o inquietudine. Non mostrò nemmeno una traccia di shock o perplessità.


Era come se Yun Che avesse davvero tagliato un po’ di fili d’erba.


Alla conferenza dell’Abisso dei Qilin, tutti avevano intuito che Yun Che aveva un buon rapporto con Helian Lingzhu. In seguito, avevano saputo che il suo intervento era il motivo per cui la prima principessa era stata resa capo del gruppo di Helian, per non parlare di come Helian Jue aveva espresso il suo desiderio di darla in sposa a Yun Che di fronte a tutti.


In effetti, il motivo principale per cui non aveva ucciso immediatamente Helian Lingzhu non era per la sua riluttanza, ma per Yun Xi.


Il suo shock diventò velocemente paura.


Cosa diavolo le era successo durante queste decadi?


I tremiti spaziali stavano peggiorando. Le fessure si stavano espandendo a vista d’occhio.


Il Qilin Divino aveva menzionato che il regno segreto sarebbe crollato entro sei ore, ma questo non escludeva che potesse succedere tra due ore o anche tra un minuto. Così alla fine Yun Che scelse di uscire il prima possibile anziché curare Yun Xi.


“Adesso usciamo… fingi di aver perso i sensi.”


“...” Come previsto, non gli rispose.


Si caricò Yun Xi in spalla e rilasciò i sigilli sulle sue ferite così che il sangue scorresse liberamente. Poi scattò verso l’uscita.


Il vento bruciante ululò oltre le sue orecchie, il mare di sabbia stava sprofondando dietro di lei e il sangue scorreva lungo il corpo dell’uomo. Quando colò anche sulla punta delle sue dita, le diede una sensazione sconosciuta… ma di calore.


Per un istante, si perse nei suoi ricordi.


…


“...tra le conoscenze che mi hai impartito, c’è una parte che menziona che ogni creatura vivente avrà una madre, ma anche un padre. Inoltre, il padre e la padre rimarranno insieme per sempre. Ma perché mia madre è tutta da sola? Che io non abbia un padre?”


…


“Allora… che aspetto ha mio padre? Sarà gentile e bello come mia madre?”


“Questo è qualcosa che dovrai vedere di persona.”


…


“Se mio padre non ama mia madre… non amerà nemmeno me?”


“Naturalmente no… farà di tutto per te, anche se dovesse affrontare il mondo intero… non solo perché sei mia figlia, ma anche perché sei sua figlia.”


…


All’improvviso sentì un calore diverso sulle sue dita. Si rese conto che una perla d’acqua era apparso accanto a quella del sangue.


Quando si incontrarono, si unirono. Insieme, formarono un’unica perla di sangue caldo inseparabile.


L’uscita del regno Divino dei Qilin era proprio di fronte a lui. Yun Che non rallentò minimamente. Si precipitò verso il basso e attraversò in un istante l’uscita.


<em>Bang!</em>


Lo spazio si deformò e il mondo cambiò di colpo. Incapace di riprendersi l’equilibrio, cadde a terra a peso morto e scivolò per molto tempo prima di fermarsi.


Ximen Boyun a questo punto era pieno d’ansia e fu sul punto di dire qualcosa, ma Yun Che lo prevenne gridando: “Ximen Boyun! Il Regno Divino dei Qilin sta collassando! Devi!!”


Era così “colto dal panico” da essersi rivolto accidentalmente a Ximen Boyun usando direttamente il suo nome.


Al Cavaliere Abissale non importò minimamente. Urlò in risposta: “Dove sono gli altri? Come siete riusciti a scappare? L’entrata non è ancora danneggiata, così dov’è…”


Yun Che ansimò per poi interrompere: “Ci sono tempeste spaziali ovunque! Sono stati tutti attirati dai vortici! Alcuni sono stati fatti a pezzi all’istante e altri sono stati trascinati via chissà dove!”


Le parole e le ferite di Yun Che scioccarono profondamente Ximen Boyun. Oltre metà del corpo di Long Jiang era macchiato di sangue, anche se non poteva capire dov’erano le sue ferite. Tuttavia le fessure per tutto il corpo di Yun Che erano state sicuramente causate da uno spazio distorto.


“Long Jiang e io eravamo vicini all’uscita, per questo siamo stati abbastanza fortunati da scappare!”


Ximen Boyun si raggelò. Per molto tempo non riuscì a dire una parola. Una tempesta spaziale. E non solo una, ma diverse tempeste spaziali?! La situazione era di gran lunga peggiore del previsto. No, era praticamente il peggiore scenario possibile.


Il regno segreto creato dal Monarca Abissale in persona ovviamente era di alto livello, così le tempeste spaziali dovute al suo collasso dovevano essere incredibilmente potenti.


Yun Che doveva fare un respiro profondo ogni volta che finiva una frase. La sua espressione era ancora spaventata. Fu in quel momento che sembrò ricordarsi di qualcosa e ruggì: “Cosa stai aspettando, Ximen Boyun? Apri lo spazio squarciandolo e salva gli altri! La prima principessa e gli altri sono ancora lì dentro!”


Ximen Boyun disse: “Se avessi potuto, l’avrei già fatto!”


“Sei un Cavaliere Abissale!”


“E questo regno segreto è stato creato dal Monarca Abissale in persona!” Ruggì Ximen Boyun. Era così arrabbiato che i suoi capelli neri si erano rizzati.


Yun Che era ancora più arrabbiato. “Se non fosse stato per il Monarca Abissale, io e Long Jiang non ci saremmo mai degnati di partecipare a questo schifo di conferenza! E pensare che siamo quasi morti lì dentro!”


Ximen Boyun gridò: “Non mi importa quali siano le tue origini, Yun Che, se osi di nuovo insultare il Monarca Abissale…!”


“Dovresti concentrarti a pensare ad un modo per salvare l’Alleanza della Venerazione dei Qilin!” Yun Che lo interruppe scortesemente mentre cercava di “fare del suo meglio” per sigillare le sue ferite. “Abbiamo visto con i nostri occhi il maestro della setta delle Mille Lame venire fatto a pezzi da una tempesta spaziale!”


“A meno che la tua gente non si trovasse vicina all’entrata come noi… anche così, sarebbero fortunati se riuscissero a scappare! La tua gente sta per morire e invece di trovare un modo per aprire questo regno segreto, stai pensando a come difendere l’onore del Monarca Abissale? Dici sul serio?!”


Le sue parole erano così provocatorie che fu una sorpresa che Ximen Boyun non perse il controllo. Si girò subito verso l’entrata del regno Divino dei Qilin e iniziò a tremare come una foglia.


Yun Che raccolse Yun Xi e sbuffò con rabbia: “E pensare che un regno così misero ha quasi causato la mia morte… non metterò mai più piede in questo posto di merda!”


“Andiamo!”


<em>Bang!!</em>


Ximen Boyun era così ansioso che scagliò un colpo di palmo verso l’entrata. Come previsto, fu respinto da un’enorme forza che intorpidì il suo braccio destro, seguito da un dolore terribile.


Era troppo preoccupato per il fato della sua famiglia e della sua gente per curarsi della partenza di Yun Che e di Long Jiang.


Il risultato finale non sorprese nessuno. Dopo quasi due ore di furia inutile, l’entrata del regno Divino dei Qilin si piegò come un fulmine e si disintegrò di colpo. Nemmeno una persona riuscì a scappare in tempo.


E così un vento spaziale terrificante soffiò nel centro del regno Divino dei Qilin, accompagnato dai ruggiti impotenti di un Cavaliere Abissale.
                                


                                



