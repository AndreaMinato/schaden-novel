---
weight: 20180
title: Capitolo 2018 - Il Nome del Dio della Creazione
pubDate: 2025-03-10T08:57:10.539Z
tags:
    - atg
---


<em>Capitolo sponsorizzato, ringraziamo Matteo!
6 capitoli in coda (1 Matteo + 5 Federico), 0/10
-Schadenfreude</em>


La terra desolata e rinsecchita era silenziosa come una città fantasma, non si poteva sentire nemmeno il gracchiare di un corvo.


Yun Che giaceva a terra silenziosamente, paralizzato dal contraccolpo di God Ash. Non si sapeva per quanto tempo avesse perso i sensi.


Tutti gli abitanti dell’Abisso sapevano che era estremamente pericoloso svenire lì, sia dentro la Foschia Sconfinata che vicino. Questo perché un corpo indifeso sarebbe stato divorato dalla polvere abissale onnipresente, per poi venire trascinato silenziosamente nell’abisso della morte.


Fortunatamente la polvere abissale non si trattenne sul corpo di Yun Che. Lo evitava senza attirare l’attenzione quando si avvicinava.


In quanto energia pura priva di coscienza, sembrava manifestare uno strano tipo di paura nei confronti di Yun Che.


Era passato solo un mese da quando il corpo di Yun Che era entrato in contatto con la polvere abissale.


Era chiaro che adesso la polvere abissale reagisse in modo completamente diverso rispetto al giorno in cui era entrato.


Sembrava che il suo fisico si fosse trasformato in qualche modo dopo esserci entrato in contatto.


Dopotutto possedeva il Sacro Corpo del Nulla della Dea Ancestrale.


In quel momento, un bagliore bianco apparì all’improvviso in questo mondo crepuscolare.


La luce bianca non era intensa, ma era estremamente pura, emanando un’aura sacra indescrivibile.


Nell’istante in cui si manifestò, lo spazio attorno si separò dal mondo, dando l’impressione che questa luce non dovrebbe esistere nell’Abisso.


Nella luce bianca c’era il profilo di una donna delicata come giada ed eterea come un sogno.


Sollevò lentamente la mano e mosse le sue dita sottili. Scie di luce sacra coprirono gentilmente Yun Che.


Le sue ferite cominciarono subito a rimpicciolire e a guarire a vista d’occhio. Anche lo sporco che lo macchiava venne purificato per poi scomparire.


In quel momento, Yun Che riaprì gli occhi e afferrò la mano dell’entità bianca.


La figura bianca rimase impassibile, lasciandosi toccare le dita. La mano di Yun Che passò attraverso la sua immagine, causando solo un’increspatura.


Un’anima?


Yun Che si tirò su a sedere lentamente e fissò la figura bianca di fronte a lui: “Chi sei?”


L’immagine fatta da luce bianca era vaga e indistinta. Non poteva vedere chiaramente il suo viso e poteva solo intravedere che era una donna dai lunghi capelli che fluttuavano come se potessero tessere sogni.


A Yun Che quasi balzò il cuore dal petto quando notò la luce misteriosa bianca che circolava nel suo corpo. Il fisico di un Dio Drago combinato alla Grande Via del Budda e il Divino Miracolo della Vita gli dava una capacità di rigenerazione superiore a qualsiasi arte medica al mondo. Eppure rimase scioccato da come stava guarendo velocemente.


Era diverse volte più rapido di quando si curava da solo!


All’istante riconobbe che questa era Energia Misteriosa della luce.


Conosceva solo tre coltivatori capaci di usarla; lui, Shen Xi e la loro figlia, Yun Xi. Shen Xi era senza dubbio la più forte tra di loro.


Anche così, l'Energia Misteriosa della luce che copriva il suo corpo era almeno dieci volte più pura e ricca di quella di Shen Xi!


Inoltre il potere divino usato da questa luce bianca era chiaramente… il Divino Miracolo della Vita!


“Chi… sono…”


Ripeté piano. La voce non proveniva dalla bocca della donna, ma dal mare spirituale di Yun Che.


Il suo tono era dolce come la nebbia di una sorgente d’acqua e delicata come le voci delle fate oltre le nuvole… Era così piacevole da sentire che sembrava provenire da un sogno. Sembrava non appartenesse allo mondo umano contaminato.


“Me lo sono chiesto per tutto questo tempo. Quando mi sono svegliata per la prima volta, il mondo era pieno di numerosi frammenti confusi. C’erano molti nomi, molti ricordi chiari e altri confusi, ma si sono tutti frantumati come stelle. Non ho potuto rimetterli insieme, né lavare via la foschia che li copre, non sono riuscita a capire… chi sono.”


Yun Che rimase sbalordito. La voce nel suo mare spirituale sembrava avere un potere magico irreale. Era anche ovvio che contenesse anche il potere del Divino Miracolo della Vita e lavò via un po’ della pesante depressione portata da Yun Xi.


“Così, chi sei esattamente?” Chiese.


Doveva essere il profilo bianco che aveva visto l’Imperatrice del Drago Blu e la “sorellona bianca” menzionata da Hong’er.


Era stata lei a salvare l’Imperatrice del Drago Blu, ad averlo fatto riprendere velocemente dopo il suo scontro all’ultimo sangue con Mo Beichen, ad aver guarito almeno l’ottanta per cento delle sue ferite interne quando si era svegliato tra la turbolenza abissale…


Solo adesso che aveva recuperato la lucidità si era reso conto di quanto era terrificante questo potere curativo. La figura bianca rispose lentamente: “Ero già vicina a te quando mi sono svegliata. In questi ultimi due anni, ho ricostruito le mie conoscenze basandomi sulle informazioni che hai ottenuto e gradualmente ho rimesso insieme i pezzi, recuperando anche il mio nome.”


“Li… Suo.”


La luce bianca fluì e ogni ferita esterna di Yun Che scomparì senza lasciare traccia.


Tuttavia Yun Che non sembrò notarlo minimamente. Fissò stordito la figura irreale di fronte a lui come se fosse stato portato in un mondo dei sogni illusorio.


Perché ciò che era risuonato nella sua anima era il nome di un Dio della Creazione.


…..


Questa era un’enorme catena montuosa che si estendeva per cinque milioni di chilometri, svettava nel cielo e guardava dall’alto il mondo come una bestia gigante.


Un ammasso di vette circondavano un’enorme barriera che esisteva da innumerevoli anni. Li isolava dalla polvere abissale e anche dall’intrusione di razze estranee.


Una piccola figura con un abito grigio trapassò la barriera e discese direttamente.


Quando atterrò, una voce gentile la fece fermare.


“Long Xi, sei tornata.”


L’uomo di mezz’età che aveva parlato aveva la pelle chiara e un aspetto elegante e valoroso. Tuttavia i suoi occhi contenevano una luce divina capace di spaventare ogni forma di vita.


Squadrò Long Xi e all’improvviso si accigliò: “Sei rimasta ferita?”


“Mn.” Yun Xi rispose in modo estremamente freddo e poi lo superò.


L’uomo di mezz’età ovviamente ci era abituato e non si arrabbiò. Si girò e cercò di persuaderla: “Long Xi, perché mostri sempre una facciata dura? Sai già della Terra Pura Eterna. Se esaudirai i desideri del signore dei draghi e lo accetterai come padre, potresti…”


“Vattene via!”


Il grido lo fece ammutolire. Scosse la testa impotente mentre guardava Yun Xi allontanarsi.


Una volta che lei tornò nell’area montagnosa e attraversò una piccola barriera, i passi di Yun Xi diventarono più leggeri e mostrò meno freddezza.


Arrivò di fronte ad una lapide e si inginocchiò lentamente. Ma questo briciolo di pace fu interrotto da una voce scortese.


<em>Bang! Bang! Bang!</em>


Era il suono della barriera che veniva colpita, seguito da un ruggito impaziente: “Long Xi, esci fuori!”


Yun Xi riaprì gli occhi, impassibile.


Apparì all’istante di fronte alla barriera. Quando la aprì, vide anche l’uomo che stava gridando.


Era alto e aveva uno sguardo minaccioso. Ogni drago della catena montuosa l’avrebbe riconosciuto.


Era l’unico successore della stirpe dei Draghi Ancestrali di questa generazione.


Il giovane signore dei draghi presto avrebbe guidato ogni membro del clan nell’Abisso.


Long Wangchu. Strinse gli occhi quando vide Yun Xi… Non importava quante volte la vedeva, le cicatrici repellenti sul suo viso l’avrebbero sempre messo a disagio. Sembrava giada immacolata macchiata dallo sporco più contaminato.


“Ehi! Sei tornata. Pensavo quasi che fossi scappata via e fossi morta da qualche parte.” Di fronte allo sguardo impetuoso e alle provocazioni, Yun Xi si indicò il suo cuore… Il suo viso sbiancò di colpo mentre una goccia di sangue si condensava sulla punta del suo dito. Poi la spinse verso Long Wangchu.


“Prendila e vattene!”


Senza disturbarsi a dargli una seconda occhiata, si voltò e se ne andò mentre la barriera dietro di lei si chiudeva lentamente.


La piccola goccia di sangue attirò subito lo sguardo di Long Wangchu. La prese con impazienza ma invece di andarsene, si teletrasportò nella barriera prima che potesse chiudersi completamente.


Lo sguardo di Yun Xi brillò subito con luce gelida.
“Sai, Long Xi. Questa essenza di sangue è in ritardo di trentotto ore, mi hai fatto attendere così a lungo.” Il tono di Long Wangchu si incupì lentamente: “Stai diventando sempre più arrogante. Se riaccadrà di nuovo…”


“Nessuno ha il permesso di entrare in questa barriera, nemmeno il signore dei draghi.” Disse con indifferenza Yun Xi. “Questa è una proibizione decretata dal signore dei draghi in persona. Te lo sei dimenticato?”


“Eheh. Ahahahah!” Long Wangchu rise selvaggiamente: “Ma se voglio entrare, cosa puoi farmi? Sono proprio curioso di come… Uuaah!”


<em>Boom!</em>


Un enorme artiglio di drago schiaffeggiò Long Wangchu contro la barriera.


“Tu…” Long Wangchu spalancò gli occhi. Prima che potesse contrattaccare, fu premuto a terra violentemente. Entrambe le sue braccia furono deformate dall’artiglio e le sue ossa furono spezzate con uno schiocco tonante.


“UUAAAAAAAAHH!”


Long Wangchu emise un grido miserabile. Yun Xi chiuse lentamente la mano e usò l’artiglio per legargli le braccia.


“Long Wangchu, ti ho sempre considerato un pagliaccio, non importa quanto ti comportavi in modo spudorato. Non sei mai stato degno della mia attenzione. Ma hai superato il limite dato che hai osato varcare la barriera!”


“Tu… tu!” Long Wangchu strabuzzò gli occhi con incredulità.


Anche se era cinque volte più grande di Long Xi, era ancora considerato giovane nella razza dei draghi e aveva raggiunto l’ottavo livello del Divine Master. Per i draghi, era già considerato un grande talento senza pari tra i suoi coetanei.


Eccetto Long Xi!


I suoi progressi in questi recenti anni erano tutti dovuti all’essenza di sangue di Yun Xi.


Era il solo Drago Ancestrale di questa generazione, il futuro signore dei draghi. Non importava quanto fosse elevato il talento innato di Long Xi, era comunque un drago estraneo dalle origini sconosciute. Il più alto livello di risorse sarebbe dovuto appartenere a lui ed era naturale che tutti i draghi si sacrificassero per lui.


Non si sarebbe mai immaginato che questa ragazza drago, una persona che si era sacrificata per lui, avrebbe osato attaccarlo.


“Osi… ferirmi!” Long Wangchu strinse i denti, il suo sguardo era malevolente.


“Ferirti?” Yun Xi sorrise: “Oserei anche ucciderti. Mi credi?”


“Eheheheh…”  Long Wangchu rise freddamente: “Solo…”


<em>Rip!!</em>


Un raggio di spada fuoriuscì dalle maniche di Yun Xi e infilzò la gola di Long Wangchu.


“Urk… ahh, ahhh, ahh… ah…” Il sangue schizzò di fronte agli occhi di Long Wangchu. Il suo viso pallido non mostrava più malevolenza e shock, ma solo immenso terrore.


Yun Xi si avvicinò lentamente. Long Wangchu fu colto da una paura invisibile che lo assalì come un nugolo di diavoli quando vide il suo lieve sorriso combinato con le terrificanti cicatrici. “E anche se ti uccidessi? Al massimo è uno scambio di una vita per una vita.”


“Se il giovane signore dei draghi dal futuro illimitato. Ma io? Non ho nulla. Non ho nessun legame al mondo e ciò che temo di meno è la morte.”


<em>Rip!!</em>


Un’altra sezione della spada fu premuta contro il collo di Long Wangchu, quasi tagliandogli la gola. “A proposito, chi teme di più che muoia non sono nemmeno io, ma tuo padre, il tuo signore dei draghi e i tuoi Anziani.” Dichiarò lentamente Yun Xi, che sembrava stesse guardando una forma di vita inferiore. “Perché se morissi, allora un perdente come te sarebbe davvero senza speranze. Se fallirai, anche la tua stirpe dei Draghi Ancestrali sarà spacciata.”


“Così mi stanno praticamente implorando di rimanere viva. Anche questa barriera è una delle condizioni del patto. Ma che peccato, un rifiuto come te sarà sempre una delusione. Hai davvero osato infrangere il mio tabù. In tal caso, tanto vale che ti uccida. Chissà? Forse nemmeno il signore dei draghi potrebbe sopportare di uccidermi anche se tu morissi.”


Il suo freddo intento omicida era così intenso da essersi materializzato, e infilzò ogni suo nervo tremante.


“A… a-aspetta…” Long Wangchu strabuzzò gli occhi, il suo tono di voce roco lottò per parlare mentre barcollava sul posto: “R-risparmiami…”


Non la stava minacciando, stava mostrando vero terrore per via della morte sempre più vicina.


“Uh?” Yun Xi strinse gli occhi: “Cos’hai detto? Non ho sentito bene.”


“Risparmiami… risparmiami…” Dopo aver visto una possibilità di sopravvivere, lottò per parlare: “Ho… commesso un grande… errore… Ugh… risparmiami…”


“Allora oserai venire qui in futuro?” Disse Yun Xi abbassando gli occhi.


Long Wangchu mostrò un’espressione implorante: “No… mai… più.”


“Molto bene.” Le sopracciglia di Yun Xi si rilassarono. “Spero che capirai una cosa… Puoi provocare chiunque, ma non irritare mai una persona folle che non ha nulla da perdere!”


<em>Rip!</em>


Ritirò la spada dalla gola di Long Wangchu e l’artiglio di drago che lo premeva scomparì. La barriera si aprì e poi si chiuse dopo che un’enorme forza lo lanciò via come una scarpa vecchia.


“Coff… coff, coff… Bleargh… coff, coff…”


Long Wangchu tossì schiuma di sangue e usò la sua energia draconica per riparare le sue braccia rotte. Co una mano lottò per coprire la ferita alla gola e un’altra si aggrappava al terreno mentre arretrava nel panico.


La morte non era mai stata così vicina e non aveva mai provato un terrore così agghiacciante… Lui, che era cresciuto nella venerazione da quando era giovane, non era mai stato così spaventato.


“A proposito, tanto vale che ti dica una cosa.”


Una piccola fessura si aprì nella barriera, portando il suono della voce terrificante di Yun Xi. “Il pioniere mandato dalla Terra Pura è riuscito a raggiungere con successo le Eterne Terre Pure. Sai cosa significa?”


“...” Long Wangchu alzò gli occhi con dolore e paura, la sua espressione era scioccata.


“Dopo aver confermato la posizione dell’Eterne Pure Eterne, la prossima volta che si aprirù il passaggio, il Monarca Abissale condurrà i suoi uomini lì. Quel pioniere, Mo Beichen, probabilmente controlla le Eterne Terre Pure e sta aspettando l’arrivo del Monarca Abissale.”


“Ma può passare un numero limitato di persone ogni volta. Chi credi che sarà ammesso? E chi sarà abbandonato?”


“La risposta è ovvia… La spazzatura è destinata ad essere abbandonata. Mh? A giudicare dalla tua espressione… non lo sapevi ancora?”


“...” Le ossa della gola di Long Wangchu batterono e le sue pupille si dilatarono di nuovo.


“A parte la Terra Pura, lo sanno anche i Sei Regni Divini e il clan dei draghi. Il signore dei draghi me ne ha parlato, ma non l’ha detto a te… cosa credi che significhi?”


Long Wangchu rimase sul posto, la sua gola continuava ad emettere gorgoglii. Non era disposto a crederci, né osava farlo.


“Aspetto con impazienza di vedere la reazione del signore dei draghi quando andrai a lamentarti da lui come il rifiuto miserabile che sei.”


La barriera si chiuse e tornò il silenzio.


Yun Xi si girò, senza più preoccuparsi che Long Wangchu si vendicasse, facesse la spia o si crogiolasse nella sua miseria.


Senza nessuno a disturbarla, si inginocchiò di nuovo di fronte alla lapide. Posò la mano sul suo cuore e chiuse gli occhi, ondeggiando un po’.


Era ferita, aveva perso la sua essenza di sangue e aveva anche speso energie per attaccare Long Wangchu… Ma per lei, questo tipo di sofferenza non era nemmeno degno di essere menzionato, né poteva farle mostrare un minimo di dolore in questo posto isolato.


“Madre, ho ottenuto l’Orchidea Spirituale dell’Osso del Qilin. Ho già quattro dei cinque tesori spirituali. Me ne manca solo uno… Allora dovrei… No, ti riporterò sicuramente indietro.”


“Aspettami, aspetta ancora un po’... Per favore aspettami… Non ci vorrà davvero troppo a lungo.”


Mormorò piano e continuò a parlare come se sua madre la stesse ascoltando silenziosamente. “Madre, sono cresciuta… Ho ottenuto questo rifugio scambiandolo con essenza di sangue. È stato un patto imparziale senza alcun legame emotivo. Quando tornerai, sarai libera di rimanere e non dovrai essere controllata da nessuno. Non ci saranno vincoli come quello nel regno del Dio Drago… gli eventi di allora non si ripeteranno…”


“Quando arriverà il momento, ti proteggerò e tu proteggerai me. Andremo dove vorremo… Va bene…”


“...”


“Madre, io… l’ho visto… Non è morto come avevi detto ed è perfino venuto nell’Abisso…”


“Ho chiaramente rinunciato all’idea di avere un padre, ma non sono comunque riuscita a controllarmi quando l’ho visto… Mi sono sfogata… molto… in modo infantile… Ahah, quanto è ridicolo.”


“So che anche se causasse disastri… vorresti comunque accompagnarlo… devi tornare, anche solo per rivederlo… per favore… ti prego…”


“Non… scomparire…”


“Madre… sei tutto ciò che è rimasto… sei… tutto ciò che mi è rimasto…”


Accarezzò la lapide con la mano. Nascosto nel suolo di fronte alla tomba c’erano quasi tutte le lacrime che aveva versato durante la sua vita.


…..


Long Wangchu raddrizzò le sue braccia e avvolse la ferita al collo con la maglia. Mentre tornava nella sua area barcollando, una voce potente, ma ordinaria risuonò: “Cos’è successo, Wangchu?”


Long Wangchu si fermò. Un lampo d’odio brillò nei suoi occhi, rimpiazzato poi da dubbi. Alla fine si girò, cercando di fare del suo meglio per mantenere una facciata calma. “Niente di che. Mi sono ferito accidentalmente mentre coltivava. La ringrazio per la premura, Grande Anziano.”


Il Grande Anziano si accigliò lievemente mentre posava gli occhi sul suo collo, ma non insistette. Disse con indifferenza: “Va bene, può capitare di rimanere feriti coltivando, così è un bene che non sia successo niente di che.2


Proprio mentre stava per andarsene, Long Wangchu lo fermò: “Grande Anziano, avrei una domanda. Ho sentito che i Cavalieri Abissali mandati dalla Terra Pura sono riusciti a raggiungere le Eterne Terre Pure?”


Il Grande Anziano spostò all’improvviso lo sguardo: “Come sai… Ah, sembra che il signore dei draghi non si sia potuto trattenere e te l’abbia detto in anticipo. Non importa.”


Un angolo della bocca di Long Wangchu fremette in modo innaturale.


“Esatto. I pionieri hanno raggiunto con successo le Eterne Terre Pure e ci hanno mandato un messaggio prima che il passaggio si chiudesse. È successo un anno fa, ma dovrebbe essere passato solo un mese nelle Eterne Terre Pure per via della Marea Nera del Tempo.”


“Tuttavia, il livello di potere delle Eterne Terre Pure è davvero basso. Il suo picco è lo stadio di Divine Master. Dovrebbe bastare un mese per prendere il controllo della situazione per i Cavalieri Abissali.”


“Umpf, quel Cavaliere Abissale, Mo Beichen, è stato fortunato. In quanto pioniere, la sua memoria rimarrà per sempre negli annali della storia.”


Long Wangchu si agitò… Long Xi aveva detto la verità! E il signore dei draghi l’aveva detto prima a lei invece che a lui.


Inspirò e continuò a cercare informazioni: “Allora… se il passaggio si riaprirà… quante persone potranno passare?”


Il Grande Anziano lo guardò con significato e disse: “Solo il Monarca Abissale può aprire il passaggio e può farlo solo una volta ogni cinquant’anni. Solo lui sa quante persone possono passare. Ma… dovrà lasciare indietro qualcuno.”


Una volta che l’Abisso perderà la Terra Pura e i regni…


Diventerà davvero un abisso mortale.


“Per aprire il passaggio avranno bisogno del nostro aiuto e del sostegno dei Sei Regni, per questo siamo i soli a saperlo al momento. Assicurati di non dirlo agli altri, inclusi gli altri clan dei draghi.” Consigliò il Grande Anziano, anche se era sicuro che il signore dei draghi l’avesse già avvertito.


“Non si preoccupi Grande Anziano, capisco.” Long Wangchu annuì in risposta, ma nel momento in cui si girò, strinse i denti e fu colto dal panico.
                                


                                




                                



