---
weight: 20210
title: Capitolo 2021 - La Rinascita del Dio Malvagio
pubDate: 2025-03-10T08:57:10.540Z
tags:
    - atg
---


<em>Capitolo regolare,
5 capitoli in coda (0 Matteo + 5 Federico), 0/10
-Schadenfreude</em>


Nel momento in cui mise piede nella Foschia Sconfinata, e questo era solo il confine dell’area, la concentrazione di polvere abissale aumentò di colpo di oltre dieci volte.


Ovunque guardasse, c’era solo una foschia grigiastra causata dalla polvere abissale. Oscurava la luce, ogni suono, aura e perfino l'Energia Misteriosa.


Questo significava che l'Energia Misteriosa sarebbe stata soppressa fino ad un certo punto anche nella polvere abissale. Più la coltivazione fosse stata debole, maggiore sarebbe stata questa limitazione.


Una zona che divorava la vita e sopprimeva sia la percezione spirituale che l'Energia Misteriosa. Questo ricordò a Yun Che dell’energia oscura che permeava la Divina Regione Settentrionale, ma naturalmente non si avvicinava nemmeno lontanamente alla potenza della polvere abissale.


Camminò lentamente per la Foschia Sconfinata. Il mondo era spaventosamente silenzioso e i suoi passi, nonostante i suoi sforzi, risuonavano così chiari da scuotere il suo cuore. Il terreno e le pietre erano nere grigiastre. Non vedeva nessuna pianta in giro. Erano state tutte ridotte in ogni sorta di strana pietra dalla polvere abissale. Disperse o no, alte come montagne o piccole come pietre comuni, assomigliavano ad una foresta nera avvolta permanentemente da foschia grigiastra.


Questo era solo il confine della Foschia Sconfinata, eppure mostrava appieno quanto era priva di vita. Si poteva immaginare a stento che tipo di “vita” esistesse nelle profondità della Foschia Sconfinata.


“Cosa stai facendo?”


All’improvviso risuonò una voce gentile e divina. Fu così inaspettata che Yun Che quasi si gonfiò come il peto di un gatto.


Resistendo l’impulso di sputare in faccia ad una Dea della Creazione, Yun Che rispose con tono calmo: “Sto mettendo alla prova la soppressione della mia aura vitale e della mia percezione spirituale.”


Stese un braccio e la polvere abissale di fronte a lui gli fece strada. Mentre incanalava la sua energia e il suo potere spirituale, la velocità con cui si dissipò aumentò di netto. Quando aprì il palmo e utilizzò anche la sua Energia Misteriosa, la polvere abissale si dissipò ancora più rapidamente.


All’improvviso ritirò la sua energia. La polvere abissale lentamente si avvicinò per poi accomodarsi tra le sue dita.


“Come previsto dal Sacro Corpo del Nulla della Dea Ancestrale. È solo il livello di controllo più basso, ma non dubito che tu sia il solo a poterlo fare.”


“Anche io sono immune alla polvere abissale perché la mia aura vitale è connessa alla tua.”


Yun Che ritirò il braccio e divenne assorto.


Al quarto giorno nel regno dell’Abisso dei Qilin, la polvere abissale non poteva più eroderlo.


Al settimo giorno, i suoi effetti sulla sua percezione spirituale si erano annullati.


Al quindicesimo giorno, poteva spingere un po’ la polvere abissale attorno con la sua Energia Misteriosa e aveva scoperto di poter fare usando l’energia spirituale.


Prima della conferenza dell’Abisso dei Qilin, poteva già controllare la polvere abissale fino ad un certo punto sia con la sua Energia Misteriosa che con il suo spirito.


Ora che si trovava nella Foschia Sconfinata, scoprì che la concentrazione superiore di polvere abissale non aveva influenzato la sua capacità di respingerla o radunarla. In effetti, il suo potere e la sua percezione spirituale potevano attraversare la nebbia senza nessuna difficoltà.


Era come se la polvere abissale che divorava ogni cosa stesse ignorando solo la sua esistenza. In effetti fino ad un certo punto ubbidiva ai suoi comandi.


Si ricordò del primo giorno in cui era entrato nell’Abisso. Il suo corpo si era adattato facilmente all’esistenza della polvere abissale e lentamente aveva imparato a controllarla.


No, era sbagliato. Era il Sacro Corpo del Nulla, probabilmente aveva fin dall’inizio questa capacità. Era solo rimasta dormiente finché non era entrato in contatto con il Potere dell’Estinzione.


Non solo, la sua nuova abilità era un cambiamento permanente. La polvere abissale poteva essere un milione di volte più densa, ma sarebbe comunque riuscito a controllarla facilmente!


Era entrato in questo mondo da solo un mese e aveva già ottenuto un controllo di livello elementare. Quanto sarebbe progredito se avesse continuato a sommergersi nella polvere abissale?


Invece che continuare ad avanzare, Yun Che creò una piccola barriera, si sedette e chiese: “Li Suo, che tipo di persona era il Dio Malvagio in passato? Era la stessa persona descritta nelle note?”


Li Suo rispose: “Anche se eravamo tutti Dei della Creazione, oltre il novanta per cento dei miei ricordi sono confusi. Quello più chiaro…”


“Mo E era il Dio della Creazione più imponente. Era estremamente severo quando si parlava di giusto o sbagliato, bene o male, regole, gerarchie e così via, così tanto da fare sospirare.”


“Xi Ke era il Dio della Creazione più solitario. In quanto Dio della Creazione dell’Ordine, non poteva permettersi di venire sommerso da emozioni o legami. Ha camminato da solo con orgoglio per tutta la vita e non ha mai avuto un sottoposto, né un territorio. Considerando che avevo poche impressioni riguardo a lui, credo che non ci sia entrata molto in contatto.”


“Per quanto riguarda Ni Xuan, era il Dio della Creazione meno ortodosso tra tutti noi.”


Yun Che lo aveva capito. Il Dio della Creazione aveva anche abbandonato il suo stesso titolo dopo.


“Nel suo mondo, era come se piani e gerarchie non esistessero nel suo dizionario. Dei, bestie inferiori, gli spiriti e perfino i mortali nei piani più inferiori… trattava ogni creatura vivente come suo eguale. Mentre manteneva l’ordine degli elementi per tutto il Caos Primordiale, ha anche intrattenuto amicizie ovunque.”


Mentre radunava i pochi ricordi che le erano rimasti, Li Suo continuò: “Tra tutti, è la persona che ricordo di più. Mi visitava spesso nel Divino Palazzo della Vita e mi avrebbe raccontato di tutti i nuovi amici e conoscenze che faceva, i nuovi regni stellari che aveva creato e gli inizi della vita. Mi avrebbe anche portato ogni tipo di strano dono proveniente da diversi mondi e piani…”


“Credo che abbia continuato a farlo per milioni, no, decine di milioni di anni.”


Yun Che: (⊙o⊙) (scioccato)


Jie Yuan lo sapeva?


<em>Sicuramente… ogni volta che parlava di Li Suo, potevo sentire il rumore dei suoi denti che si rompevano…</em>


“Dimmi,” Yun Che non poté trattenersi dal chiedere: “Non ti sei mai davvero innamorata di Mo E oppure di Ni Xuan nonostante tutto ciò che avevano fatto per te? Nemmeno un po’?”


“I… innamorare?” Sembrava che stesse cercando di capire le sue parole usando la sua comprensione limitata. “In quanto Dea della Creazione della Vita, è mio dovere rispettare la volontà della Dea Ancestrale e la mia missione, diffondendo la mia energia per tutto il Caos Primordiale. Come avrei potuto lasciare che venissi macchiata da desideri mortali?”


Lo sguardo di Yun Che divenne strano: “Sei piuttosto simile a Xi Ke sotto questo aspetto.”


“...?” Sembrava non capire il suo paragone.


“E ora?” Chiese Yun Che. “Tutto ciò che sai è sparito e perfino il titolo di Dea della Creazione è diventato una storia distante. Anche la tua cosiddetta missione è scomparsa. Perché esisti ancora in questo mondo?”


Per molto tempo, non disse nulla. Era chiaro che la domanda di Yun Che le avesse dato da pensare. Poi, quando finalmente diede la sua risposta, disse solo due parole…


“Per te.”


“...” Se non fosse stata la Dea della Creazione della Vita, se non avesse visto quanto era indifferente e impassibile, avrebbe pensato che stesse flirtando con lui.


Yun Che reagì con calma: “Per via della mia aura della Dea Ancestrale?”


“Sì.”


Questa era la risposta che si aspettava… ed era anche perfettamente deludente.


“La Dea Ancestrale ha fatto nascere gli Dei della Creazione. Naturalmente dovrebbero servirla ed eseguire le sue missioni con fedeltà. La mia vecchia missione può essere scomparsa, ma la Volontà Ancestrale è riapparsa in questo mondo e l’unica cosa che desiderava era che rimanessi al sicuro.”


“Il desiderio della Volontà Ancestrale è la mia missione, inoltre non ho altra scelta se non rimanere con te per ora. Forse anche questo rispetta i desideri della Volontà Ancestrale. È lei ad aver riportato i miei poteri in questo mondo per proteggerti.”


Yun Che rimase in silenzio per un po’ di tempo. I ricordi di Li Suo erano frammentati e confusi, ma la sua fede nella Dea Ancestrale sembrava impressa nel profondo della sua origine spirituale. Era rimasta pura anche dopo il crollo di un’era e il cambiamento drastico del loro destino.


Ni Xuan era ossessionato da Li Suo, ma Li Suo era ossessionata dalla Dea Ancestrale, e la Dea Ancestrale di quest’era era ossessionata da lui.


Quando la fede era abbastanza pura, si poteva trovare ogni motivo per giustificare le proprie convinzioni… nemmeno un Dio della Creazione faceva eccezione.


“Ho capito.” Rispose in modo pratico Yun Che. “Non preoccuparti, giuro che non tradirò la tua fiducia.”


Alla fine riuscì a sopprimere le energie che si stavano agitando nel suo corpo. Così lentamente sollevò una stella circondata a luce giallo qilin. Era l’ultimo Seme del Dio Malvagio.


“Questa è l’aura di Ni Xuan.” Mormorò Li Suo come se avesse rievocato un antico ricordo.


“Forse vi incontrerete di nuovo.” Yun Che sorrise.


“Cosa?”


L’aura del Qilin Divino attorno al seme del Dio Malvagio si era ridotta del 70%, ma era ancora così pura da sembrare quasi sacra. La barriera sigillante attorno ad esso si era dissipata a causa di God Ash, ma Yun Che non poteva sentire nessun rifiuto, né ostilità provenire dalla luce.


Era gentile come le ultime parole del Qilin Divino.


Finalmente…


Yun Che fissò il seme del Dio Malvagio un’ultima volta per poi lanciarselo in bocca. Lo inghiottì in un sol boccone. La luce gialla del seme era chiaramente visibile dall’esterno mentre si spostava verso il suo petto come se fosse attirata da una forza invisibile. Continuò a scivolare verso le sue Vene Misteriose finché non entrò nel loro mondo.


<em>Boom!</em>


Un tonfo sordo percorse il mondo delle Vene Misteriose e il mare spirituale di Yun Che. Anche se lo aveva previsto, rimase comunque sorpreso dal tumulto.


Ogni volta che un Seme del Dio Malvagio tornava nel suo corpo, le Vene Misteriose sarebbero cambiate drasticamente. Questo però non era un cambiamento. Era… una trasformazione!


Il suo mondo delle Vene Misteriose cominciò a tremare violentemente, sembrava sul punto di spaccarsi da un momento all’altro.


Allo stesso tempo, gli altri quattro semi, del fuoco, dell’acqua, del fulmine e del vento, iniziarono tutti a brillare. Erano radiosi come non mai.


Il seme oscuro invece aveva aperto un dominio nero come la pece. Sembrava così cupo che quella sezione dava l’impressione di essere stata completamente sommersa nell’oscurità.


Il sangue di Yun Che smise di scorrere e ogni goccia di Energia Misteriosa nel suo corpo rifluì al contrario nell’arco di tre respiri di tempo. Il suo cuore cominciò a battere insieme alle sue Vene Misteriose, con un fragore intenso come un fulmine celeste.


I Semi del Dio Malvagio occupavano tutti uno spazio nel suo mondo delle Vene Misteriose, ma il seme oscuro ricopriva l’area più grande. In seguito alla nuova entrata, i semi stavano iniziando ad avvicinarsi.


Yun Che notò velocemente che le luci Profound dei semi si stavano fondendo lentamente l’una con l’altra. Il fuoco si mescolò con l’acqua, l’acqua con il fulmine, le saette con il vento, le raffiche con la terra, la terra con l’acqua, il vento si fuse con il fuoco, il fulmine con la terra…


Questo processo continuò finché tutte le luci Profound rotearono in perfetta armonia. Mentre Yun Che era confuso, il dominio oscuro si avvicinò lentamente agli altri semi. Ma invece di divorare gli altri bagliori come faceva normalmente, si fuse con essi per poi farli espandere tutti all’improvviso.


Yun Che non riuscì ad assistere a questo spettacolo bizzarro per troppo tempo. La sua coscienza ad un certo punto esplose.


BOOM!!


Questo scoppio fu decine di migliaia di volte più forte di quello precedente. Era così fragoroso da ridurre ogni coscienza in puro bianco.


Yun Che non sapeva per quanto tempo fosse durato. Quando finalmente riprese i sensi, vide un mondo che sembrava provenire da un sogno.


Il suo spazio delle Vene Misteriose era cambiato completamente. Sentiv adi stare fluttuando in un inverso infinitamente nero pieno di scie stellari di ogni colore, cremisi, blu ghiaccio, viola scuro, verde bluastro, giallo spento, viola rossastro, blu verdastro e altri ancora, stavano fluttuando ovunque.


Non trovò i semi del Dio Malvagio, ma sembrava che il suo spazio delle Vene Misteriose non avesse più una fine.


Le sette porte del Dio Malvagio scintillavano come sette stelle dormienti in questo strano cosmo. Parevano stessero aspettando il momento di venire aperte.


C’era una distesa di luce gialla che sembrava non appartenere alle scie di stelle infinite attorno a lui. Era l’origine divina del Qilin. Sorprendentemente, era stata pienamente accettata in questo universo e stava aspettando ubbidientemente di essere raffinata da Yun Che.


<em>Così… queste sono le vere Vene Misteriose del Dio Malvagio!


Le Divine Vein che potevano ospitare il potere di un Dio della Creazione!</em>


Yun Che aveva la sensazione di stare sognando. Non poté destarsi dal suo sogno ad occhi aperti per molto tempo.


Lo spazio nelle sue Vene Misteriose era infinito, ma ogni scia e luce era sotto il suo controllo.


“Non sapevo che il mondo delle Vene Misteriose di Ni Xuan fosse così.”


Alla fine la voce di Li Suo lo riportò nella realtà.


“Non credevo che quel nero sarebbe stato lo sfondo del suo mondo. Era così in passato… o è cambiato quando si è unito a Jie Yuan?”


“No, non era così che sembravano le sue Vene Misteriose.” Disse lentamente Yun Che.


“Come mai?”


“Ni Xuan ha condensato le fondamenta delle sue Vene Misteriose in una sola goccia di Sangue Indistruttibile, e il nucleo del suo potere è stato condensato nei semi elementali. Rappresentano la fine del Dio Malvagio e la distruzione delle sue Vene Misteriose.”


“Ma adesso, sono tornate ad essere una cosa sola nel mio corpo. Ciò che vedi… sono delle Vene Misteriose nuove che appartengono solo a me.”


L’immagine di Yun Che apparì nel mondo delle Vene Misteriose mentre sorrideva: “Signor Ni Xuan, sono davvero diventato suo successore adesso, però… non sono sicuro di essere degno di venire definito il Dio Malvagio di quest’era, e… non so se sarà soddisfatto o deluso di me.”


Mentre la voce spirituale di Yun Che risuonò per il mondo delle Vene Misteriose, un uomo alto e sottile apparì lentamente. Il suo profilo era effimero come una bolla, ma Li Suo riuscì comunque ad identificarlo e lo chiamò.


“Ni… Xuan?”
                                


                                



