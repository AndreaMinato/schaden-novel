---
weight: 20220
title: Capitolo 2022 - L’Ombra di Ni Xuan
pubDate: 2025-03-10T08:57:10.540Z
tags:
    - atg
---


<em>Capitolo sponsorizzato, ringraziamo Federico!
4 capitoli in coda (4 Federico), 0/10
-Schadenfreude</em>


Il profilo divenne sempre più nitido. Alla fine assunse la forma di un vecchio.


<em>Aspetta. Un vecchio?</em>


Non era la prima volta che Yun Che entrava in contatto con il Dio Malvagio, Ni Xuan.


Il seme dell’acqua era stato imbevuto con un briciolo dell’anima del Dio Malvagio e aveva parlato brevemente con un suo frammento spirituale in passato. Tuttavia, l’anima era così debole da non aver potuto nemmeno manifestare un’immagine. Yun Che poteva solo intuire che sembrava la voce di un vecchio sul letto di morte.


Era anche il momento in cui aveva saputo della sua “missione”, anche se non ne aveva capito il vero significato fino al ritorno di Jie Yuan.


Anche prima di scendere nell’Abisso ed entrare in contatto con l’ultimo Seme del Dio Malvagio, Yun Che aveva già capito un paio di cose. Se Jie Yuan aveva percepito che c’era qualcosa di strano nell’Abisso a causa dell’insolito flusso di Energia Misteriosa oscura, allora anche il Dio Malvagio se ne doveva essere reso conto, specialmente dato che il cambiamento dei corsi d’energia sarebbe stato ancora più ovvio visto che erano morti tutti gli dei e i diavoli.


In effetti, forse aveva provato a discendere nell’Abisso, ma era stato costretto a tornare indietro proprio come Jie Yuan.


Così il Dio Malvagio non aveva potuto controllare cosa stava accadendo di persona, ma aveva gettato un Seme nell’Abisso. Quante possibilità c’erano che avesse imbevuto il seme con un briciolo della sua anima? Per scoprire cosa stava succedendo nell’Abisso?


Aveva indovinato. Nel momento in cui il seme della terra tornò nelle sue Vene Misteriose, percepì subito un frammento spirituale che si destava dal suo sonno profondo.


Tuttavia la vera immagine del Dio Malvagio non corrispondeva a ciò che si era immaginato Yun Che. Indossava un abito bianco lacero. I suoi lunghi capelli erano grigiastri e scompigliati, la sua barba era completamente bianca ed era così lunga da toccare terra. Pareva che non avesse curato il suo aspetto per molto, molto tempo.


Un paio di occhi infossati si nascondevano nel suo volto rugoso. Il suo sguardo era così appannato che sembrava impensabile pensare che appartenesse al Dio Malvagio, anche se era solo una parte della sua anima. Era anche impossibile credere che le sue rughe fossero state causate dall’età o dal veleno.


Era diventato così dopo aver disperso i suoi semi ed era arrivato sull’orlo della morte?


Yun Che si inginocchiò lentamente e piegò la testa di fronte all’immagine.


Il Dio Malvagio era l’unica persona al mondo a parte i suoi genitori per cui sarebbe stato disposto a prostrarsi. Perché? Perché era il suo benefattore, maestro e un antico dio che aveva salvato il mondo intero. Se lui non si meritava rispetto, allora chi?


“L’umano mortale Yun Che porge i suoi rispetti al signor Dio Malvagio. A sedici anni, sono stato abbastanza fortunato da ricevere la sua eredità e mi ha cambiato la vita. Da allora, ho continuato a ricevere la sua benedizione fino ad oggi. Sono davvero contento che il mio desiderio stravagante di vederla di persona sia stato esaudito.”


I frammenti spirituali erano praticamente entità indipendenti. Anche se il frammento spirituale nel seme dell’acqua era consapevole dell’esistenza di Yun Che, era la prima volta che quello della terra lo aveva incontrato.


Il vecchio mostrò un sorriso gentile e caloroso: “Puoi essere mortale, ma sei tutto tranne che ordinario. Altrimenti non avresti potuto riunire i semi e ricreare questo mondo.”


“Non sono stato il Dio Malvagio da molto tempo.” L’immagine sospirò mentre guardava il mondo delle Vene Misteriose familiare, ma distante. “Sei il solo rimasto che merita quel titolo.”


Yun Che scosse la testa: “Non lo merito finché lei esisterà, signore.”


Ni Xuan sorrise, ma non gli diede una risposta. Si limitò ad ammirare più volte il mondo attorno a lui. Non mostrava sorpresa, desiderio o reminiscenza però. C’era solo… la sofferenza di un vecchio morente.


In quel momento, Yun Che capì la verità. Ni Xuan non stava cercando di percepire il suo potere, stava sentendo… l’aura dell’Imperatrice Colpo Celeste Nemesi dei Diavoli. Dopotutto adesso aveva ricevuto il suo sangue e la sua Calamità Eterna dell’Oscurità.


Il cuore di Yun Che traboccò di tristezza. Aveva moltissime domande da fare, innumerevoli questioni da condividere con Ni Xuan, ma… non poteva interromperlo.


“Jie Yuan… è tornata?” L’antica voce tremò un po’ come una brezza.


“Sì.” Yun Che rispose piano. “La signora Jie Yuan è tornata nel Caos Primordiale dopo aver trapassato il muro usando la Spina del Mondo… Da quel giorno sono passati meno di dieci anni.”


“Sta… bene?”






Non aveva chiesto cos’era successo dopo che lei era tornata. Tutto ciò che voleva sapere… era se fosse al sicuro.


“...La signora Jie Yuan sta benissimo, sia fisicamente che spiritualmente.” Disse Yun Che guardando dritto negli occhi Ni Xuan così che potesse vedere la sua sincerità. “Anche se il suo aspetto è stato deturpato dai poteri oltre il Caos Primordiale, era molto in salute. I suoi poteri erano incompleti, ma poteva comunque schiacciare ogni creatura nel Caos Primordiale con uno schiocco di dita.”


Non nascose il fatto che Jie Yuan ne era uscita piena di cicatrici perché il rapporto tra i due era così profondo da trascendere la razza, le leggi e i pregiudizi. Ciò che avrebbe potuto fare esitare un mortale non sarebbe stato nulla per loro. Nasconderlo da Ni Xuan sarebbe stato un affronto per il loro rapporto.


“Per quanto riguarda la sua anima, è intatta quanto è grandiosa. Quando è tornata, il suo odio avrebbe potuto consumare tutto il Caos Primordiale. Quando ha riconosciuto i discendenti dell’Imperatore Divino Heaven Punishing, si è riempita di furia. E quando ha sentito della sua morte, si è intristita così tanto da perdere sé stessa temporaneamente.”


“Parlava del mondo con un tono arrabbiato e pieno d’odio, eppure ha scelto di esiliare sé stessa e i suoi diavoli per darci una pace eterna.”


“I milioni di anni che ha trascorso fuori dal Caos Primordiale non hanno distrutto la sua anima, figuriamoci cancellare la vera benevolenza nascosta dietro il suo esterno duro. È… il diavolo divino che io e tutti gli altri abitanti del Caos Primordiale rispettiamo di più e il più grande diavolo nell’intero Caos Primordiale.”


Ni Xuan sorrise come se non ne fosse sorpreso minimamente. “Naturalmente… è Jie Yuan dopotutto.”


Come poteva aver conquistato il suo cuore se non fosse stata chi era?


“Grazie per avermelo detto, Yun Che. E pensare che io, un’anima solitaria che sarebbe dovuta svanire molto tempo fa, avrebbe ricevuto un calore e una gentilezza così enormi durante i miei ultimi momenti…”


Yun Che scosse subito la testa: “Le sto solo dicendo la verità. Ogni creatura vivente nel Caos Primordiale vi deve un favore che non potrà mai ripagare. Non meritiamo i suoi ringraziamenti.”


Ni Xuan alzò lentamente gli occhi ed emise un sospiro pieno di infinita tristezza: “Rimpiango di non poterla rivedere; rimpianto che non possa… scusarmi per ciò che le è accaduto…”


Yun Che scosse di nuovo la testa: “Quale scusa? Siete marito e moglie. La signora Jie Yuan non ha mostrato nessun rimpianto, né conto in sospeso. Se mai ne aveva uno, sarebbe stato il fatto di non poterti più rivedere.”


“Sì…” Mormorò Ni Xuan. “Se mi scusassi davvero, me ne avrebbe date di santa ragione, ahahah.”


Sorrise… ma sapeva che non sarebbe mai più potuto venire picchiato dalla sua amata.


Un po’ incupito, Yun Che decise di cambiare argomento: “Signor Ni Xuan, ha mai… provato odio per ciò che è successo allora? È per com’è andata?”


“Odio?” La sua voce sembrava effimera come quella di un fantasma: “Odiare… chi?”


“Ad esempio,” Yun Che disse direttamente, “l’uomo che ha iniziato questa tragedia, l’Imperatore Divino Heaven Punishing, Mo E.”


Il mondo divenne silenzioso e Yun Che attese. Tuttavia Ni Xuan non gli diede una risposta per molto, molto tempo. Non poteva percepire nemmeno un briciolo d’odio da quest’uomo.


Non solo, Yun Che stava percependo un tipo di tristezza e dolore silenziosi da Ni Xuan. Il suo spirito era così debole, ma la sua sofferenza era così intensa che quasi Yun Che si dimenticò di respirare.


“Mo E…” Mormorò il vecchio: “Che diritto ho di odiarlo…? Al contrario, è lui ad aver ogni diritto di odiare me…”


“...??” Questo a dir poco confuse Yun Che. Quando l’Imperatrice Diabolica Colpo Celeste Nemesi dei Diavoli aveva menzionato il nome “Mo E”, era stata così furiosa che avrebbe osato dissacrare il suo cadavere se fosse ancora esistito. Il suo odio era così profondo che si estendeva perfino ai suoi dei sottoposti e ai suoi discendenti molto distanti.


Considerato ciò che Mo E le aveva fatto, il suo odio aveva senso. Se non fosse stata così nobile, diversi milioni di anni l’avrebbero solo riempita di sete di vendetta.


Pensava che Ni Xuan avrebbe condiviso lo stesso sentimento, ma invece percepiva solo dolore, tristezza… e sensi di colpa dal vecchio. Non aveva senso.


<em>Che diritto ho di odiarlo? Al contrario, è lui ad aver ogni diritto di odiare me?</em>


“Non capisco.” Chiese perplesso Yun Che. “È stato Mo E ad aver fatto un agguato alla signora Jie Yuan e a separarvi. È stato lui a farla soffrire fuori dal Caos Primordiale per milioni di anni. Anche sua figlia era… per questo ha perso ogni speranza e ha abbandonato il suo titolo, non è vero?”


“Quell’agguato è stata anche la scintilla che ha fatto scoppiare la guerra che ha annientato sia gli dei che i diavoli. Se non fosse stato per lui, nessuna di quelle tragedie sarebbe accaduta e il mondo sarebbe stato ancora governato dagli dei e dai diavoli.”


Voleva perfino dire che il conflitto tra gli dei e i diavoli era stato ciò che aveva fatto mutare il Caos Primordiale e che aveva fatto deteriorare prima del previsto le leggi dell’Abisso. Anche se avesse finto che non fosse così, il Caos Primordiale sarebbe rimasto al sicuro se gli dei e i diavoli fossero ancora esistiti. Avrebbero potuto respingere facilmente un’invasione.


“No, no, no.” Ni Xuan lo negò tre volte di fila e ad ogni parola sembrava più afflitto di prima. “È tutta colpa mia, non sua. Sono io ad avergli fatto un torto.”


“Non ho abbandonato il mio titolo perché ho perso ogni speranza. È stato perché non meritavo più quel titolo. Così sono andato in isolamento dopo perché… provavo troppa vergogna per mostrare la mia faccia in giro.”


“????” Se prima Yun Che era confuso, adesso era sbigottito.


<em>Cosa diavolo sta dicendo?


Perché è completamente diverso da ciò che mi hanno detto?


C’era un altro segreto dietro l’agguato dell’Imperatore Divino Heaven Punishing?


Il motivo per cui è arrivato al punto da sacrificare un terzo della durata della sua vita per attivare la spada ancestrale ed esiliare Jie Yuan…


Il motivo per cui aveva distrutto l’equilibrio che le due razze avevano mantenuto per innumerevoli anni…


Il motivo per cui aveva macchiato la sua reputazione…


E il motivo per cui aveva sacrificato un altro terzo della durata della sua vita solo per sconfiggere il Dio Malvagio…


Non era perché non poteva accettare il fatto che un Dio della Creazione stava complottando con un’Imperatrice Diabolica? O era solo una parte del problema?


Se c’era davvero un’altra ragione, allora perché… Jie Yuan non lo sapeva?</em>


“Signore, ciò che mi ha appena detto è molto diverso dalla ‘verità’ che conoscevo… in tal caso, qual è la verità?”


Ad essere sinceri, la “verità” a cui Yun Che era giunto erano per lo più deduzioni basate su ciò che aveva appreso dall’anima della fenice di ghiaccio e da sé, insieme ad alcune dichiarazioni di Jie Yuan. Ma ora che ci pensava, Jie Yuan sapeva solo che Mo E le aveva lanciato un agguato all’improvviso…


Ni Xuan disse lentamente: “Mi dispiace, ma non ho intenzione di ripercorrere il passato. Mo E non è stato disposto a parlarne quando era vivo e vale lo stesso per me. Preferirei che quella storia rimanesse sepolta nella polvere per l’eternità proprio come gli dei e i diavoli.”


Ogni sorta di emozione contrastante si riversò nel mare spirituale di Yun Che finché non sentì una sensazione soffocante.


Ni Xuan non voleva proprio menzionare cos’era successo.


Anche il solo pensiero di farlo gli portava una sofferenza indescrivibile.
                                


                                



