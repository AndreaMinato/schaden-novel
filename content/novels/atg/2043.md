---
weight: 20430
title: Capitolo 2043 - Fantasma Abissale
pubDate: 2025-02-04T17:24:08.564Z
tags:
  - atg
---


Hua Caili rimase in silenzio per molto tempo dopo aver sentito il discorso “maturo” di Yun Che. Sembrava che stesse cercando di comprendere le sue parole.

Ad un certo punto sbuffò. Uno sbuffo incredibilmente chiaro e melodioso, ma pur sempre uno sbuffo.

Yun Che si toccò la punta del naso. "Ho detto qualcosa di divertente?"

"No, no," Hua Caili si coprì in fretta la bocca, ma era evidente che stava ancora sorridendo. "È solo che le tue parole mi hanno ricordato mio padre."

Yun Che: "…"

"Sei così giovane, eppure parli come se avessi la sua età!" Hua Caili socchiuse gli occhi mentre sorrideva. "Ricorderò ciò che hai detto, ma c'è una frase che proprio non posso condividere."

"Quale?"

"Come ti sei definito un essere freddo e senza cuore." Hua Caili stava ancora sorridendo, ma il suo tono era diventato serio e irremovibile. "Ammetto che la mia esperienza sia limitata e che probabilmente non abbia incontrato tante persone quanto te. Ma sono certa che tu non sia un essere freddo e senza cuore. Al contrario, sei la persona migliore che abbia mai incontrato in questo viaggio.”

Yun Che stava per dire qualcosa, ma Hua Caili lo interruppe: "Non c'è bisogno di contraddirmi. Il primo giorno che ci siamo incontrati nel regno dell'Abisso dei Qilin, hai scelto di aiutarmi, anche se eravamo perfetti sconosciuti. A proposito del Regno dell'Abisso dei Qilin, hai ripagato la principessa Helian vincendo per loro il diritto di entrare nel regno del Qilin Divino e riconquistare il loro orgoglio perduto, semplicemente perché le dovevi un favore."

"Oltre a questo, mi hai salvata più volte di quante io abbia salvato te, eppure ti comporti come se fosse il contrario e hai fatto di tutto per ripagarmi dieci volte tanto. Hai perfino accettato la mia ingiusta richiesta di accompagnarmi."

"Perciò, non sei un essere freddo e senza cuore. Sei esattamente il contrario."

Yun Che aprì la bocca per parlare, ma ancora una volta du interrotto. "E non è tutto. Ho un'altra prova inconfutabile da offrirti, e questa… è la tua energia misteriosa della luce!"

Hua Caili fissò Yun Che con occhi luminosi come stelle. "Non ho mai visto l'energia misteriosa della luce prima d'ora, ma tutti sanno che il motivo per cui i coltivatori che la possiedono sono così rari è che solo coloro con un fisico divino, impeccabile e un cuore pieno di bontà e purezza possono ereditarla."

"Anche se solo una minima parte di queste voci fosse vera, tu saresti comunque la persona più lontana da un 'essere freddo e senza cuore', giovane maestro Yun."

I suoi occhi erano così puri, così limpidi, che Yun Che dovette distogliere lo sguardo. Si lasciò sfuggire una risata con amarezza e disse: "Quello che hai sentito sulle caratteristiche uniche dell'energia misteriosa della luce sono solo voci. Dici che sono l'opposto di un essere freddo e senza cuore, ma sicuramente non hai dimenticato come ho fatto a pezzi fisicamente e mentalmente i miei avversari senza pietà durante la conferenza dell'Abisso dei Qilin."

"Diavolo, ho appena ucciso tre persone senza nemmeno battere ciglio. Vuoi provare a indovinare quante persone ho ucciso in tutta la mia vita? Potresti restare sorpresa dalla risposta…"

Le parole di Yun Che non confusero né sorpresero minimamente Hua Caili. Al contrario, lei scosse lentamente la testa e il suo sorriso si allargò.

“Mio padre una volta mi disse che l’aspetto di una persona e il suo talento innato sono fissati dalla nascita, immutabili e inalterabili. Ma, al di là di ciò che è immutabile, chiunque riesca a disciplinarsi a tal punto da dare sempre valore ai legami e detestare il male, e rispondere con prontezza sia alla gentilezza che alla vendetta, è un’esistenza rara e preziosa. Le persone che vivono in questo modo di solito non hanno rimpianti, e sono rarissime.”

“Esitare davanti a un nemico significa essere crudeli verso sé stessi; mostrare compassione ad un malvagio significa favorire il male…” sussurrò tra sé, prima di sbattere le palpebre in modo adorabile. “Pensavo che gli insegnamenti di mio padre fossero terribilmente noiosi e ripetitivi, e li dimenticavo non  appena voltavo l’angolo. Ma per qualche ragione, ora li ricordo chiaramente.”

Suo padre era uno dei sette dei dei sei Regni Divini. Ricevere un elogio che sembrava provenire direttamente da lui equivaleva a ricevere l’approvazione dalle forme di vità più potenti di questo mondo.”

“Va bene, va bene.” Yun Che sospirò, tra l’esasperato e l’imbarazzato. “Non ho alcun buon motivo per dubitare delle tue parole. Immagino di non avere altra scelta se non definirmi un brav’uomo d’ora in poi, eh?”

“Sei una brava persona.” Enfatizzò Hua Caili, prima di aggiungere: “A proposito, grazie per avermi aiutata a trovare la risposta. Se fossi stata da sola, sono certa che ci sarebbero voluti anni prima di trovarla.”

Non era visibile, ma erano molto più vicini rispetto a prima.

Fu in quel momento che la voce di Li Suo risuonò nella testa di Yun Che: “Ora capisco perché hai esposto di proposito la tua energia profonda della luce.”

“Non era solo per costruire fiducia e ridurre la distanza tra te e il tuo obiettivo, o almeno, quello era solo un obiettivo secondario. Il tuo vero scopo era di farla aggrappare ai suoi pregiudizi.”

“Esatto.” Rispose mentalmente Yun Che. “Più di una volta mi sono lamentato del fatto che ciò che diamo per scontato sia una delle cose più terrificanti in questo mondo, se non la più terrificante.”

“Hai visto cosa ho fatto?” Rifletté compiaciuto. “Ora è convinta che io sia un uomo di estrema bontà e purezza per via dei suoi preconcetti riguardo all’energia misteriosa della luce. Anche se mi ha visto torturare i miei avversari e uccidere senza pietà con i suoi stessi occhi, ha scelto volontariamente di inventare scuse… scusami, intendevo dire ‘prove inconfutabili’.... per coprire quei fatti.”

“…È davvero una tattica piuttosto spregevole,” commentò Li Suo.

Yun Che rise senza preoccuparsene. “Quella nave è salpata nel momento stesso in cui l’ho incontrata nella Foschia Sconfinata.”

Li Suo disse: “Sembra però che tu abbia fallito.”

“Fallito?” Le sopracciglia di Yun Che si aggrottarono leggermente. “In che senso?”

Li Suo rispose: “Volevi che costruisse una relazione romantica con te, ma ha chiaramente detto che le tue parole le ricordavano suo padre. Questo non è affatto romantico, vero?”

“Nah, non hai capito.” Yun Che spiegò: “Lei è un fiore da serra; qualcuno così protetto che l’uomo che conosceva meglio e rispettava di più era suo padre. Ecco perché non ha potuto fare a meno di menzionarlo di tanto in tanto.”

“Il suo commento significa che la sua immagine di me è simile a quella di suo padre, ma questo non è un fallimento, oh no. Al contrario, è un segno che sta lentamente trasferendo la fiducia e l’ammirazione che prova per suo padre su di me. È perfetto.”

“…??” Li Suo non riusciva a capire cosa stesse dicendo. Non rispose.

“Oh, scusa.” Esclamò Yun Che con una realizzazione improvvisa, “Sei nata senza genitori. Ovviamente troveresti difficile capire quello che sto dicendo.”

“…” Li Suo smise del tutto di parlare.

Fu in quel momento che la polvere abissale dietro di loro si agitò in modo innaturale.

Yun Che si voltò immediatamente e Hua Caili emise un grido di sorpresa: “Guarda! È… potrebbe essere…”

Entrambi stavano guardando l’uomo di mezza età che Yun Che aveva inchiodato al suolo con il suo stesso spadone. L’uomo era morto, non c’era dubbio, ma per qualche ragione il suo corpo stava assorbendo la polvere abissale con fare insaziabile.

Il cadavere non veniva consumato dalla polvere abissale, però. Al contrario, diventava sempre più scuro. Allo stesso tempo, un’energia misteriosa fredda e violenta cresceva sempre di più.

Creak!

Un momento dopo, il corpo annerito fremette. Poi, l’uomo morto si alzò lentamente in piedi, con la spada ancora conficcata nel torso.

I due riuscivano a distinguere vagamente il suo volto pallido e senza vita nonostante il vortice di qi grigiastro che lo avvolgeva. I suoi occhi brillavano di nero, proprio come le bestie abissali che avevano affrontato.

L’energia misteriosa dell’uomo di mezza età sarebbe dovuta svanire per sempre con la sua morte, eppure non solo stava tornando, ma era ancora più potente di prima.

“Un Fantasma… Abissale!” sussurrò Hua Caili.

Una bestia misteriosa completamente corrotta dalla polvere nociva si sarebbe trasformata in una bestia abissale.

Un umano, nelle stesse condizioni, si sarebbe trasformato in un Fantasma Abissale.

C’era però una differenza. Una bestia misteriosa corrotta si trasformava in una bestia abissale senza eccezioni, mentre un umano corrotto di solito si disintegrava nel nulla. Meno di uno su diecimila di loro si sarebbero trasformati in Fantasmi Abissali.

Quali circostanze portavano un umano corrotto a trasformarsi in un Fantasma Abissale? Alcuni ipotizzavano che fosse dovuto a una costituzione speciale, altri credevano che fosse causato da un’anima unica che si fondeva con la polvere abissale. Indipendentemente dalle teorie, nessuno era mai arrivato a una conclusione definitiva.

Gli occhi di Yun Che brillarono intensamente. Da quando era entrato nella Foschia Sconfinata, aveva affrontato innumerevoli bestie abissali e una manciata di Fantasmi Abissali, ma non aveva mai assistito alla trasformazione in un Fantasma Abissale… fino a quel momento.

Nel frattempo, il neonato Fantasma Abissale afferrò l’elsa della spada con entrambe le mani e la estrasse con forza dal suo torso, facendo schizzare sangue rosso nerastro.

Fissando Yun Che e Hua Caili con i suoi occhi abissali completamente neri, emise un urlo inumano e scagliò la sua arma contro di loro.

Un Fantasma Abissale era distruttivo e ossessionato dalla distruzione proprio come una bestia abissale. Ma a differenza di una bestia, conservava la padronanza dell’energia e gli istinti di combattimento del suo corpo originale. Nella Foschia Sconfinata, dove la polvere abissale era infinita, le loro ferite guarivano rapidamente e la loro resistenza era inesauribile. Per questo erano molto più spaventosi e letali.

Sia la pressione che l’intenzione dell’attacco erano le stesse di quando l’uomo di mezza età era ancora vivo. Anzi, erano persino più forti, potenziate dalla polvere abissale.

Hua Caili si lasciò sfuggire un piccolo gemito mentre veniva respinta dieci metri indietro dall’attacco.

D’altra parte, Yun Che caricò contro l’uomo di mezza età e attivò Monarca Abissale, afferrando la lama del nemico a mani nude.

Risuonò un boato assordante e le ossa nelle mani del Fantasma Abissale si frantumarono. Allo stesso tempo, il suo corpo avvolto dalla nebbia fu scagliato in aria.

Senza esitazione, Yun Che sollevò la spada e la calò sul corpo del mostro.

Boom! Boom! Boom! Boom! Boom!

Più e più volte, la potenza di un Semidio si abbatté sul Fantasma Abissale. Al settimo colpo, non riuscì più a mantenere la sua forma e fu ridotto in pezzi.

Yun Che fece un passo avanti e lo avvolse nel potere della Fenice di Ghiaccio, congelandolo. Poi, ne disperse i resti in miliardi di granelli di polvere.

Una fitta nebbia grigiastra si sollevò dalla polvere ghiacciata. Alla fine si unì alla Foschia Sconfinata e scomparve, come se non fosse mai esistita.

Yun Che abbassò lentamente il palmo della mano, seguendo con lo sguardo la nebbia che si disperdeva fino alla fine.

"Mi ha spaventata." Disse Hua Caili, avvicinandosi a lui con un misto di stupore ed eccitazione sul viso. "È la prima volta che vedo qualcuno trasformarsi in un Fantasma Abissale proprio davanti ai miei occhi."

"Anche per me." Annuì Yun Che. "Suppongo si possa definire una piacevole sorpresa."

Fu in quel momento che sentirono ululati di bestie abissali da qualche parte. Dovevano essere state allarmate dal trambusto improvviso e violento.

"Ne parleremo dopo. Andiamo."

I due coltivatori ritirarono la loro presenza e si allontanarono rapidamente dagli ululati.

Proprio prima che la Foschia Sconfinata lo avvolgesse completamente, Yun Che si voltò silenziosamente verso il punto in cui dove il Fantasma Abissale si era disperso.

"Perché il tuo mare spirituale sta tremando così violentemente?" Chiese all'improvviso Li Suo.

Non era mai stato così scosso, nemmeno quando aveva incontrato il Qilin Divino nel regno sigillato.

"Credo... di aver scoperto qualcosa di incredibile." Rispose Yun Che enigmaticamente, la sua voce distante, come se fosse distratto. "Ma ho bisogno di tempo per verificarlo."

…

Dieci giorni dopo, nella periferia della Foschia Sconfinata.

“… Non riesco ancora ad affrontare la morte di qualcuno con la stessa calma che hai tu. Sono debole?"

"No, sei semplicemente troppo buona per questo mondo. Inoltre, sei nata vedendo il meglio che questo mondo ha da offrire. È normale che tu non riesca ad abituarti a destini peggiori della morte."

"Destini peggiori della morte…?" Hua Caili ci pensò per un momento, poi chiese: "Cosa potrebbe mai essere peggio della morte?"

Negli ultimi dieci giorni aveva fatto fin troppe domande, senza nemmeno rendersene conto.

"Oh, ce ne sono parecchi."

Yun Che fissò il vuoto davanti a sé.

"Vedere la propria patria dissolversi in polvere…"

"Perdere per sempre le persone amate…"

"Scoprire la verità troppo tardi per cambiare qualcosa…"

"Disperazione impotente…"

"O anche fidarsi della persona sbagliata e venire feriti da coloro di cui ci si fidava…"

"Ce ne sono tanti. La morte fa paura, ma alla fine è solo un attimo di dolore e paura. In alcuni casi, potrebbe persino essere il dolce sollievo che molti cercano disperatamente."

Hua Caili posò istintivamente una mano sul plesso solare.

Il suo tono era calmo e distaccato, così perché le sue parole la soffocavano?

Le vennero in mente suo padre, sua zia, il Regno Divino della Distruzione Celeste… Hua Caili scosse la testa e rispose: "Non ho mai pensato a cose del genere, e… ancora non oso pensarci adesso. Solo ascoltarle mi fa rabbrividire."

"Soffrire uno solo di questi destini sarebbe una tragedia inimmaginabile."

Yun Che la rassicurò con un sorriso: "Non preoccuparti. Qualcuno di buono come te sarà protetto dal cielo. E anche se non fosse così, i tuoi cari non permetteranno mai che le tragedie di questo mondo ti sfiorino nemmeno."

Hua Caili si girò a guardarlo per un momento, poi chiese con serietà: "È strano. Hai chiaramente poco più di trent'anni, eppure sai così tante cose. Sembra quasi che tu sia… un anziano che ha vissuto molte vite."

"Probabilmente è perché la mia esperienza è… insolita rispetto a molte persone. E…"

Si fermò ed esitò per un tempo insolitamente lungo. Infine, si morse il labbro come per confermare la propria determinazione e disse: "A dire il vero, io… non ho trent'anni, Sorella Qu."

"Huh?" Hua Caili spalancò gli occhi per lo stupore. "Ma ho chiaramente visto la tua età ossea alla conferenza del Qilin Divino. Avevi poco più di trent’anni."

Yun Che si fermò. "E la misurazione è corretta. È solo che la tavoletta ha misurato l'età ossea di un essere umano, e io…"

Una luce blu lampeggiò improvvisamente intorno a lui e l'enorme immagine di un drago azzurro emerse lentamente dalla sua schiena. Un istante dopo, un'antica aura draconica congelò lo spazio circostante.

"Ah!" Hua Caili emise un grido di sorpresa e fece mezzo passo indietro. Guardò Yun Che e il profilo del drago che si sovrapponeva al suo corpo con occhi spalancati.

Yun Che abbassò il braccio con un sorriso, e sia l’aura che l'immagine scomparvero. "Il mio maestro mi ha donato il midollo e l'anima di un drago, quindi le mie ossa e il mio sangue sono diversi da quelli di una persona normale. Naturalmente, una tavoletta profonda sintonizzata per misurare l'età ossea umana non può misurare la mia età con precisione."

"Ti ho detto che il mio maestro mi ha salvato quando avevo circa dieci anni. Da allora sono passati più di cento anni. A dire il vero, probabilmente ho circa centoventi anni."

Vedendo che Hua Caili era ancora scioccata, disse con rammarico: "Il mio maestro mi ha istruito di mantenere segreti il mio midollo di drago e la mia anima di drago. Per questo ho scelto di non dirtelo. Mi dispiace e… accetterò volentieri qualsiasi punizione per alleviare la tua rabbia."

Se Hua Caili era sorpresa, allora Hua Qingying era senza parole.

In alto nel cielo, ebbe la sensazione che milioni di montagne stessero crollando dentro la sua mente.

Hua Caili era troppo giovane e inesperta per capire cosa avesse di speciale l’anima del drago di Yun Che, ma Hua Qingying no.

"Il Dio Drago…" mormorò tra sé con assoluto sbigottimento, "È… superiore ai Draghi Ancestrali…?"
