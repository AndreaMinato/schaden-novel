---
weight: 2046
title: Capitolo 2046 - Figlio Divino Afflitto
pubDate: 2025-02-17T16:33:16.319Z
tags:
  - atg
---

Capitolo regolare,
-Schadenfreude

L’uomo di mezz’età dietro il Divino Reggente della Preghiera Eterna disse: “Buwang, non devi fare così.”

“Buwang… Buwang (modesto)? Ahahah… ahahahahah!” Pan Buwang alzò la testa e rise come un pazzo, senza preoccuparsi di essersi versato del vino addosso. “Ascolta il titolo che il mio caro padre mi ha donato allora quando sono diventato un Figlio Divino. È davvero un uomo previdente, non è vero? Adesso che sono diventato tutt’uno con il fango, mio padre non dovrà mai più preoccuparsi della mia arroganza o imbecillità… ehahahahah!”

Pan Yusheng si incupì sempre di più, al punto che qi nero stava coprendo la sua fronte. L’uomo di mezz’età fece un passo avanti e lo guardò con calma. Poi disse: “Potresti non essere più un Figlio Divino, Buwang, ma non tuo padre non ha mai pensato di abbandonarti. Se ti avesse davvero abbandonato, allora perché…”

“Sta zitto, vecchio.”

Pan Buwang lanciò un'occhiata di traverso all’uomo di mezza età, il cui sorriso inclinato grondava disprezzo.  "All’epoca, avevi giurato che mi avresti sostenuto ad ogni costo finché fossi vissuto. Ma quando Pan Buzhuo mi ha calpestato la testa, non hai fatto proprio nulla. Pensi di avere il diritto di darmi lezioni? Puu!”

Pan Buwang sputò effettivamente un grumo di saliva puzzolente e intrisa d'alcol verso i due uomini.

Pochi nell'Abisso non avevano sentito il nome di Pan Buwang.

Dopotutto, era il nome del Figlio Divino del Regno della Farfalla Gufo.

Ma tutto ciò apparteneva al passato.

Ad ogni generazione, i sei Regni Divini dell'Abisso facevano di tutto per trovare il prossimo Erede Divino. Ogni volta che ci riuscivano, l’intero Regno Divino organizzava la più grande celebrazione.
Tuttavia, durante quest’era, si erano risvegliati diversi Eredi Divini in molti Regni Divini.

Il Regno Divino della Notte Eterna e quello dei Tessitori di Sogni ne erano un esempio. Persino il Regno Divino della Farfalla Gufo, il più debole a causa della rarità dei suoi Portatori di Dio, aveva scoperto il suo secondo Erede Divino in un lasso di tempo incredibilmente breve.

Il loro primo Erede Divino era stato Pan Buwang. La sua cerimonia di investitura aveva scosso il mondo ed era stata persino onorata dalla presenza del Monarca Abissale in persona. Un onore senza precedenti, mai concesso a nessun altro Figlio o Figlia Divina.

Purtroppo, appena duemila anni dopo, il regno aveva accolto il suo secondo Erede Divino. Come se non bastasse, la sua essenza divina e il suo talento superavano quelli di Pan Buwang.

L’eredità di un Vero Dio era più importante di qualsiasi altra cosa per il regno. Naturalmente, solo l’Erede Divino più straordinario poteva essere designato come loro rappresentante.

Il Regno Divino della Farfalla Gufo non aveva mai avuto due Eredi Divini nella stessa generazione… fino ad allora. Di conseguenza, Pan Buwang divenne il primo Figlio Divino della storia del Regno Divino della Farfalla Gufo a essere destituito.

Un tempo, era abbastanza ingenuo da credere che, una volta deposto, avrebbe semplicemente ripreso la sua vita precedente. Fino a quando la realtà non lo scaraventò nell'abisso.

Un tempo, aveva goduto della più grande notorietà del Regno Divino della Farfalla Gufo e di un'autorità e risorse che altri non osavano nemmeno sognare. I suoi fratelli, sorelle e persino gli anziani lo trattavano con assoluta deferenza e rispetto, arrivando persino a inginocchiarsi per ottenere il suo favore.

Ma quando era decaduto all’improvviso, sembrava che tutte quelle esperienze fossero diventate la più grande vergogna per chiunque gli avesse mostrato favore. Aveva iniziato ad insultarlo, ridicolizzarlo e a calpestarlo, come se volessero compensare tutta l’umiltà e l’adulazione che gli avevano riservato in passato.

Del resto, era ovvio che il nuovo Figlio Divino avrebbe considerato il precedente come una minaccia. Più lo umiliavano, più lo affondavano nel fango, più il nuovo Figlio Divino e futuro reggente della Farfalla Gufo li avrebbe favoriti, no?

"Vergognoso!"

Pan Yusheng alla fine non riuscì più a trattenere la sua rabbia e colpì.

Si udì un sonoro schiaffo e Pan Buwang venne scagliato in aria. Un fiotto di sangue schizzò fuori dalla sua bocca.

La mano di Pan Yusheng si irrigidì. Non si aspettava che Pan Buwang avrebbe subito il colpo senza alcuna resistenza.

Un tempo, Pan Buwang era stato il suo figlio prediletto; quello di cui andava più fiero di tutti. Pan Yusheng non era un uomo senza cuore, quindi come avrebbe potuto ignorare il figlio che un tempo preferiva? Si pentì del suo gesto non appena colpì Pan Buwang. Tuttavia, era un Reggente Divino. Non poteva mostrare debolezza, quindi si limitò a emettere un freddo e pesante "umpf".

Pan Buwang rotolò a terra più volte prima di fermarsi. Sputò diverse boccate di sangue senza riuscire a trattenersi. Quando finalmente sollevò la testa, il suo sorriso divenne ancora più folle e sprezzante. "Eheheh… Mi dispiace tanto averti costretto a impartire una lezione a questo inutile figlio con le tue stesse mani, Padre. Eheheheheh…"

Pan Buwang sputava flebili fiotti di sangue a ogni parola.

Pan Yusheng distolse lo sguardo e ammorbidì leggermente il tono. "So che sei afflitto, Buwang, ma l’eredità del Regno Divino è più importante di tutto. Questo dovresti capirlo…"

"Lo capisco. Certo che lo capisco."

Pan Buwang si rialzò lentamente.

"Mentirei se dicessi che la mia deposizione non mi ha reso scontento, ma non provo né rancore né odio per questa decisione. Hai ragione. L’eredità del Regno Divino è più importante di ogni cosa. Se esiste un Erede Divino più straordinario di me, naturalmente dovrebbe prendere il mio posto! Naturalmente dovrei cedergli la mia posizione!"

"Posso persino accettare che coloro che un tempo si prostravano davanti a me come se fossi la polvere sotto i loro piedi ora facciano di tutto per distruggere la mia dignità e il mio onore mille volte tanto. Non sarò più un Figlio Divino, ma ho comunque risvegliato la mia essenza divina. Con il tempo e l’impegno, le mie conquiste faranno tacere le loro bocche e li faranno pentire mille volte dei loro comportamenti disgustosi."

Pan Buwang alzò improvvisamente lo sguardo, e i suoi occhi divennero rossi come il sangue che gli scivolava dalle labbra.

"Ma perché… hai ucciso mia madre?!"

Pan Yusheng dichiarò gravemente: "Te l’ho già detto! Tua madre è impazzita perché non ha retto la caduta in disgrazia! Ecco perché si è suicidata. Non è colpa di nessuno… e sicuramente non dell’attuale Imperatrice Divina!"

"Hehahahaha!" Pan Buwang rise tragicamente. "Ti senti almeno quando parli?"

"Per Pan Buzhuo, quella puttana osò rubarmi il Cristallo Demoniaco delle Quattro Fasi, ma mia madre la colse sul fatto. Per la gravità del suo crimine, sarebbe stato giusto mutilare tutto il suo clan ed esiliarli tutti."

"Mia madre era una donna gentile, e in quanto madre, aveva capito il motivo dietro il gesto di quella puttana. Così, si limitò a privarla delle braccia come punizione. Non rese mai pubblico l’accaduto e non ne parlò mai con te."

"Purtroppo, quella puttana serbò un profondo rancore nei confronti di mia madre. Dal giorno stesso in cui divenne Imperatrice Divina, la insultò e la umiliò in ogni modo possibile…"

I suoi denti scricchiolarono per quanto li stava digrignando.

"È vero che non poteva uccidere mia madre con le sue mani, ma è l’Imperatrice Divina. Una parola… un semplice sguardo le bastavano per far sì che qualcun altro facesse il lavoro sporco per lei! Davvero non lo sapevi, padre… o stai solo fingendo?!"

"Basta!" Pan Yusheng non voleva più ascoltare.

"Non importa, né per me né per il Regno Divino della Farfalla Gufo. Questo è il destino che ti è stato assegnato, e devi solo accettarlo."

“Un’ultima cosa…” il suo tono e la sua postura traboccavano della freddezza e crudeltà di un reggente dall’autorità inviolabile. "Non pensare che io non sappia perché ti stai comportando così. Sì, tua madre è una delle ragioni, ma è anche per ciò che è accaduto a Shen Wuqing, la Figlia Divina della Notte Eterna che è stata deposta, vero?!"

Nel momento in cui il nome "Shen Wuqing" raggiunse le sue orecchie, il folle Pan Buwang si bloccò come se fosse stato colpito da un fulmine.

"Pensare che tu, un tempo Figlio Divino della Farfalla del Gufo, ti sia abbandonato a tal punto per due donne! Solo questo ti squalifica dal titolo di 'Figlio Divino'!"

Lasciò andare un altro pesante "umpf" prima di agitare le maniche e andarsene.

Passò molto tempo prima che l'uomo di mezza età parlasse di nuovo: "Vostra Maestà, Buwang si sta comportando in questo modo solo perché non riesce ad adattarsi alla sua caduta in disgrazia…"

"Non parlare più di lui." Pan Yusheng alzò una mano per fermarlo. "Se vuole marcire, allora può marcire per sempre. D'ora in avanti, non devi più prestargli attenzione."

"Sigh… va bene." L'uomo di mezza età annuì. "Suppongo che non sia del tutto una cosa negativa. Almeno, non c'è il rischio che possa competere con Buzhuo e destabilizzare le cose."

Pan Yusheng non rispose, ma era chiaro che fosse d'accordo.

Bang!

Dopo che il Divino Reggente della Preghiera Eterna se ne fu andato, Pan Buwang crollò al suolo e rimase lì per molto, moltissimo tempo. Chiunque l'avesse visto avrebbe pensato che fosse un ubriaco che aveva bevuto così tanto da essersi suicidato.

Gli unici segni di vita erano erano il sangue sulla sua bocca e le lacrime che scendevano dai suoi occhi.

Wuqing… Wuqing…

Il tuo nome significa Senza Cuore, e tutti dicono che sei una demone da cui bisognerebbe stare lontani…

Quando sono caduto in disgrazia e ho toccato il fango, quando tutti; i miei fratelli, le mie sorelle, coloro che un tempo consideravo amici, perfino mio padre, mi hanno compatito, deriso e calpestato…

Tu sei stata l’unica i cui occhi non sono cambiati nonostante la mia caduta… sei stata l’unica che ha teso la mano e mi ha afferrato quando ero disteso nel fango… sei stata l’unica che ha veramente creduto a me quando ti ho detto che mia madre è stata uccisa da quella cagna…

Lo sapevi? La maggior parte di me era sotto shock e addolorata quando ho sentito che eri stata deposta proprio come me, ma c’era una parte di me… una parte piccola e spregevole… che non poteva fare a meno di essere felice. Dopotutto, saremmo stati sullo stesso piano. La nostra relazione non avrebbe più incontrato così tanta resistenza come prima.

Ma perché…

Come hai potuto lasciarmi per sempre…

Wuqing… Wuqing… sei davvero senza cuore, vero?

È questo il nostro destino?

La nostra relazione era davvero solo un sogno misero, patetico, fantastico che non si realizzerà mai…?

Un sogno…

Il suo sguardo torbido finalmente riacquistarono un po' di lucidità.

Si alzò lentamente in piedi, con movimenti lenti come un ramo secco trascinato attraverso il fango.

Un sogno… Tessitore di Sogni…

Alzò lo sguardo e guardò in lontananza. Lì si trovava il Regno Divino del Tessitore di Sogni.

Un sogno va bene. Lascia che ti riveda ancora una volta, Wuqing…

…..

Yun Che era seduto a gambe incrociate a terra con gli occhi chiusi. Con Hua Caili a proteggerlo, non aveva bisogno di preoccuparsi dell’ambiente circostante.

Da quando aveva iniziato a viaggiare con Hua Caili, non coltivava più la sua forza. Invece, si concentrava sul percepire il flusso della polvere abissale e migliorare la sua compatibilità con essa durante le meditazioni.

Ovviamente, nessuno poteva rilevare questo processo. Nessuno poteva nemmeno comprenderlo.

"Giovane maestro Yun! Credo di aver ottenuto una nuova intuizione! Aiutami!"

All'improvviso, una voce melodiosa e celestiale risuonò accanto al suo orecchio, e prima che potesse rendersene conto, una mano incredibilmente liscia e morbida gli afferrò il polso e lo tirò in piedi.

Era un gesto così naturale che non si sarebbe nemmeno capito cosa ci fosse di strano.

Danzando come una farfalla, la giovane spinse la sua spada Nuvola di Vetro verso Yun Che. Il fendente sembrava leggero come una piuma e perfettamente silenzioso, ma in realtà racchiudeva il peso di mille intenti di spada. Era chiaro che fosse entusiasta di mostrare i suoi piccoli progressi.

Yun Che sorrise lievemente. Senza dire una parola, brandì la spada Colpo Celeste Nemesi dei Diavoli e affrontò le innumerevoli variazioni della spada di Hua Caili con la forza bruta.

È più difficile infrangere un "tabù" la prima volta. Ma le volte seguenti via via sarebbero sembrate sempre più naturali.

Lo stesso valeva per il contatto intimo tra lui e Hua Caili.

Ultimamente, Hua Caili passava almeno tre quarti d’ora al giorno aggrappata al braccio di Yun Che, facendo del suo meglio per percepire il suo cosiddetto "Intento di Spada del Nulla".

Era passata dall’essere sotto una totale protezione ossessiva, al punto che nessuno avrebbe potuto toccare nemmeno un suo capello, al poter afferrare la mano di Yun Che e costringerlo ad allenarsi con lei senza alcuna resistenza.

Spada pesante contro spada leggera, forza contro abilità. Lo scontro tra le due diverse potenze generava luci meravigliose e tempeste ululanti all'interno dello spazio oscuro della Foschia Sconfinata.

Hua Qingying osservava in silenzio. Poteva percepire chiaramente che Hua Caili stava migliorando a un ritmo più rapido da quando aveva iniziato a viaggiare con Yun Che.

L’intento di spada di Yun Che era davvero così benefico per lei?

Boom!

Ci fu un fragoroso boato, e la violenza della spada di Yun Che si frammentò in mille fili. L’onda d’urto fece svolazzare furiosamente i loro abiti nell’aria.

Con le lame che si toccavano, i due spadaccini si fissarono negli occhi per un momento. Hua Caili sorrise raggiante, dicendo: "Allora? La mia spada ha molte più variazioni rispetto a prima, vero?"

Non ricevette l’affermazione e la lode a cui era abituata. Il giovane la stava fissando inebetito, come se non l’avesse nemmeno sentita.

Inizialmente, Hua Caili non capì il motivo del suo comportamento, poi si accarezzò il volto… solo per scoprire che il velo che di solito lo copriva non c’era più.

La battaglia di poco prima le aveva fatto cadere il velo. Di conseguenza, Yun Che si trovava ora di fronte, al volto più bello dell'Abisso ad una distanza ravvicinata.

Ancora inebetito, mormorò come se parlasse a se stesso: “Finalmente capisco… cosa intendono quando paragonano la bellezza alla purezza della luna nel cielo… e alla neve tra le nuvole…”

La giovane si coprì istintivamente la bocca dopo aver realizzato di non avere più il velo, ma il suo panico durò sorprendentemente poco. Abbassò la mano, arricciò le labbra in un piccolo sorriso e fissò il giovane negli occhi, dicendo: “È la prima volta che sento un elogio così meraviglioso. Come ci si poteva aspettare da te, giovane maestro Yun.”

Non era certo la prima volta che qualcuno si perdeva nella sua bellezza e la ricopriva di complimenti. Ci era abituata da tempo.

Eppure, c’era qualcosa di diverso in quelle parole.

Per qualche motivo, le fecero provare… una felicità mai sentita prima.

Yun Che recuperò la lucidità e distolse in fretta lo sguardo dal volto di Hua Caili. La spada Colpo Celeste Nemesi dei Diavoli puntava ora verso terra. Dopo un attimo per ritrovare la calma, disse infine con sincerità: “Sapevo già che avresti avuto un aspetto divino, Sorella Qu, ma questo era…”

Per un momento, non riuscì a trovare alcuna parola per descrivere la sua bellezza o il proprio stupore.

Hua Caili rispose con la stessa sincerità: “Se c’è qualcuno di divino, quello sei tu, giovane maestro Yun.”

Per quanto la riguardava, l’unico uomo dall’aspetto più bello rispetto a Yun Che era la persona che rispettava più di tutti, subito dopo la sua famiglia: il Monarca Abissale.

Yun Che scosse la testa con un sorriso. “Il mio aspetto è fin troppo al livello di un mortale. Come potresti mai metterlo al tuo stesso livello, Sorella Qu? Se non ti avessi incontrata, non avrei mai creduto possibile che una donna potesse essere così bella. Chiamarti un miracolo… sarebbe riduttivo.”

Hua Caili ridacchiò. Con un movimento della mano, afferrò il velo che era volato poco distante, ma invece di rimetterlo sul viso, lo ripose e si avvicinò persino a Yun Che, un sorriso malizioso che le danzava sulle labbra. “In tal caso, ti invito a guardarmi ancora e a pagarmi un tributo di complimenti ogni giorno, hahaha.”

Yun Che si lasciò andare a un sorriso. “Probabilmente, è un onore che nessun uomo al mondo oserebbe nemmeno sognare.”

Mentre Hua Caili si avvicinava, il rosso innaturale della spada Colpo Celeste Nemesi dei Diavoli invase la sua visuale. Il suo sguardo si spostò leggermente mentre domandava: “Volevo chiedertelo da un po’, ma l’aura della tua spada è piuttosto insolita, giovane maestro Yun. Non somiglia a nessun’altra arma che abbia mai visto. Come si chiama?”

Yun Che rispose senza esitazione: “È un dono del mio maestro. Il suo nome è ‘Vetro della Nuvola’ (云璃).”

“Eh!?” Hua Caili alzò di scatto lo sguardo, spalancando gli occhi.
