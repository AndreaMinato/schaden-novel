---
weight: 20470
title: Capitolo 2047 - Un Sogno
pubDate: 2025-02-18T15:05:33.727Z
tags:
  - atg
---


Capitolo regolare,
Schadenfreude

La reazione insolita di Hua Caili sembrò confondere Yun Che. Chiese: “Emh… c’è qualcosa di strano con il suo nome?”

“N-no.” Hua Caili scosse la testa un po’ stordita. “Pensavo solo che è… un nome strano per uno spadone.”

“Non è poi così strano." Yun Che non sembrava notare nulla di insolito e accarezzò leggermente la lama. Il suo sguardo si fece gradualmente distante, come se stesse ricordando qualcosa. "Il mio maestro non mi ha mai detto il nome originale della spada. Mi ha chiamato Yun Che, quindi la spada che mi ha accompagnato per tutta la vita porta anch'essa il mio cognome, Yun (Nuvola).”

L’arma continuava a emanare un misterioso bagliore vermiglio, qualcosa di insondabile e profondo. Dal momento in cui era entrato nell'Abisso, si era assicurato di nascondere le parole “Colpo Celeste” e “Nemesi dei Diavoli” incise sulla lama.

"Forse lo hai notato, ma la sua luce è insolita, simile a quella del vetro. Per questo motivo, il mio maestro ha usato la parola ‘Vetro’ e l’ha chiamata Vetro della Nuvola. Inoltre, ha scelto questo nome perché desiderava che io fossi 'ambizioso come le nuvole e puro come il vetro."

"…" Dentro il mare spirituale di Yun Che, Li Suo rimase completamente senza parole.

Se non avesse saputo fin dall'inizio che era la spada Colpo Celeste Nemesi dei Diavoli nella forma di Hong’er e la spada Colpo Celeste dell’Imperatrice Diabolica nella forma di You’er, avrebbe finito per credere alle sue sfacciate menzogne.

"… Capisco." Hua Caili sorrise in modo leggermente innaturale, per qualche motivo. "Ora che me l'hai spiegato, improvvisamente sento che questo nome è perfetto per lei."

Yun Che alzò lo sguardo e disse con naturalezza: "La lama della tua spada è bianca come la neve, e dubito che persino una giada divina del cielo potrebbe essere più pura di essa. Inoltre, la sua aura è tanto gentile quanto l'acqua, ma il suo potere gela fino all’osso. Sono certo che abbia un nome straordinario. Me lo diresti, Sorella Qu?"

"Io… non te lo dirò. Non ancora."

Hua Caili si voltò e praticamente fuggì nella Foschia Sconfinata.

La sua spada si chiama spada Vetro della Nuvola…

La mia si chiama Nuvola di Vetro…

Yun Che…

Caili…

……

Il suo cuore batteva come se un milione di cerbiatti si stessero scontrando tra di loro. Persino i suoi passi erano disordinati e fuori controllo.

"Che significa tutto questo?" Li Suo non poté fare a meno di chiedere a Yun Che.

"Un suggerimento." Rispose succintamente Yun Che.

"Suggerimento?" Li Suo non capiva.

"Esatto. È molto efficace con giovani ragazzi e ragazze che hanno appena messo piede in questo sporco, sporco mondo," spiegò Yun Che. "Ma con te è inutile. In effetti, sono piuttosto sicuro che potrei analizzare il concetto e spiegartelo parola per parola, e comunque non lo capiresti davvero. Non nel senso più profondo."

"…" Li Suo smise di insistere. Invece, fece un'altra domanda: "E se Hong’er e You’er si infastidissero con te?"

"Tranquilla," Yun Che sbuffò. "A Hong’er va bene qualsiasi cosa finché ha da mangiare. Quanto a You’er, è così buona che nemmeno sa come arrabbiarsi con me."

Li Suo sospirò piano e con rassegnazione. "Il tuo repertorio di trucchi è davvero sorprendente… Ma non pensi di esagerare? Se un trucco viene scoperto, lo saranno anche tutti gli altri."

"…" I passi di Yun Che rallentarono leggermente. "Hai completamente ragione."

"Devo ammettere che sto spremendo ogni trucco che conosco e li sto usando il più rapidamente possibile. Sono pienamente consapevole che questo sia un approccio errato… ma che posso fare? Il mio tempo è troppo breve. Troppo breve."

"Non preoccuparti." Yun Che parlò con sicurezza dopo un piccolo sospiro. "Se ricordi tutte le nostre interazioni fino a questo momento, lei è, dal suo punto di vista, quella che ha fatto la prima mossa ogni volta. Anzi, direi che è lei a doversi preoccupare di più di essere scoperta. Dopotutto, è stata lei ad ‘avvicinarsi intenzionalmente a me’ e a ‘nascondere’ la sua vera identità, mentre io l’ho sempre trattata con una perfetta sincerità e onestà. Altro che dubitare di me, probabilmente il senso di colpa la sta divorando dall’interno da tutto questo tempo."

Li Suo: "…"

Mentre fissava la schiena di Hua Caili, Yun Che disse piano: "Credo di aver usato abbastanza trucchetti. I prossimi due passi saranno i più importanti."

"… Prego per il tuo successo." Li Suo non sapeva cos’altro dire.

Yun Che chiuse leggermente gli occhi. "No, non lo farai."

Li Suo: "??"

…..

“Hai sentito delle Terre Pure Eterne, giovane maestro Yun?”

“Naturalmente.”

“Ho sentito che è un mondo privo di polvere abissale. A quanto pare, i nostri antenati e il Lord Monarca Abissale stesso provengono da quel mondo.”

“Ho sentito che anche l’angolo più mondano di quel mondo è puro. Ho sentito che il cielo emana pura luce blu anziché grigio, le nuvole sono perfettamente bianche e senza macchia, gli specchi d’acqua possono estendersi per migliaia di chilometri, ci vivono chissà quante creature e innumerevoli piante di ogni forma e colore…”


Ogni coltivatore dell’Abisso desiderava alla follia le leggendarie Terre Pure Eterne. Hua Caili non faceva eccezione.

Per un coltivatore del mistero ordinario, erano più un mito per continuare ad alimentare le proprie speranze. Ma un membro di un Regno Divino sapeva che esisteva davvero.

“Non è un mito, è un mondo vero.” Disse con tono piatto Yun Che.

“Ah?” La giovane gettò un’occhiata verso di lui e si lasciò sfuggire: “Sei mai stato nelle Terre Pure Eterne, giovane maestro Yun?”

“Naturalmente no.” Yun Che scoppiò a ridere. “Però sono piuttosto sicuro che il mio maestro provenga da quel luogo.”

“!!” Lo sguardo di Hua Qingying si concentrò.

Hua Caili si girò e lo fronteggiò direttamente. Dal suo sguardo traboccavano stupore e curiosità.

Yun Che continuò: “Il mio maestro me ne ha parlato. Naturalmente non mi importava, né ci ho davvero creduto allora. Ero giovane e sciocco. Solo dopo che ha iniziato a trasmettere immagini nel mio mare spirituale ho creduto all’esistenza di un mondo del genere.”

“Ah…” Hua Caili si lasciò sfuggire un grido di stupore. Poi chiese con entusiasmo e sorpresa. “Sono… sono davvero le Terre Pure Eterne? Significa che hai visto le nuvole bianche, la neve pura, i fiori, le bestie spirituali…”

“Ahahah…” Yun Che rise. “La mia reazione è stata più o meno uguale alla tua. Non smettevo di chiedere al mio maestro di mostrarmele e avrebbe fatto del suo meglio per soddisfarmi. Solo dopo che è mancato e sono entrato davvero nel mondo, mi sono reso conto di quanto erano sbalorditive le immagini che mi ha lasciato.”

Fece un cenno e una luce gelida brillò. Immediatamente la neve iniziò a cadere attorno a loro.

Non nevicava nell’Abisso. Perfino un coltivatore del mistero dell’elemento acqua avrebbe potuto creare solo acqua e ghiaccio. Questo perché non poteva immaginare la forma della neve. Anche se avesse letto le note e avesse cercato di replicarla, avrebbe potuto creare solo grandine.

Nel mondo di Yun Che la neve era comunissima, ma per le forme di vita nell’Abisso era un lusso impareggiabile che non si potevano nemmeno sognare.

“Wah!”

Esclamò sbalordita la giovane, i suoi occhi brillavano come le stelle. Alzò le mani e guardò i fiocchi di neve che danzavano tra le sue dita e le gelavano il palmo.

Non era la prima volta che vedeva la neve. Il Gran Sacerdote Ling Xian, il coltivatore più esperto negli elementi, molte volte aveva evocato della neve per lei e ogni volta Hua Caili avrebbe esclamato con entusiasmo.

Nonostante questo, la particolare nevicata sembrò renderla ancora più contenta rispetto alla prima volta in cui aveva visto la neve.

Questo perché era diversa la persona che la stava evocando.

Yun Che sorrise e abbassò il palmo. Una cortina bianca si estese dai suoi piedi e avvolse il terreno nero grigiastro, le strane pietre e il legno incupito, fino a raggiungere l’orizzonte.

Agli occhi di Hua Caili, nel suo mondo, una regione bianca come la neve che apparteneva solo a lei era fiorita nel suo cuore.

Smise di esultare e per un po’ rimase sul posto sbalordita. Sembrava che non credesse ai suoi occhi.

“In quel mondo, può esistere una regione nevosa del genere in molti posti.” Disse piano Yun Che. “Può essere ampia mille chilometri. Può anche arrivare a migliaia di migliaia di chilometri. Alcuni posti sono sempre coperti di neve bianca, non importa quanto tempo passa. È il loro colore in eterno.”

Il suo sguardo si velò un po’, ma riacquisì subito lucidità.

Gli mancava il regno della Canzone Glaciale e il Palazzo Immortale della Nuvola Gelida.

Nota traduzione: tradotto dal palazzo immortale Frozen Cloud.

Finché l’Abisso fosse esistito, il suo desiderio sarebbe rimasto un lusso che non si poteva permettere, una colpa inespiabile.

“È come un sogno…” Mormorò, fissava senza battere ciglio la neve bianca attorno. Era un colore monotono, ma fu sufficiente a velargli gli occhi di lacrime.

Tutti nel regno della Distruzione Celeste sapevano che Hua Caili adorava gli oggetti bianchi. Il suo abito, il suo Ramo della Nuvola Arcobaleno arcobaleno, la sua amata spada Nuvola di Vetro…

Yun Che, accanto a lei, indicò il suo palmo liscio color latte. La neve si radunò e apparì un piccolo furetto bianco.

“Questo è un furetto delle nevi. Si nasconde per diventare una cosa sola con il ghiaccio e la neve.” Descrisse Yun Che con un sorriso. “Secondo il mio maestro, il furetto delle nevi è una bestia normalissima e impotente. Tuttavia ha un aspetto così adorabile che perfino il più malvagio non si abbasserebbe a dargli la caccia.”

“È così carino!” Hua Caili lo tenne con cautela tra i palmi, le stelle nei suoi occhi sembravano sul punto di sciogliersi da quanto era adorabile il furetto. “Esiste davvero?”

Lo toccò con attenzione, come se temesse di danneggiarlo. “È una bestia spirituale così adorabile. No, dubito che la gente gli farebbe del male anche se fosse una bestia malvagia.”

Yun Che fece un altro cenno e si accese del fuoco. Stavolta nel suo palmo apparì una farfalla di fuoco, che volò su una delle dita di Hua Caili.

“Questa è una farfalla. Secondo il mio maestro, esistono più di centomila specie di farfalla in quel mondo, da quelle ordinarie che potresti tenere su un dito, fino alle farfalle demoniache che possono trasformarsi in esseri umani.”

“Questo è un Fiore Spirituale delle Piume Glaciali. Cresce nei posti più freddi, ma emana qi spirituale che può nutrire l’anima.”

Era anche il fiore preferito di Mu Xuanyin.

“Questo è il fiore Infernale Udumbara. Le mie scuse, ma posso a stento ricreare la sua forma, figuriamoci la sua vera essenza. Secondo il mio maestro, è uno dei fiori più demoniaci al mondo, capace di attirare in un sogno eterno… ma anche capace dei più grandi miracoli.”

“Questo è lo squalo feroce del mare blu. So che sembra piccolo nel mio palmo, ma in realtà è un titano in quel mondo. A quanto pare è lungo centinaia di chilometri…”

“Questo è il Sacro Fiore della Preghiera, può crescere solo dove c’è energia misteriosa della luce…”

“Queste sono la fenice e la fenice del ghiaccio…”

…..

Yun Che non esitò a mostrare le meraviglie miracolose “mostrate dal suo maestro” e ogni volta la luce stellare negli occhi della giovane sarebbe tremata.

Nemmeno Hua Qingying poté trattenere lo stupore più e più volte.

“C’è qualcos’altro che vorresti vedere, sorella Qu?” Chiese Yun Che guardandola con occhi calorosi e gentili. Pareva che potesse esaudire qualsiasi richiesta.

“Ce ne sono così tanti…” Rispose contenta. In effetti non sapeva da dove iniziare perché desiderava vedere così tante creature e fenomeni.

All’improvviso ebbe un’idea: “Sai cos’è una pioggia di meteore, giovane maestro Yun?”

“Una pioggia di meteore?” Yun Che fu colto un po’ alla sprovvista.

La giovane alzò gli occhi verso il cielo bianco e disse: “Una volta ho chiesto ad un… signore molto potente quale fosse lo spettacolo più bello al mondo.”

“Quel signore ci ha pensato a lungo per poi dirmi che le Terre Pure Eterne non erano un mondo grigiastro in decadenza come l’Abisso. Sono un mondo incredibilmente vasto pieno di innumerevoli pianeti e regni stellari.”

“Con il passare del tempo, uno o molti pianeti possono collassare o esplodere a causa del deterioramento delle leggi spaziali, di impatti o di disastri, sia naturali che artificiali. Il fenomeno risultante è chiamato pioggia di meteore.”

“Quel signore mi ha detto che è il disastro più bello al mondo. Chiunque lo veda lo ricorderebbe per il resto della vita.”

“...” Il respiro di Yun Che si fermò per un breve momento.

Sapeva meglio di chiunque altro quanto la distruzione di un pianeta era splendida… e crudele.

Yun Che rifletté per un momento per poi tirarla per il polso: “Accomodati.”

La giovane ne fu sbalordita, ma ubbidì.

Il cielo grigio all’improvviso si illuminò.

Era una stella distante dalla luminosità infinita. Era così appariscente da squarciare l’oscurità della foschia Sconfinata e inondarli di una brillantezza che non apparteneva a questo mondo.

Non era difficile per Yun Che imitare questa “meteora”. Era della forma di una stella congelata ed era infusa con il bagliore sacro dell’energia misteriosa della luce.

La stella cadde, trascinando una lunga scia di luce dietro di sé. Pareva che stesse tagliando a metà il cielo della Foschia Sconfinata.

Mentre la abbagliava, la coda della luce lasciò una profonda impressione nell’anima della ragazza, ma prima che potesse anche solo gridare per lo stupore, l’astro esplose all’improvviso… ei suoi frammenti si dispersero per il cielo.

Attorno, bestie abissali ululavano in modo straziante e innumerevoli coltivatori del mistero alzarono gli occhi e fissarono scioccati la distruzione stellare così fantastica che non potevano nemmeno sognarsela.

Hua Caili stava guardando il fenomeno senza farsi sfuggire nemmeno una scia di luce.

Era seduta in mezzo alla Foschia Sconfinata adesso. I ruggiti delle bestie abissali risuonavano ovunque. Eppure… sembravano così insignificanti al momento. Era perché la luce che riempiva il suo mondo era calorosa e splendida, superiore ad ogni sua immaginazione. Non notò nemmeno la loro presenza.

È così che una stella viene distrutta…?

Perfino il paesaggio più splendido alla fine avrebbe avuto un fascino limitato.

Come se fosse stata costretta da un sussurro invisibile nel suo cuore, distolse lo sguardo da quella scena di distruzione lussuosa e incredibilmente bella… e guardò il volto dell’uomo che aveva creato questa illusione; il suo viso era illuminato dalla luce stellare.

Sussultò.

In quel momento, comprese senza alcun dubbio nel cuore, nonostante fosse ancora così innocente riguardo a tutto…

… che non era bello per il paesaggio, ma per lui.

Yun Che si accorse del suo sguardo e si voltò per incontrarlo. "Perché mi guardi così?"

Invece di distogliere lo sguardo, continuò a fissarlo e a mormorare, come parlando a se stessa: "La tua bellezza dovrebbe esistere solo in un dipinto. Qui e ora, non posso fare a meno di annegare in essa."

"Eh?" Yun Che sembrava confuso.

Le labbra della giovane donna si allargarono improvvisamente in un sorriso. Infine, distolse lo sguardo e disse dolcemente: "È una citazione che ho imparato dal mio maestro, la persona che mi ha insegnato a leggere e scrivere. Solo ora capisco davvero cosa significasse."

"…" Yun Che aprì la bocca, ma non disse nulla.

In quel momento, intuì vagamente che, nascosto dietro l’apparenza gentile e innocente della giovane donna… c’era un cuore molto più ardente di quanto avesse immaginato.

La presenza di Yun Che sembrava incredibilmente calda e attraente per Hua Caili per qualche motivo, e lei… lei non voleva resistergli. Prima ancora di rendersene conto, la sua testa si era appoggiata sulla sua spalla calda.

Chiuse gli occhi, e sembrò che l’intero mondo fosse caldo e silenzioso. Per la prima volta nella sua vita, desiderò annegarci… per sempre.

Solo ora sapeva che questa… era la più grande bellezza che il mondo potesse offrire.

Nessun bisogno di pensare a nulla, nessun bisogno di fare nulla. Solo stare al suo fianco…

Per un momento, sembrò che il tempo si fosse fermato. Solo la luce delle stelle che svaniva sopra di loro diceva il contrario.

In alto nel cielo, Hua Qingying stava aggrottando la fronte, valutando seriamente se parlare con Hua Caili. Più e più volte fu sul punto di intervenire, ma per qualche motivo, l’esitazione la fermò all’ultimo momento. Continuò così persino quando l’ultima luce stellare nel cielo svanì.

Poi, accadde qualcosa di inaspettato. Vide Yun Che sollevare le mani e, lentamente ma con fermezza, spingere Hua Caili via da sé.

Hua Caili si destò di colpo e alzò lo sguardo verso Yun Che. Per qualche ragione, il suo gesto e l’espressione nei suoi occhi in quel momento la fecero sussultare.

I suoi occhi erano chiari e razionali come la prima volta che si erano incontrati. Così razionali… da essere privi di qualsiasi sentimento.

“Sorella Qu.” Iniziò, con un sorriso ancora stampato sul volto: “È passato più di un mese da quando abbiamo iniziato a viaggiare insieme. Le tue ferite sono completamente guarite. È ora che le nostre strade si separino.”

Fu come se qualcuno avesse distrutto il suo sogno più bello con la pioggia più gelida. La luce nei suoi occhi tremò violentemente mentre balbettava: "P-perché…"

Yun Che la fissò mentre pronunciava lentamente e con calma: "Il tuo cognome non è Qu, e Qu Yixin non è il tuo nome. Ho ragione?"
