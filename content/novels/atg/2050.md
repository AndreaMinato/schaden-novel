---
weight: 2050
title: Capitolo 2050 -  Il Monarca della Foschia pattuglia la Foschia Sconfinata
pubDate: 2025-03-03T13:15:26.393Z
tags:
    - atg
---


Capitolo regolare,
Schadenfreude


Hua Caili si rialzò a fatica e si asciugò le lacrime con forza. Sembrava che stesse cercando di dimostrare la sua determinazione.


“Capisco, zia.” Dopo aver tolto l’ultima lacrima sulla sua guancia e aver messo da parte con attenzione la tristezza nei suoi occhi, dichiarò: “Mi riprenderò. Saranno come le ferite che ho ricevuto quando mi alleno con la spada. Farà male all’inizio, ma… mi riprenderò… andrà meglio…”


Tuttavia era diverso. La ferita di una spada era dolorosa, ma poteva stringere i denti e sopportare anche quando era bambina. Qualcosa che aveva infilzato il suo cuore e la sua anima… si chiese, perché più cercava di sopportarlo e più peggiorava?


Come se potesse leggerle nel pensiero, Hua Qingying disse: “Non devi cercare di dimenticarlo deliberatamente, Caili. Yun Che è una persona straordinaria. È così straordinario che mi ha sbalordito diverse volte. Non mi sorprende che ti sia innamorata di lui così tanto in così breve tempo.”


“Il fatto è che è degno del tuo amore.” Hua Qingying non evitò di nominarlo. In effetti gli stava porgendo un enorme complimento. “Era l’uomo che ti ha fatto piangere e che ti ha fatto innamorare. Anche così, non posso biasimarlo minimamente. La sua ultima scelta è stata razionale ed è nata dal desiderio di proteggerti… I suoi sentimenti sinceri hanno commosso perfino me.”


“Lo so. Lo so.” Hua Caili era riuscita a stento a smettere di piangere e ora i suoi occhi si stavano di nuovo inumidendo.

La fata della spada le diede una pacca sulle spalle tremanti: “Ti rimangono tre mesi per concludere il tuo viaggio. Questi tre mesi dovrebbero essere sufficienti per guarire il tuo cuore. Quando arriverà il momento, sono sicura che potrai affrontare il tuo matrimonio con Duan Jiuzhi con una versione più brillante e completa di te,”


“Non posso dire che potrai ripensare a questi ricordi senza rimorso o tristezza tra molti anni, ma sono sicura che la tua gratitudine supererà ogni altra emozione. Tu… la figlia di Qu Wanxin… meriti una vita simile.”


Non aveva mai parlato così tanto a Hua Caili in una sola volta.


Ad essere sinceri, Yun Che era un uomo eccellente. Non era sorprendente che Hua Caili si sarebbe innamorata di lui così appieno e in così poco tempo.


Se Caili non fosse stata la Figlia Divina della Distruzione Celeste…


Hua Qingying ripensò al “Figlio Divino della Distruzione Celeste” che un tempo si era inginocchiato di fronte alla sala divina, implorando che il suo titolo venisse revocato…


Il suo desiderio non era stato esaudito.


E così il Figlio Divino della Distruzione Celeste un tempo orgoglioso, ribelle e privo di restrizioni era diventato il Divino Reggente Pittore del Cuore, un uomo così colto, raffinato e vecchio, da essere cambiato completamente rispetto a prima.


Si ricordava ancora meglio come lui aveva reagito quando aveva saputo di come Hua Caili aveva risvegliato un’essenza divina perfetta che non era mai apparsa nella storia del regno.


Non aveva mostrato gioia o orgoglio. Era dolore e tristezza che erano quasi traspariti dalla sua maschera impeccabile.


Questo era il motivo per cui si era motivo per cui aveva fatto fidanzare sua figlia con il figlio del suo migliore amico non appena aveva potuto. Dal suo punto di vista, Dian Jiuzhi era l’uomo più eccellente e compatibile per sua figlia. Credeva che le avrebbe riservato il migliore trattamento possibile.


Aspetto più importante, pensava che questo fidanzamento avrebbe eliminato ogni possibilità che sua figlia si “smarrisse”.


Non poteva accettarlo.

Negli ultimi diecimila anni, Hua Fuchen non aveva menzionato il nome di Qu Wanxin nemmeno una volta.


Nemmeno lei si sarebbe dimenticata di quel giorno, né si sarebbe perdonata.


Hua Caili annuì debolmente e si ripromise di ricordare le sue parole: “Lo farò, zia. Sono… sono un’adulta ora.”


Dei ricordi…


Possono essere solo ricordi?


O forse… forse sono fortunata a poter avere un ricordo del genere.


All’improvviso capì cosa intendevano le persone quando parlavano dell’amore.


Si era resa conto di quanto era importante il fidanzamento che aveva accettato senza pensarci troppo.


Capì che una posizione importante avrebbe imposto molte, molte, molte catene.


Aveva capito improvvisamente perché sua zia le aveva fatto tutte quelle domande.


Se avesse potuto scegliere, avrebbe preferito rimanere ignorante.


Se fosse potuta tornare indietro nel tempo, avrebbe preferito…


No… no. Anche se avessi la possibilità di tornare indietro nel tempo. Preferirei comunque incontrarlo…


Hua Qingying sapeva quanto era confusa e addolorata Hua Caili nonostante la giovane stesse cercando di convincerla del contrario. Il suo sguardo era eloquente. Così non disse altro.


Yun Che le aveva dato un ultimo addio con il suo messaggio finale, ma ovviamente era stato troppo per la giovane.


Tutto ciò che poteva fare adesso… era lasciare che passasse del tempo.


La buona notizia era che il loro periodo passato insieme era breve e, i loro sentimenti, per quanto dolorosi, non erano così profondi. Non era un rapporto indimenticabile, né era stato forgiato con il sangue. Ci sarebbero voluti al massimo dei mesi per farlo scomparire completamente tra i ricordi.


Hua Qingying dichiarò: “Ti accompagnerò per i prossimi tre giorni. Ma solo per tre giorni.”


“Va bene.” La giovane annuì. “Ti ringrazio zia.”


“Andiamo.” Prese Hua Caili per mano e la trascinò nella direzione opposta a Yun Che.


Hua Caili non se ne andò immediatamente. Invece piegò con cura la fascia in cui Yun Che aveva lasciato il suo ultimo messaggio.

“Gettala via.” Hua Qingying ordinò: “Dato che ti sei decisa, dovresti essere determinata, proprio come lui non si è guardato indietro nemmeno una volta dopo aver deciso di lasciarti.”


Hua Caili si irrigidì. Per un po’ rimase sul posto come se fosse persa in un sogno ad occhi aperti. Alla fine si chinò e posò la fascia sul terreno coperto di neve.


Hua Qingying annuì impercettibilmente e le due iniziarono ad allontanarsi dal campo di neve.


Avevano appena fatto alcuni passi quando Hua Caili si liberò dalla presa di Hua Qingying.


Corse verso la fascia e la raccolse in un solo movimento veloce. La sua mano prima era già pallida come la neve e ora sembrava cadaverica. La strinse con tale forza che sembrava volesse fonderla con la sua carne e il suo sangue.


“...” Hua Qingying si guardò indietro e sospirò: “Non è una buona idea.”

La giovane che di solito ubbidiva ad ogni suo capriccio non allentò minimamente la presa però. Disse piano: “Mia madre è mancata da molti, molti anni, ma so che mio padre spesso guarda il suo ritratto quando pensa di essere da solo. Ogni volta che lo fa, rimane perso a guardare per ore.”


“Non siete nella stessa situazione.” Hua Qingying rispose. “Tuo padre e tua madre hanno rischiato la vita e combattuto contro le tradizioni e il loro destino. Il loro rapporto è stato forgiato con il fuoco, temprato nel loro stesso midollo e anima. Il tuo rapporto con lui invece è solo un prodotto di un incidente e attrazione reciproca… non c’è un momento migliore per troncarlo di adesso.”

“Ma non può essere troncato. Non completamente. Mai completamente.” Hua Caili si alzò e legò la fascia al suo polso, estendendo la sua percezione per sentirne il suo calore persistente. “Dopotutto ci rincontreremo sicuramente un giorno.”


“È un uomo dal portamento superiore ad ogni Figlio Divino, un Divino Maestro che rivaleggia con un coltivatore all’Estinzione Divina e un esperto degli elementi superiore perfino a nonna Ling Xian… anche se cerca di mantenere un basso profilo, come potrà rimanere sconosciuto ancora a lungo?”


“...” Hua Qingying non poté ribattere.


“Inoltre il mio fato sarà stato già deciso allora. E probabilmente anche lui troverà un’altra compagna. Tutto ciò che mi rimarrà di lui… sarà questa fascia.”


“Così… lasciami questo ‘ricordo’, per favore.”


Fissò sua zia con il volto rigato dalle lacrime, sembrava così miserabile e fragile. Tuttavia chiunque l’avesse guardata negli occhi avrebbe trovato una determinazione ardente difficile da piegare.


Hua Qingying non disse nulla, invece la sua visuale sembrava diventare sempre più sfocata…


…..


“Sorella Qingying, Fuchen ha detto che coltivi la spada Senzacuore, e così ti sei distaccata dalle sette emozioni e dai sei desideri molto tempo fa. Ahahahah! Non posso crederci. Che differenza c’è tra un essere umano e una bestia abissale? Le emozioni! Se sei davvero priva di emozioni, tanto vale essere una bestia abissale, no?”


“Dal mio punto di vista, la Spada Senzacuore è più un amore per la spada così puro e devoto da non essere disposti a dare nemmeno un briciolo d’attenzione ad altro. Naturalmente non potrei mai farlo. Sono nata per amare, vedi… da tempo ho sempre amato il mondo e ho giurato di esplorare ogni angolo delle Terre Pure e delle aree oltre la Foschia Sconfinata. È così che ho incontrato Fuchen.”

“Eheh. Fuchen era così adorabile allora, o almeno, lo sembrava. In realtà è un combinaguai. Dopo che ho smesso di accompagnarlo, tutto sembrava così noioso e piatto anche se ero nel posto dei miei sogni. Aspetto ancora peggiore, non potevo smettere di pensare a lui. Alla fine sono arrivata al punto da ritirarmi e orbitare attorno a lui come una stella, desiderando solo di restare al suo fianco.”


…..


“TI invidio Qingying. Non provi niente, né senti nostalgia. Sei un’anima libera, per questo non sei influenzata dall’amore o dal dolore… anche così, non vorrei mai essere nei tuoi panni. Questo dolore e sofferenza potrebbero essere diecimila volte peggio e non rimpiangerei comunque di aver incontrato Fuchen…”


…..


“Sono una donna solitaria e lui è un Figlio Divino… non ho mai pensato di essere degna di lui…”


“Ma anche se le persone mi accuseranno di essere avida e malvagia… anche se un Divino Reggente discendesse in persona per distruggere le mie ossa e la mia anima… finché lui non rinuncerà a me, non lo lascerò mai andare… Mai!”


…..


“Fuchen… Qingying. Non odiarlo e non vendicarti per me… è… tuo padre dopotutto…”


“Specialmente tu… sorella mia, Qingying… coltivi la Spada Senzacuore, no…? Come può qualcuno come te versare lacrime… non ti sbagliavi, non ti sei mai sbagliata… non permetterò che biasimi te stessa… non era la tua vita dopotutto…”


“Non ho… nessun rimpianto… per aver avuto te, il mio amore e te, la mia sorella più cara…”

…..


“Zia? Zia… stai bene?”


Un grido preoccupato la riportò alla realtà, Hua Qingying si era resa conto di essersi lasciata andare ai ricordi per troppo tempo. Distolse lo sguardo da lei e disse con indifferenza: “Non è niente. Se desideri tenerla, allora fai come vuoi.”


All’improvviso Hua Qingying iniziò a rimpiangere la sua decisione. In effetti la paura stava iniziando ad insinuarsi nel suo cuore.


Se… se Caili ha la stessa personalità di sua madre…


Scosse la testa. No, no, non poteva essere. Anche se avesse avuto un’anima identica a quella di sua madre, il rapporto che lei aveva con Yun Che era ben lontano da quello che c’era stato tra i suoi genitori.


Non poteva arrivare a tal punto. Non poteva.


…..


In un altro spazio. Yun Che era rimasto in silenzio in piedi. Si stava concentrando da un po’ di tempo.


“Perché il tuo cuore sta battendo così velocemente?” Chiese Li Suo.


“Perché sono nervoso naturalmente.” Rispose Yun Che.


Li Suo rimase in silenzio per un momento per poi commentare: “Sembra che tu stia escogitando qualcosa di grosso.”


“Sì.” Lo sguardo di Yun Che era cupo e solenne.


“Quanto sei sicuro di riuscirci?” Chiese Li Suo.


“Sono al novanta per cento sicuro che funzionerà.” Rispose senza esitazione.


Li Suo rimase in silenzio per un momento, come se fosse senza parole. Solo pochi secondi dopo fece un’altra domanda: “In tal caso, allora perché sei così nervoso?”

“Perché il prezzo del fallimento, per quanto sia improbabile, è l’annientamento.”


Aveva promesso a Chi Wuyao che non avrebbe mai rischiato la vita.


Tuttavia la donna che gli avrebbe permesso di prendere una scorciatoia era anche la coltivatrice del mistero numero uno al di sotto degli dei, una persona che poteva ucciderla in un istante se avesse voluto, la Fata della Spada Hua Qingying.


Yun Che strinse la mano finché le sue nocche non crepitarono. Mentre percepiva il flusso della polvere abissale attorno, la luce nel suo sguardo diventò sempre più fioca come se anch’essa si stesse nascondendo tra la foschia.


“Iniziamo.”


…


“Il nucleo del primo stile di spada della Distruzione Celeste è l’intento. Con l’intento come base, si possono generare infinite possibilità. Puoi anche assimilare le tecniche della della spada della Sfida Celeste, della Soggiogazione Celeste e del Controllo Celeste. Una volta che ci avrai preso familiarità, potrai dimenticarti completamente delle tecniche ed eseguire qualsiasi mossa che vuoi a seconda delle circostanze.”


Una giovane stava agitando la spada. La lama fendeva l’aria come un arcobaleno e la sua forma sembrava un sogno splendido.

Hua Qingying stava osservando ogni sua mossa. Era un po’ lenta e imprecisa in confronto al suo picco. Era chiaro che non avesse calmato completamente il suo cuore della spada.


All’improvviso soffiò un vento freddo. Hua Qingying si accigliò lievemente.


Il vento della Foschia Sconfinata era sempre cupo e opprimente, ma ora aveva sentito un brivido breve ma innegabile.


Estese immediatamente la sua percezione divina e si guardò attorno.


Neanche a farlo apposta, si sollevò un vento Yin.


Hua Caili smise di danzare e alzò gli occhi. Anche Hua Qingying guardò il cielo.


Ciò che le sorprese non fu il vento, ma la foschia nera che si agitava di fronte a loro!


Da quando il cielo a meno di cinque chilometri sopra la Foschia Sconfinata era diventato così nero? Sembrava che nubi nere si stessero avvicinando…


No, era polvere abissale!


Il centro della Foschia Sconfinata veniva chiamato Abisso Primordiale della Morte. Più ci si avvicinava ad esso, più la polvere abissale era densa. Ma al di fuori, la polvere abissale di solito era dispersa invisibile nell’aria. Si sarebbe manifestata solo vicino ad una bestia o ad un fantasma abissale.


La foschia nera di fronte a loro era senza dubbio polvere abissale. Era un livello di concentrazione che non sarebbe mai dovuto apparire in quest’area. Era densa quasi quanto quella nell’area più profonda della Foschia Sconfinata.


“Cos’è quella, zia?”


Hua Caili corse verso Hua Qingying, il suo sguardo era ancora fisso sull’insolito fenomeno in lontananza.


Hua Caili non aveva mai dovuto temere nulla mentre sua zia era al suo fianco. Per questo non aveva notato il gelo che si annidava nello sguardo di Hua Qingying.


La polvere abissale concentrata si stava spostando verso una certa direzione. No, anzi, si stava spostando dritta verso di loro.


Hua Qingying cercò di infilzare gli spessi strati di polvere abissale con la sua percezione divina… ma trovò solo polvere abissale ancora più densa. Nemmeno una percezione potente come la sua riuscì a trapassarla completamente.


Solo quando Hua Qingying fu sul punto di ritirare la sua percezione che risuonò una voce bassa e solenne dalla nebbia:

“Il Monarca della Foschia pattuglia la Foschia Sconfinata. Fatti da parte, se sai cosa è meglio per te!"


Ogni parola sconvolgevano l’anima come il grido di un diavolo dell’abisso.


Le bestie abissali si ammutolirono, la Foschia Sconfinata si fermò e il cielo grigiastro sembrava sul punto di collassare.

