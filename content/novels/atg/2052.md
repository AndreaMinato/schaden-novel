---
weight: 2052
title: Capitolo 2052 - Salvare Caili
pubDate: 2025-03-10T13:12:28.080Z
tags:
    - atg
---


Capitolo regolare,
-Schadenfreude


Questo contraddiceva ogni nozione che aveva Hua Qingying delle bestie abissali, ma non aveva tempo, nemmeno un istante, per rimanere sbalordita. Questo perché si era riempita già di orrore.


La Spada della Fine Immortale fuggì dalle sue mani in un istante. Volò dritta verso il potere che minacciava di inghiottire Hua Caili.


Hua Qingying era la Fata della Spada famosa in tutto il mondo. Era una maestra della via della spada e delle tecniche di movimento.


La sua spada poteva uccidere qualcuno all’istante senza lasciare traccia. Nessuno nel raggio di oltre trenta metri l’avrebbe perfino notato.


Non era solo perché il suo intento di spada aveva raggiunto la perfezione, ma anche per via del controllo di massimo livello sulla sua energia misteriosa.


Per metterla in termini più semplici, concentrava l’energia misteriosa attorno alla sua spada per ottenere un’estrema compressione e controllo. Anche un briciolo della sua energia del mistero avrebbe potuto uccidere finché avesse voluto.


Era il completo opposto dello stile di spada di Yun Che.


Dal momento in cui Hua Qingying aveva compreso l’intento di spada del Cielo Distruttore, non era mai stata sconfitta da qualcuno al suo stesso livello di coltivazione. Il peso e la densità della sua energia misteriosa avrebbe sempre superato quello del suo avversario.


Per dare un esempio, mentre il suo nemico ormai si era stancato, lei invece avrebbe consumato al massimo il trenta per cento delle sue forze.


Il suo avversario poteva creare un’onda anomala di potere per attaccarla e lei avrebbe potuto disperderla con un solo raggio di spada. Rappresentava il pinnacolo dell’agilità e del mistero. Per questo era stata riconosciuta come Fata della Spada.


Così aveva sempre sottovalutato la via degli spadoni. Gli spadoni erano violenti, brutali, capaci di uccidere o difendere migliaia di persone. Tuttavia consumavano anche una folle quantità d’energia e generalmente era uno stile rozzo e spropositato. Avrebbero esaurito le forze prima della fine dello scontro se avessero dovuto fronteggiare potenti nemici pari a loro.


Prendendo il qilin divino abissale come esempio, una sua sola artigliata aveva causato il caos per un raggio di cento chilometri, un collasso di mille chilometri e un terremoto di diecimila chilometri. Ma ai suoi occhi, era solo una bestia stupida e facile da manipolare. Era sicura di non poter perdere contro questa creatura, nemmeno nella Foschia Sconfinata, e che sarebbe sempre potuta fuggire.


Ma ora, per la prima volta nella sua vita… stava sentendo proprio i limiti della sua forza.


Oppressione…


La Spada della Fine Immortale stava rincorrendo l’enorme potere del qilin divino abissale alla velocità della luce.


Se il qilin divino abissale avesse preso di mira Hua Caili, invece che limitarsi ad investirla con delle onde d’urto, l’avrebbe potuta uccidere sicuramente. Ma ora si stava dirigendo verso di lei e c’era solo una distanza di trentacinque chilometri tra di loro.


Hua Caili era spacciata!


Il rumore della Spada della Fine Immortale squarciò l’aria con un grido acuto mentre si divideva in cento, mille, diecimila raggi che facevano a pezzi e annientavano il potere del qilin divino abissale.


Sfortunatamente, ebbe solo un istante per reagire. Era impossibile che la Spada della Fine Immortale potesse annientare in tempo il potere che stava volando verso Hua Caili.


Trenta, cinquanta, sessanta, settanta per cento…


Alla fine trenta per cento di questo enorme potere colpì comunque lo spazio dov’era Hua Caili.


La giovane sentì il fiato dell’ombra della morte sul collo. Nonostante le ferite interne sia vecchie che nuove, Hua Caili si girò e creò una formazione di spade a forma di ventaglio con la spada della Nuvola di Vetro.


Rumble!!!


Il terreno della Foschia Sconfinata era estremamente solido in confronto agli altri posti, ma si incavò comunque di cento metri in un istante.


La Spada della Nuvola di Vetro sembrava meno luminosa del solito mentre l’impatto la scagliava via lontano.


La sua proprietaria fu scaraventata via come una foglia morta in un uragano. Volò estremamente lontano per poi cadere a terra con un tonfo orribile sul terreno freddo e morto.


Macchie scarlatte appariscenti si estesero per il suo abito di puro bianco, dipingendo una scena tetra.


“Caili!!!”


La sua visuale divenne sfocata e si alternava tra puro bianco e grigio. Sentì anche vagamente sua zia che urlava il suo nome. Traboccava di un tipo di panico e terrore mai visti prima.


Non poteva sentire dolore. Poteva a stento sentire il suo corpo.


Sua zia un tempo le aveva detto che una ferita di cui poteva sentire il dolore di solito era insignificante, non importava quanto sembrasse grave. Invece non doveva mai ignorare una lesione che intorpidiva i suoi sensi perché significava che sia il suo corpo che la sua anima erano sull’orlo della morte.


Le sue dita ricoperte di sangue scavarono nel terreno, ma non aveva la forza di rialzarsi.


La sua visuale stava diventando sempre più sfocata e la sua prima emozione fu… disperazione. Disperazione nel sentire la vita che le stava sfuggendo rapidamente tra le dita.


Padre… zia…


Giovane… maestro… Yun.


La calamità non era ancora finita. Infuriato, il qilin divino abissale attaccò di nuovo. I suoi artigli erano avvolti da energia abissale e batterono con tutte le loro forze sul terreno.


Stavolta non stava prendendo di mira Hua Caili, era un attacco ad ampio raggio che copriva diverse centinaia di chilometri.

Chiunque non fosse un Semidio sarebbe stato fortunato a sopravvivere. Se non altro, avrebbe subìto gravi ferite.


L’attacco era devastante. Qualunque briciolo di ottimismo che Hua Qingying aveva osato conservare fu annientato completamente da questo nuovo colpo.


Era impossibile che Hua Caili sopravvivesse viste le sue attuali condizioni.


Il motivo per cui l’enorme corpo del qilin divino abissale poteva evocare un oceano di potere in un istante era perché in passato era un formidabile protettore. Un tempo aveva usato la sua forza divina per proteggere milioni e assicurarsi che non fosse torto loro nemmeno un capello.


Oggi stava usando la stessa energia per seminare distruzione.


Un tempo poteva creare all’istante un dominio divino protettivo. Ora lo stesso campo di forza assicurava che niente e nessuno potesse sfuggire alla sua ira.


“...” Hua Qingying si irrigidì con profonda impotenza e disperazione. Ebbe la sensazione di essere tornata decine di migliaia di anni indietro nel tempo… proprio nel momento in cui Qu Wanxin era stata infilzata da cinquantaquattro Chiodi Annienta Anime.


Allora, non aveva potuto fare nulla per salvare la sua migliore amica. Poteva solo provare rimpianto ed espiare per il resto della vita.


Oggi, la figlia della sua migliore amica, Hua Caili, stava per perire e non poteva ancora fare nulla.


Erano solo trentacinque chilometri di distanza… ma era un divario di disperazione che non avrebbe mai potuto attraversare.


Anche se avesse potuto fermare il tempo, precipitarsi da Hua Caili e salvarla da questo attacco letale, non ci sarebbe stato nessuno a distrarre il qilin divino abissale. Le avrebbe inseguite, sfogando la sua ira su di lei e avrebbe ucciso Hua Caili nel frattempo.


Era una situazione senza via d’uscita. Ogni risultato conduceva alla morte di Hua Caili.


La Spada della Fine Immortale che stava tornando nelle sue mani all’improvviso precipitò a terra.

Era un riflesso delle sue attuali emozioni.


Se avesse afferrato Caili e fosse scappata con tutte le sue forze all’inizio, se non avesse provato ad attirare l’attenzione del qilin abissale divino, avrebbero corso dei pericoli, ma la loro situazione non sarebbe stata così disperata.


Qu Wanxin è morta a causa mia e oggi anche sua figlia morirà per mano mia…


Razionalmente parlando, aveva fatto la scelta più logica e corretta. Si era scontrata con il qilin divino abissale diverse volte e sapeva che era sorprendentemente veloce nonostante le sue dimensioni. Se avesse scelto di afferrare Hua Caili e scappare con tutte le sue forze, ci sarebbero voluti almeno cento respiri di tempo per seminare il mostro.


Cento respiri di tempo erano un periodo di tempo molto, molto lungo. Anche se avesse fatto di tutto per proteggere Hua Caili, la terrificante pressione divina e le onde d’urto spaziali del qilin divino abissale avrebbero aggravato le sue ferite fino ad ucciderla.


Perciò non aveva avuto altra scelta; aveva mandato via Hua Caili e lei era rimasta indietro per distrarre il mostro.


Non si sarebbe mai immaginata che il qilin divino abissale avrebbe attaccato Hua Caili. Non aveva senso. Era chiaramente attirato dalla sua aura e dal suo potere, così perché…?


Hua Qingying era ancora colta dalla disperazione quando un ruggito sbalorditivo squarciò l’aria.


ROAR!!!


L’anima di Hua Qingying tremò e il suo sguardo velato dalla tristezza riacquisì all’istante lucidità.


Il qilin divino abissale alzò le zampe e la sua energia sembrò calmarsi all’improvviso.


Fu una breve pausa, ma fu un periodo di tempo sufficiente per permettere ad una figura di sfrecciare fuori da uno spazio instabile, precipitarsi su Hua Caili e prenderla tra le braccia con fermezza, ma cautela.


Hua Qingying la fissò. La polvere abissale stava ostruendo la sua visuale, ma riconobbe comunque il profilo che aveva preso Hua Caili in un istante.


Yun Che?!

Era così distratta che non aveva percepito la sua presenza finché non era apparso.


Perché si era avvicinato a questa calamità che chiunque sano di mente avrebbe voluto evitare?


Il calore e il conforto che la avvolgeva sembrava familiare come un sogno. Le sue palpebre tremarono violentemente mentre la sua visuale si rischiarava e vide un volto che pensava di aver perso per sempre.


“...” Aprì le labbra ma non riuscì a dire una parola. Le lacrime le offuscarono di nuovo la vista.


L’incantesimo si ruppe e gli artigli del qilin divino abissale ripresero a battere il terreno. Ma era una buona notizia. La pausa improvvisa aveva cancellato metà dell’enorme impatto.


Rumble!!!


Il potere di un qilin allo stadio del Limite Divino scaraventò via Hua Qingying, ma lei non sembrò nemmeno notarlo. Il suo sguardo era fisso su due puntini in lontananza. Vide che una barriera gialla stava avvolgendo Hua Caili in un istante.


Era una barriera della roccia, l’energia misteriosa che rappresentava il picco della difesa. Tuttavia era compressa solo per proteggere Hua Caili. Il giovane non ne aveva riservato un briciolo per sé.


La terra schizzò per migliaia di metri di distanza, sembrava che si fosse connessa con il cielo grigio sopra. I due furono sbalzati via lontano come un paio di piccole barche colpite da un’onda anomala.


In quel momento, Hua Qingying vide innumerevoli rocce impattare contro la barriera che stava proteggendo Hua Caili, senza però riuscire a trapassarla. Non si ruppe finché lei non atterrò.


Yun Che non si era coperto con la barriera. Aveva affrontato metà dell’impatto con il suo corpo.


Il giovane si rialzò, il suo abito nero sembrava più scuro del solito. Hua Qingying capì che non si trattava di un’illusione, era perché i suoi vestiti erano completamente macchiati di sangue.


Yun Che era un Divino Maestro di terzo livello, ma sia il suo potere che il suo fisico erano paragonabili ad un coltivatore nelle fasi iniziali dell’Estinzione Divina. A quella distanza, poteva assolutamente bloccare parte delle onde d’urto dell’assalto, se non tutto l’attacco se avesse concentrato tutto il suo potere sulle sue difese.


Stranamente, Yun Che invece aveva scelto di proteggere solo Hua Caili. Il risultato era ovvio. Anche con il fisico di un Semidio e di un Dio Drago, le sue condizioni erano orribili. Doveva aver ricevuto dei danni a diverse ossa e organi interni.


Nonostante questo, si rialzò non appena poté e corse verso Hua Caili, lasciando una scia di sangue sotto i suoi piedi.


Allo stesso tempo, una voce debole ma risoluta risuonò nelle orecchie di Hua Qingying.


“Per favore… trattieni quella bestia spregevole… signora… giuro… che la proteggerò a costo della vita…”


Yun Che riprese di nuovo in braccio Hua Caili ed evocò un’altra barriera. Stavolta coprì sia sé stesso che la giovane. Era chiaro che fosse gravemente ferito, ma in qualche modo raggiunse una velocità impossibile per le sue condizioni e sfrecciò lontano.


Ring!!!


La Spada della Fine Immortale si levò di nuovo nel cielo e l’energia misteriosa vorticò attorno a Hua Qingying. Normalmente faceva trapelare energia attorno, ma stavolta il mulinello che aveva evocato era così potente da fare svolazzare i suoi capelli e i suoi vestiti.


La spada puntò verso una certa direzione e uno schermo di lame discese dall’alto. Si moltiplicò velocemente fino a formarne mille.


Usava raramente schermi di spade per duellare, ma ora non stava cercando di sconfiggere un nemico. Stava facendo di tutto per rallentare il Qilin Divino Abissale.


Drip…


Drip…


La giovane sentì delle gocce calde sul suo viso. Quando riaprì gli occhi, vide il volto insanguinato di Yun Che. Non riusciva a capire se fosse un sogno o realtà.


“Giovane… maestro… Yun…” Sussurrò. Stava parlando così piano che sembrava un mormorio fatto nel sonno.


Il terreno stava tremando violentemente e il vento che ululava nelle sue orecchie assomigliava alle grida del demone più vile. Quando abbassò gli occhi su di lei però, le mostrò il suo solito sorriso caloroso e sicuro: “Non preoccuparti. Andrà tutto bene molto presto…”


Fu in quel momento che sentì una pressione terribile provenire da dietro Yun Che. Le onde d’urto erano state attenuate significativamente dagli schermi di luce di Hua Qinging, ma rimanevano assolutamente terrificanti e impossibili da ignorare.


Hua Caili sentì la stretta attorno al suo corpo intensificarsi e, nonostante la sua visuale offuscata, poteva vedere chiaramente la barriera protettiva attorno a loro contrarsi rapidamente in una patina di luce di denso giallo, un bagliore che proteggeva soltanto lei.


“N…non…”


Rumble!


Lo spazio si deformò e la coscienza di Hua Caili scomparì di nuovo in un puro bianco. Le sue orecchie ronzavano incessantemente. Nonostante questo, recuperò la lucidità velocemente e si guardò attorno.


L’onda d’urto aveva scaraventato Yun Che bruscamente, ma aveva ripreso l’equilibrio prima di allontanarsi troppo ed era corso di nuovo verso di lei. La sua schiena era maciullata al punto da mostrare le ossa e lei notò chiaramente il suo braccio sinistro piegato in un’angolazione orribile.


Definire le sue ferite come gravi sarebbe stato un eufemismo.


Dopotutto aveva di nuovo dedicato tutte le sue forze a proteggerla.


Crack!


Ripiegò con uno schiocco il braccio rotto, ma non emise nemmeno un gemito. Tornò al suo fianco barcollando quasi subito.


Usò il braccio sinistro che aveva appena sistemato, nonostante dovesse sentire l’impulso di gridare di dolore ora, per tenerla contro il suo petto. Poi si levò nell’aria, radunò le forze che traeva da chissà dove e tornò a correre.


Le lacrime velarono in un istante i suoi occhi. Non poteva sentire dolore, ma il suo cuore era così afflitto che sembrava fosse stato infilzato.


“Mettimi giù… così… morirai…”


Radunò le forze e lo implorò di scappare, ogni parola faceva scorrere una lacrima dai suoi occhi.


Drip… drip…


Il sangue scorreva sul viso della giovane molto più velocemente, ma lui le mostrò comunque il sorriso più caloroso e confortante che poteva fare e disse: “No… nessuno morirà qui oggi…”


Booom!!!


Yun Che barcollò e cadde in ginocchio, scivolando a terra e sputando una boccata di sangue nel processo. Tuttavia ritornò in volo a scappare.


“Mettimi giù…” Usò tutte le energie che le rimanevano per dire con determinazione: “Lasciami andare… hai promesso… hai detto che non ci saremo più incontrati…”


I capelli fradici di sangue di Yi Yun ricadevano accanto al viso della giovane e ogni tanto entravano in contatto con le sue guance. Guardando avanti, rispose: “Ho promesso che non sarei diventato un peso per te… e non permetterò assolutamente che ti faccia ancora del male…”


Booom!!!


L’onda d’urto lo scaraventò via e gli fece vomitare continuamente sangue. Stava ancora tenendo Hua Caili mentre rotolavano decine di volte per terra prima che riuscisse a fermarsi.


“Ti… ti sei fatta male?!” Chiese preoccupato con urgenza. Non voleva che nemmeno un altro graffio apparisse su di lei.


“...” Hua Caili non rispose. Il suo sguardo era fisso sul petto di Yun Che, dove una lunga roccia nera lo aveva trafitto partendo dalla schiena.


Ebbe la sensazione che il suo cuore e la sua anima fossero sprofondati in un mare senza fondo. Freddo e calore assoluto si stavano mescolando caoticamente nel suo spirito.


Le sue labbra stavano tremando insieme al suo cuore. Non riuscì ad emettere un solo suono per diverso tempo.


Pensava di aver già versato ogni lacrima che poteva durante quel giorno nevoso. Ma ora, le lacrime calde che inondavano le sue guance coperte di sangue sembravano scorrere senza fine.


Le ferite accumulate stavano lentamente, ma inesorabilmente rallentando Yun Che, ma lui strinse i denti e resistette. Allo stesso tempo, Hua Qingying stava attirando l’attenzione del qilin divino abissale e i suoi schermi di spada stavano facendo di tutto per ridurre l’impatto.


La distanza tra di loro stava aumentando sempre di più, così anche le onde d’urto si stavano indebolendo.


Sfortunatamente, Yun Che si stava avvicinando rapidamente al suo limite. Ogni volta che riceveva un colpo diretto, stava rischiando tutto in queste condizioni disperate.


Boom!!!


Rumble!!!


Boom!!!


Ancora, un’ondata dopo l’altra.


Lo spazio stava tremando e il respiro della morte si era avvicinato e si era allontanato più volte. Tuttavia, nulla di tutto questo sembrava importare a Hua Caili. Stava fissando con sguardo vacuo Yun Che, osservando ogni cambiamento nella sua espressione, ogni suo lineamento e perla di sangue…


Si godeva avidamente il suo calore.


All’improvviso non ebbe più paura.

Se il loro fato era di perire come meteore effimere…


…Allora così sia.


…..


Li Suo non aveva detto una sola parola da quando era iniziata la “recita”. Non osava distrarre Yun Che nemmeno un po’.


Il passo più difficile di oggi era offuscare completamente la percezione di Hua Qingying e permettere al qilin divino abissale di avvicinarsi a Hua Caili.


Per questo aveva radunato un’incredibile quantità di polvere abissale concentrata e aveva nascosto la creatura abissale al suo interno.


Ora Yun Che non era ancora arrivato al punto da poter controllare la polvere abissale come desiderava. Ad esempio, gli ci era voluto più di un giorno per radunare la quantità necessaria di polvere abissale.


La buona notizia era che il suo piano aveva avuto successo. Era andato tutto come pianificato finora.


Li Suo però non capiva.


Perché aveva rilasciato il suo manico misterioso nella polvere abissale? E perché aveva creato il titolo di “Monarca della Nebbia”?


Era completamente inutile.


Doveva solo fare avvicinare il Qilin Divino Abissale a Hua Caili. Non c’era assolutamente bisogno di inventarsi un’entità simile, figuriamoci di farla parlare. Dal suo punto di vista, era futile e perfino di detrimento per lui visto che avrebbe aumentato le possibilità che venisse smascherato.


O forse… Era una preparazione per altri complotti?

