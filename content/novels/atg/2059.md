---
weight: 2059
title: Capitolo 2059 - Il Passato
pubDate: 2025-04-01T13:31:04.272Z
tags:
    - atg
---


Capitolo regolare,
-Schadenfreude




Nota dell’autore: vi suggerisco di rileggere il capitolo 2024 prima di leggere questo capitolo.


Era un tabù avanzare di stadio nella Foschia Sconfinata, ma naturalmente non sarebbe stata in pericolo con Hua Qingying al suo fianco.


La formazione di spade di Hua Qingying svanirono nel nulla dopo pochi secondi.


Però c’erano ancora. Quando Yun Che provò ad avvicinarsi, sentì immediatamente una potenza terribile che lo raggelò dal profondo dell’anima.


Una barriera di spade invisibili, uh? Non so perché gli spadaccini adorano così tanto i loro trucchi appariscenti… Yun Che si lamentò ripensando al suo improvviso “attacco” di prima.

Dentro la formazione di spade, Hua Caili aveva assunto una posizione meditativa. Mentre la sua aura diventava sempre più stabile, il ciclone attorno si era evoluto in un enorme tornado di energia misteriosa.


Forse era perché il talento di Hua Caili nella via del mistero era semplicemente troppo straordinario, ma i pericoli che solitamente si affrontano durante un grande avanzamento di livello non si presentarono affatto.


Rilassandosi gradualmente, Hua Qingying si voltò infine e lanciò a Yun Che uno sguardo indifferente.


Avvertendo lo sguardo della Fata della Spada, Yun Che si raddrizzò immediatamente ed esclamò con un’emozione a malapena contenuta: "Era prevedibile! Caili è davvero la perla del Regno Divino della Distruzione Celeste…"


"Va’ a riposare." Hua Qingying non aveva alcuna intenzione di ascoltare le sue sciocchezze, quindi lo interruppe e aggiunse: "Sono qui io, non c’è nulla di cui preoccuparsi."
Dal giorno in cui avevano incontrato il Qilin Divino Abissale, Yun Che aveva protetto, accudito e curato Hua Caili senza sosta. Nonostante le sue ferite fossero chiaramente più gravi delle sue, non aveva mai riposato appropriatamente a causa sua.


Era difficile per Hua Qingying provare simpatia per Yun Che, ma altrettanto difficile odiarlo.


Yun Che non perse tempo in chiacchiere. "Capito. Grazie signora."


Assunse immediatamente una posizione meditativa e chiuse gli occhi.


"Sei troppo stanco", sussurrò Li Suo nel suo mare spirituale. "Dovresti riposare."


Hua Caili era pura come la neve, traboccante di innocenza e romanticismo quando era con lui. Lui, invece, doveva reprimere le proprie ferite, calcolare ogni mossa e soppesare ogni parola prima di parlare…


Il consiglio silenzioso di Li Suo diede a Yun Che la scusa perfetta per rilassarsi e riposare… almeno temporaneamente. Mentre espirava profondamente e abbassava le difese mentali, un’ondata irresistibile di stanchezza lo avvolse lentamente…


…


Una distesa infinita di montagne svettava oltre le nuvole e venti celesti soffiavano ovunque.


Un uomo vestito di bianco, con le mani dietro la schiena, stava ammirando le montagne sopra le nubi. Il mondo intero era ai suoi piedi.


Era il Dio della Creazione degli Elementi, Ni Xuan.


"Fratellone Ni Xuan!"


Le nuvole si aprirono, e un giovane, anche lui vestito di bianco, cavalcò il vento verso di lui.


Il giovane era incredibilmente bello, ma i suoi lunghi capelli erano scomposti e l’espressione indignata. Misteriose rune divine roteavano attorno al suo abito danneggiato in più punti. Uno spettacolo a dir poco terribile.


"Mh… eh?" Ni Xuan lo guardò di traverso, e la sua curiosità schizzò da zero a cento in un istante. "Oh oh? Che diavolo ti è successo, ragazzo? Le nostre avventure ti hanno finalmente reso interessato alle donne, e hai cercato di corteggiare una delle concubine di quel vecchio testardo? Fammi vedere… eccolo! Sapevo che ci sarebbe stata un’impronta di scarpa sul tuo sedere!"


"Cosa?? Dove? Dove? Ah… mi stai prendendo in giro di nuovo, fratellone."


Mo Su si sedette accanto a Ni Xuan senza alcun decoro, gli occhi che bruciavano d’indignazione al punto da sembrare sul punto di sputare fiamme. "Ho incontrato una donna della razza diabolica lungo la strada e ho combattuto contro di lei, ma… ma… lei…!"


Si coprì il viso, troppo imbarazzato per rivelare l’esito.


"Oh?" esclamò Ni Xuan, con due quinti di stupore e tre quinti di eccitazione. "Hai raggiunto la perfezione nelle Novantanove Spade della Distruzione Celeste, vero? Non dovrebbe esserci nessuno tra i tuoi pari, sia tra gli dei che tra i diavoli, in grado di competere con te. Era forse un diavolo superiore?"


Mo Su scosse la testa e la abbassò ulteriormente. "Lei… Lei… la sua aura vitale è simile alla mia…"


In quanto principe ereditario della Punizione Celeste, non poteva assolutamente accettare di perdere contro un suo coetaneo della razza degli dei, figuriamoci contro uno dei diavoli… per di più una donna!


Era facilmente lo shock più grande che avesse mai ricevuto dalla nascita.


Ni Xuan aggrottò le sopracciglia.


Un individuo alla sua stessa età… ha sconfitto Mo Su?


Da quando era apparso un personaggio del genere nella razza dei diavoli?  


Poteva essere quella di cui aveva parlato la piccola Yuan’er…?


"Sai chi è?" Ni Xuan gli diede una rassicurante pacca sulla spalla.


"No." Mo Su mormorò a denti stretti. "Ha detto… che un perdente non merita di conoscere il suo nome."


"Non ha torto" Ni Xuan annuì. "Cos’altro ha detto?"


"Lei… ha anche detto…" La voce di Mo Su iniziò a tremare. "Principe ereditario della Punizione Celeste un corno, sei solo un debole. Ora corri da tuo padre a piangere."


"Mhh…" Ni Xuan osservò il gonfiore che Mo Su aveva appena soppresso sul lato sinistro del viso. "Non era necessario ripetere le sue parole così chiaramente."


"Fratellone!" Mo Su lo guardò improvvisamente, il viso rosso come una barbabietola e gli occhi viola. "Non sono mai stato umiliato così in vita mia! Pensare che una mera donna della razza diabolica osi… osi…"


"È già abbastanza grave che sottovaluti la razza dei diavoli, ma sottovaluti anche le donne? Ti meriti pienamente questa sconfitta." Non solo Ni Xuan non cercò di consolarlo, ma sembrava voler attizzare il fuoco. "So che ti senti umiliato, ma in realtà penso che sia una buona cosa per te."


Da quando Mo Su aveva raggiunto il regno della grande perfezione nella Spada della Distruzione Celeste, era stato riempito di lodi dalla razza degli dei. Persino il volto eternamente rigido di suo padre si era ammorbidito un po’. Senza dubbio, il giovane si era crogiolato nella sua compiacenza fino a quando quella donna non gli aveva dato una sonora svegliata.


"Conoscendo il tuo carattere, sono sicuro che non puoi accettarlo."


"Sì, certo che no!" Mo Su serrò i pugni e disse a denti stretti. "Quella maledetta donna mi ha persino pestato la testa!"


Inspirò furiosamente e continuò: "L’ho sfidata a combattere di nuovo tra cinquecento anni nello stesso posto! Ha accettato!"


"Mi ci vorranno al massimo altri trecento anni per raggiungere la perfezione nella Grande Via del Buddha che ho creato. Quando arriverà il momento, il mio potere della Grande Ira migliorerà ulteriormente."


Il suo sguardo divenne più fermo. "La cosiddetta fase della ‘perfezione’ delle Novantanove Spade della Distruzione Celeste è solo l’inizio. Sto iniziando a comprendere la fase ‘senza forma’ di cui parli. Cinquecento anni sono pochi, ma… sono sicuro che recupererò il mio onore quando arriverà il momento!"


"Ben detto", approvò Ni Xuan. "Così dovrebbe essere il principe ereditario della Punizione Celeste.”


"Che principe ereditario della Punizione Celeste?" Mo Su lo liquidò con un gesto. "È più comodo essere il tuo fratello minore, fratellone Ni Xuan."


"Ma ehm", si alzò di scatto e si stiracchiò il collo dolorante. "Oggi non potrò visitare i reami inferiori con te, fratellone. In questo momento, devo andare subito in isolamento a coltivare. Ma non preoccuparti. La prossima volta, mi unirò sicuramente…"


"Fai pure come ti pare", lo interruppe Ni Xuan con nonchalance. "Preferisco divertirmi da solo, comunque. Ti comporti come se le donne fossero lava ogni volta che una si avvicina a te. Sono sicuro che alcuni abbiano pensato che siamo drago e yang per come ti comporti."


"Drago e yang? Cosa significa?"


Nota traduzione: gay.


"Sparisci! Un’altra parola, e ti darò un calcio sul lato destro della faccia per completare il paio di impronte!"


… 


La stessa scena, lo stesso mare di nuvole, le stesse due persone.


Mo Su era seduto su una nuvola, il corpo accasciato da un lato e il mento premuto contro il petto. Nessuno avrebbe creduto che fosse il figlio del Dio della Creazione numero uno e il celebre principe ereditario della Punizione Celeste se lo avesse visto in quello stato.


Mentre si avvicinava con calma, Ni Xuan lo osservò con aria pensierosa. "Sai di essere il principe ereditario della Punizione Celeste, vero? Non dovresti sembrare così malconcio nemmeno se fossi stato assalito da centinaia di scrofe."


"Fratello…" Mo Su alzò lo sguardo, e Ni Xuan fu sorpreso dal tono tragico della sua voce.  


"Hai perso di nuovo?" disse Ni Xuan con calma. "I tuoi progressi mi hanno stupito, considerando che avevi solo cinquecento anni. Tuttavia, la tua avversaria non starà certo ad aspettare che tu la raggiunga. Accetta la sconfitta e continua a combattere."


"Se solo… perdere il combattimento fosse tutto quello che è successo…" Mo Su si coprì il viso come una signorina imbarazzata.


"Mh???"* Ni Xuan spalancò gli occhi e lo scrutò con un’espressione molto, molto più seria. "T-Tu… non dirmi che quella donna della razza dei diavoli… sei vergine! Come ha potuto?!"


"Eh?" Mo Su lo guardò stupito per un momento prima di scuotere frettolosamente la testa. "No! Non è successo niente del genere! Cosa diavolo ti passa per la testa, fratellone?? È solo che… solo che…"


La sua voce si fece sempre più flebile, e la testa gli cadde così in basso da quasi toccare le ginocchia. Dopo un lungo silenzio, trovò finalmente il coraggio di dire: "Ho… ho portato Grande Ira e Piccola Ira con me…"


"…" Ni Xuan rimase completamente in silenzio.


Mo Su gemette come se volesse morire. "Pensavo… pensavo che tutti i diavoli fossero infidi e ingannevoli, e chi non sa che gli dei e i diavoli si odiano? Ero sicuro che avrebbe portato uno o due aiutanti durante il nostro incontro, quindi ho portato Grande Ira e Piccola Ira per precauzione. Ma… ma…"


Ni Xuan completò la frase per lui: "È venuta da sola, e si è scoperto che sei tu il bastardo infido e ingannevole in questa situazione?"


*"Sì…" Mo Su era ormai rannicchiato come un gamberetto.


Neppure nei suoi sogni più sfrenati avrebbe immaginato di essere etichettato come "infido e infido". E a ragione.  


"E poi cosa è successo?" chiese Ni Xuan.  


Mo Su gemette di nuovo. "Ho spiegato più volte che Grande Ira e Piccola Ira erano solo miei subordinati e che non avrebbero interferito con il nostro combattimento. Avevo appena ordinato loro di andarsene quando lei mi ha attaccato… Ho perso. Anche Grande Ira e Piccola Ira sono rimasti feriti."


"Eh? È riuscita a battere te e due Dei dell’Ira?" Ni Xuan era sinceramente scioccato.


"Non proprio. La mia vergogna mi aveva già indebolito prima ancora che la battaglia iniziasse, altrimenti…"


"Se hai perso, hai perso. Le scuse non ti si addicono." Ni Xuan lo zittì prima di chiedere: "Comunque, sono sicuro che l’opinione che ha lei di te sia ‘migliorata’ di un altro livello, vero?"


Mo Su aveva già la testa sulle ginocchia. Ora, sembrava voler baciarsi i piedi.


"Lei… ha detto… che non merito il mio titolo. È già abbastanza grave che io sia un debole, ma sono anche un indegno, spregevole, vergognoso, miserabile… Non posso. I suoi insulti erano troppo volgari. Non posso ripeterli."


"Ha anche detto che l’intera razza degli dei deve essere uno sciame di mosche e cani egoisti se persino il principe ereditario della Punizione Celeste è così."


"Oh cielo, questo è troppo!" Ni Xuan scosse la testa in disapprovazione. "Come può il fallimento di un uomo applicarsi all’intera razza degli dei?"


"Sì, è davvero andata troppo oltre." Mo Su si rianimò un po’.


"Cosa? No, parlavo di te.”


Mo Su riabbassò la testa.


"Ahahahaha!"* Ni Xuan scoppiò finalmente a ridere e tirò su Mo Su. "Cambiare prospettiva è difficile. Hai vissuto tutta la vita ai piedi di quel testardo di Mo E, quindi la tua impressione che tutti i diavoli siano ‘malvagi’, ‘spregevoli’, ‘intolleranti’ e altro è molto più radicata della maggior parte. Non c’è da stupirsi che ti comporti così."


"È… davvero solo una prospettiva?" Negli occhi di Mo Su balenò l’incertezza.  


"Non chiederlo a me. Non chiederlo a nessuno." Ni Xuan sorrise. "Esci e scopri la verità da solo. Solo non imparare dal tuo vecchio testardo e non restare a guardare il suo squallido palazzo divino per sempre come un vecchio sasso puzzolente."


Mo Su inspirò profondamente prima di guardare Ni Xuan con serietà. "Capisco. Non preoccuparti, fratellone. Abbiamo promesso di combattere di nuovo tra altri cinquecento anni. Questa volta… recupererò il mio onore, a qualsiasi costo."


"Eh?" Ni Xuan parve sorpreso. "Ha accettato?"


"All’inizio no", lo sguardo di Mo Su divenne evasivo.


"Ma non mi dire! Io non avrei accettato, se fossi stata lei!" Ni Xuan roteò gli occhi, quando un’illuminazione lo colpì. Il suo sguardo divenne strano. "Ehi… non avrai… supplicato per un’altra battaglia, vero?"


"…" Mo Su deglutì a fatica prima di alzare la voce e fingere calma. "Voglio dire… cos’è un po’ più di umiliazione quando ho già perso tutta la dignità che avevo? Un uomo capace può piegarsi o alzarsi a seconda delle necessità. Finché la prossima volta la batterò, non importa."


"Giusto… giusto." Ni Xuan annuì e rimase in silenzio per un momento. Poi…


"AHAHAHAHAHAHAHAHAHAHAHA!"


La sua risata fragorosa e sfrenata si udì per migliaia e migliaia di chilometri. Persino le montagne sotto di loro tremarono per la sua intensità.  


Mo Su non riuscì più a mantenere la facciata e divenne così rosso da sembrare viola. "Dai, fratellone. Se non l’avessi supplicata… se avesse sparso la voce su quello che è successo oggi… Non mi importa di perdere la faccia, ma se la reputazione dell’intero popolo degli dei soffrisse per colpa mia, io… io…"


Non riuscì a continuare.


Dopo aver finito di ridere, Ni Xuan lo guardò con un’insolita espressione di compiacimento. *"Un uomo capace può piegarsi o alzarsi a seconda delle necessità, eh? Stai diventando sempre meno simile a tuo padre. Sono felice che i miei anni di insegnamento non siano stati invano… ahahaha."


"Ehm… fratellone… Sei sicuro che sia un complimento?" Chiese Mo Su con voce debole.


"Non pensarci." Ni Xuan gli mise un braccio sulle spalle e dichiarò: "Vieni, ho scoperto di recente un posto fantastico. Sono sicuro che cancellerà tutte le tue preoccupazioni!"


"Va bene. Ma fratello, devi credermi. La prossima volta che la affronterò, lo farò sicuramente, sicuramente, sicuramente…"


"Certo, certo, ti credo. Ora muoviti!"


…


"Ho perso di nuovo, fratello… ma questa volta ce l’ho messa tutta. Mentirei se dicessi che il mio orgoglio non è ferito, ma questa volta non provo né risentimento né rimpianto."


"Questa volta, è stata lei a chiedere di combattere di nuovo tra altri cinquecento anni."


…


"Dannazione… c’ero quasi! Ma ho perso."


"Tuttavia, questa battaglia mi ha fatto capire che c’è ancora margine di miglioramento per la Grande Via del Buddha… Ho intenzione di testarla prima su Grande Ira e Piccola Ira."


"Combatteremo di nuovo tra trecento anni. La terza volta è quella buona… ehm, voglio dire, la quarta volta è quella buona, giusto? Sono sicuro che vincerò la prossima volta."


……  


"Ahahaha! Sono così felice! Il mio duro lavoro degli ultimi trecento anni non è stato invano! Sai, sto iniziando a pensare che sia una grande benedizione avere un’avversaria come lei!"


"Questa volta, abbiamo concordato di combattere di nuovo tra duecento anni!"


……  


"Abbiamo combattuto per quindici giorni di fila, e alla fine è finita in parità. Tuttavia! Umpf, umpf, quella donna non osa più sottovalutarmi. Dopotutto, sa che sto progredendo più velocemente di lei. La prossima volta che combatteremo, perderà di sicuro!"


"Il nostro prossimo duello è tra cento anni… Non lo dirò ancora a mio padre. Quando finalmente la sconfiggerò, andrò da lui personalmente a raccontargli della mia gloriosa vittoria!"


… 


"… Il nostro prossimo combattimento sarà tra cento anni!"


…


"… Il nostro prossimo combattimento sarà tra cento anni!"


…


"… Il nostro prossimo combattimento sarà tra cinquant’anni!"


…


…


"… Il nostro prossimo combattimento sarà tra un decennio!"


…


…


"… Lei e io abbiamo concordato di combattere ogni anno d’ora in poi!"


…


L’intera razza degli dei venne a sapere che, per qualche motivo, il principe ereditario della Distruzione Celeste era cambiato drasticamente rispetto a prima. Coltivava giorno e notte, e faceva innumerevoli progressi. Aveva anche inventato la Grande Via del Budda e creato la fortissima razza degli dei dell’ira, per poi trascendere la perfezione nelle novantanove spade della distruzione celeste e ideare la “spada oltre la spada”.


Non c’era un dio che non era rimasto sbalordito. Non facevano altro che lodarlo.


L’Imperatore Divino della Punizione Celeste, Mo E, ne era davvero sollevato e contento.

