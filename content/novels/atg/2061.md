---
weight: 2061
title: Capitolo 2061 - Cuore della Spada Illuminato
pubDate: 2025-04-08T08:58:56.632Z
tags:
    - atg
---


Capitolo regolare,
-Schadenfreude


“All’inizio nell’Abisso, quando la terra dei viventi ancora non aveva preso forma, c’era polvere abissale ovunque, era molto più terrificante un tempo, causando la caduta di molti Veri Dei.”


"Allora, lo xio Monarca Abissale utilizzò un potente artefatto misterioso per creare la prima 'Terra dei Viventi', permettendo a sempre più divinità di sopravvivere. Per garantire una sopravvivenza a lungo termine, iniziarono gradualmente a riprodursi ed espandere la 'Terra dei Viventi'."


"Tuttavia, probabilmente a causa degli effetti della polvere abissale, la loro progenie trovò difficile arrivare allo stadio di un Vero Dio, riducendo il numero di Veri Dei. Di questo passo, con la scomparsa di ogni Vero Dio, il potere dei Veri Dei avrebbe potuto alla fine cessare di esistere nell'Abisso."


"Per questo motivo, lo zio Monarca Abissale scelse sette tra i Veri Dei più adatti, prese le loro origini divine prima che cadessero, e creò sette nuclei divini attraverso sette artefatti misteriosi speciali."


"Questi sette nuclei divini diedero vita ai sei regni che sono durati fino ai giorni nostri."


Yun Che ascoltò meticolosamente la spiegazione di Hua Caili, e intervenne: "Se ho capito bene, dopo che ogni generazione di Divino Reggente abdica, l'origine del Vero Dio che è stata ereditata può essere direttamente trasmessa al prossimo Divino Reggente attraverso il nucleo divino?"


"Esatto! Il fratello maggiore Yun è così intelligente." Hua Caili lo elogiò.


Yun Che arricciò leggermente le labbra. Questo metodo di eredità era essenzialmente lo stesso dell'eredità nel Regno degli Dei. Ma d'altronde, anche il loro modo per trasmettere l’eredità proveniva dalla razza degli dei primordiale.


Uno era il potere di un Divino Maestro e l'altro l’energia di un Vero Dio. Sebbene i metodi fossero simili, i livelli e le difficoltà coinvolte erano completamente diversi.


"Ma questa eredità non è casuale." Hua Caili strinse il braccio di Yun Che, con tutto il corpo che si appoggiava sul suo mentre continuava a narrare. "Non solo bisogna avere una stirpe simile e arti misteriose compatibili, ma serve anche l'essenza divina, che è davvero davvero importante."


"Ho sentito parlare di 'essenza divina', ma non la capisco veramente. Cos'è?"


La prima volta che Yun Che aveva sentito parlare di 'essenza divina' non fu nell'Abisso, ma da Chi Wuyao. Tuttavia, la sua conoscenza era molto superficiale e sapeva solo che, per sostenere il potere di un Vero Dio, era necessario possedere almeno l'ottanta percento di essenza divina.


Hua Caili rifletté un momento e spiegò: "Ogni persona ha cinquantaquattro aperture misteriose che si aprono man mano che la coltivazione progredisce. Una volta che queste aperture sono completamente aperte, avvengono sottili cambiamenti all'interno dei meridiani misteriosi, come se si formassero dei 'piccoli mondi' indipendenti, modificando così la capacità di contenere e controllare il potere del mistero."


"La quantità di questi 'piccoli mondi' è l'essenza divina."


"Ah, capisco," disse Yun Che pensieroso.


"La stragrande maggioranza dei praticanti ha un'essenza divina tra il trenta e il cinquanta percento, e quelli che superano il cinquanta sono già estremamente rari. Se si vuole diventare un 'Erede Divino' di un regno, bisogna avere almeno l'ottanta percento di essenza divina. Se l'essenza divina non può sostenere il potere di un Vero Dio, il tentativo fallirà perché i meridiani misteriosi non riusciranno a reggerlo, e le conseguenze del fallimento sono spesso tragiche. È possibile che i meridiani vengano distrutti, e persino la morte è un esito probabile."  


"Ma ci sono eccezioni. Il Regno dell'Eterna Notte della Reggente Divino Senza Luce riuscì miracolosamente a sostenere l'origine divina solo per il settanta per cento, ma non senza pagare un certo prezzo. Il suo nome divino 'Senza Luce' e la decisione di rinominare il suo regno 'Eterna Notte' derivano dal fatto che perse per sempre la vista per questo."


Hua Caili aggiunse con emozione: "Ho sentito che nel mondo chiamato 'Terra Pura Eterna', la vita dei Veri Dei è lunghissima, persino più lunga della storia dell'Abisso. Ma i Veri Dei che ereditano l'origine divina hanno invece una vita più breve."


"La durata di vita più lunga di un Reggente Divino di un regno non ha mai superato i cinquantamila anni.”


"Eh?" Yun Che la guardò di lato e disse un po’ scherzando: "Hai paura che, se erediterai il potere divino in futuro, non vivrai abbastanza a lungo da stare con me?"


"Esatto." Ammise Hua Caili senza esitazione. "Voglio ereditare prima il potere di mio padre per poterti proteggere sempre, ma ho anche paura che la mia vita si accorci per questo. E se non ci fosse più nessuno a proteggerti dopo la mia morte…"


Lo guardò con un’espressione serissima.


"Non devi pensare a queste cose strane," disse Yun Che, scuotendo la testa con un sorriso. "Sembro forse uno che si fa maltrattare facilmente?"


"Voglio solo stare con te un po’ di più," mormorò Hua Caili, scuotendogli il braccio. "Se solo avessi lo Splendido Corpo dei Nove Misteri…"


Nota traduzione: Splendido Corpo dei Nove Misteri era lo Splendido Corpo dei Nove Profound di Xia Qingyue. Lo ricordo perché nel frattempo ho cercato di convertire Profound in Mistero/Misterioso.


"…" Yun Che si irrigidì per un momento, poi chiese con naturalezza: "Cos’è lo Splendido Corpo dei Nove Misteri?"  


"Un talento miracoloso che appare solo nelle donne," rispose Hua Caili con nostalgia. "In realtà, chiamare l’essenza divina 'piccoli mondi' nei meridiani non è del tutto preciso, ma chi possiede lo Splendido Corpo dei Nove Misteri ha davvero un piccolo mondo chiamato 'Mondo Splendido' dentro di sé."


"Grazie a questo 'Mondo Splendido', la loro capacità di sostenere e controllare il potere misterioso è di gran lunga superiore. Si dice che chi possiede questo fisico, anche senza meridiani simili o arti misteriose compatibili, possa sostenere qualsiasi Origine Divina di un Vero Dio una volta raggiunto lo stadio dell’Estinzione Divina."


"Inoltre, invece di vedere la propria vita consumata dal potere divino, la loro longevità si allungherebbe notevolmente."


Yun Che mostrò un’espressione di stupore tempestiva. "Esiste davvero una costituzione celestiale così miracolosa? Incredibile. C’è qualcuno con questo corpo al mondo?"


Hua Caili scosse delicatamente la testa. "Si dice che nell’antichità ne apparisse uno ogni decine di migliaia di anni, ma è estinto da centinaia di migliaia di anni e non è più riapparso. O forse è semplicemente nascosto per non farlo scoprire."


"Perché?" chiese Yun Che, pur sapendo già la risposta.


"Perché… perché…" Hua Caili esitò, imbarazzata, ma poi proseguì: "Si dice che le persone con questo corpo siano le migliori… incubatrici per la coltivazione in coppia. Quelle donne nella storia che lo possedevano furono tutte rapite dai regni, e molte finirono male."


"Chi ha lo Splendido Corpo dei Nove Misteri emana un’energia particolare e riconoscibile nelle prime fasi della coltivazione. Solo raggiungendo lo stadio dell’Origine Divina si può nascondere completamente quest’aura. Quindi, per evitare il destino delle loro predecessori, a meno che non nascano in un Regno Divino, coloro che possiedono questo talento fanno di tutto per nasconderlo."


"Vero," disse Yun Che con uno sguardo profondo. "Un debole che possiede un tesoro è colpevole anche se innocente.”


“Oh giusto.” Lo sguardo di Hua Caili brillò. “Fratellone Yun, vuoi vedere che percentuale di essenza divina hai? Ti dirò il metodo, è molto semplice.”


“Non importa.” Disse con indifferenza Yun Che. “Non provengo da un Regno Divino, figuriamoci essere un erede divino.”

Dopo che le sue vene misteriose del Dio Malvagio si erano ricomposte, aveva visto uno sconfinato cielo stellato.

Senza aspettare che Hua Caili insistesse, indicò frettolosamente avanti: “Guarda, c’è una piccola città laggiù. Troviamo un posto per coltivare.”


Erano già usciti dalla Foschia Sconfinata diversi giorni fa ed erano entrati nella terra dei viventi.


Tuttavia anche la terra dei viventi era divisa gerarchicamente. Più si avvicinavano ai Regni Divini, più debole sarebbe stata la polvere abissale. Più alti erano la posizione e il livello, più si radunavano persone forti.


Dopo essere arrivato in città, Yun Che affittò un’area dove riposarsi per seicento ore pagando dieci piccoli cristalli abissali.


Questo tipo d’area in realtà era un piccolo spazio indipendente che poteva isolare dalla maggior parte della polvere abissale e veniva usata per i praticanti del mistero che avevano bisogno di riposare o guarire dalle proprie ferite. C’erano un gran numero di luoghi simili in ogni terra dei viventi.


Per Yun Che e Hua Caili, era un posto relativamente tranquillo per coltivare.


I due non rilasciarono potere misterioso, né brandirono armi. Hua Caili usò un dito come una spada ed emanò energia di lama brillante come le stelle nel cielo.


Yun Che si limitò a difendersi, usando le dita per bloccare le mosse con il suo potere che si era trasformato in una spada. I due combatterono per diverse ore di fila, provando innumerevoli variazioni.


Anche se aveva già lasciato la Foschia Sconfinata e Hua Caili aveva fatto un enorme progresso, Yun Che non le avrebbe fatto battere la fiacca. Dopotutto lei era ancora nel bel mezzo del suo addestramento.


Con Hua Qingying, non poteva lasciare che Hua Caili indulgesse nel piacere, altrimenti avrebbe destato il suo risentimento.


In quel momento, gli occhi di Hua Caili brillarono all’improvviso. Stese una mano nivea e la spada della Nuvola di Vetro volò nella sua presa mentre faceva un lieve affondo.


Risuonò un grido di spada accompagnato da un’ondata di energia. Yun Che percepì un freddo che sembrava aver rimpicciolito lievemente la sua anima.


Si ritirò, ma si fermò a mezz’aria.


Nove scie di raggi di spada apparirono attorno a lui, premendo contro il suo corpo e bloccando ogni sua azione.


Hua Qingying si mise a fissare la scena, incapace di distogliere lo sguardo.


Tutta l’energia di spada scomparì con un sibilo. Hua Caili mostrò gioia profonda mentre guardava la spada Nuvola di Vetro nelle sue mani. Poi si precipitò da Yun Che e lo abbracciò stretto: “Finalmente ho padroneggiato la prima spada della Distruzione Celeste. Evviva!”


Hua Qingying mormorò piano: “Come può essere stato così veloce…”


Lo shock che stava ricevendo superava di gran lunga quello che aveva provato durante l’avanzamento di stadio di prima.


Ogni stile di spada della Distruzione Celeste era estremamente difficile da comprendere e padroneggiare, ed era ancora più difficile progredire. Lo sapeva meglio di chiunque altro.


Hua Caili aveva compreso la prima spada in meno di tre mesi.

Ripensando alla sua coltivazione durante questo periodo di tempo… Da quando aveva incontrato Yun Che, la sua forza e il suo intento di spada era diventato così leggero e pulito. Sembrava che il suo cuore della spada fosse stato illuminato.


Cuore della spada illuminato…


Hua Qingying all’improvviso si emozionò.


Sembra che abbia finalmente trovato un motivo per brandire la spada.


Yun Che, non la puoi deludere.


Non si era ancora resa conto che i suoi pensieri erano in realtà una forma di approvazione verso Yun Che. Almeno, tra Yun Che e Dian Jiuzhi, si stava già preferendo inconsciamente Yun Che.


"Esattamente come mi aspettavo dalla mia Caili." Yun Che sorrise e la elogiò. "Sono sicuro che tuo padre ne sarà commosso a lungo quando ti vedrà."


"Proprio nel momento giusto... per darti una ricompensa."


Alzò una mano e apparve un minuscolo coniglietto di neve, che emanava il fresco profumo di torte di riso.


"Che carino!" Hua Caili lo accarezzò tra le mani, gli occhi splendenti di mille colori. "Come si chiama questo piccoletto?"


“Coniglio delle nevi.” Disse Yun Che. “È una specie di coniglio. Le bestie di questa razza mangiano erba ordinaria e non sono affatto aggressivi.”


“È così adorabile…” Lo esaminò con molta serietà. “Dato che è così carino, dev’essere delizioso.”


Lo morse e la sua fragranza le riempì immediatamente l’anima.

Dopo essere uscito dalla Foschia Sconfinata, Yun Che avrebbe creato una nuova sorpresa per lei ogni giorno. In particolare il cibo che faceva usando gli ingredienti ordinari della terra dei viventi non era inferiore ai rari tesori delle terre pure.

“Sapevo che sarebbe stato delizioso.” Hua Caili si alzò in punta di piedi all’improvviso e spinse la metà rimasta nella bocca di Yun Che: “Il sedere è per te.”


“Oh…” Yun Che fu colto alla sprovvista e quasi si strozzò con le guance piene, per poi inghiottirlo in un solo boccone.


Si girò e, dopo un’esclamazione di sorpresa di Hua Caili, si era già precipitato su di lei, il suo sguardo era pieno di eccitazione evidente: “Preferirei mangiare te invece.”


“Non puoi.” Le guance di Hua Caili si tinsero di rosa, la sua voce era timida. “La zia… sbircerà.”


Proprio mentre Yun Che stava per rispondere, Hua Caili aveva già alzato silenziosamente una mano, evocando una formazione di spade attorno a loro. Mise le braccia attorno al collo di Yun Che.

“Così non può vederci. Il fratellone Yun è mio, nessuno può vedere.”


Una tinta rosea si estese gradualmente, macchiando direttamente il suo collo niveo. I suoi splendidi occhi non osarono posarsi su Yun Che, ma le sue gambe si erano già avvolte silenziosamente alla sua vita, in pieno contatto con lui.


“...” Hua Qingying si ritirò molto lontano e, dopo aver mostrato un’espressione piena di emozioni contrastanti, sospirò lentamente.


Non osava più mostrare la minima indulgenza riguardo alla sicurezza di Hua Qingying da quando era capitato il disastro del qilin divino abissale e così non poteva allontanarsi troppo.


Dopo molto tempo, quando pensò che i due avessero già finito, la sua percezione divina tornò su di loro, oltrepassando la formazione di spade. Incontrò i gemiti lievi e tenui di Hua Qingying e si ritirò veloce come un fulmine, lasciando il suo cuore della spada disorientato per un po’ di secondi.


Non poteva immaginare come avrebbe reagito Hua Fuchen quando avrebbe scoperto che Hua Caili aveva perso la verginità con Yun Che.


…


"Adesso stai attenta. Quest'uomo si chiama Bellino e questa donna si chiama Bella. Il padre di Bellino ha salvato la vita a Bella, così il padre di Bella le ha ordinato di sposare Bellino per ripagare il debito della vita."


Yun Che giocherellava con due piccole figure di legno sul terreno mentre raccontava a Hua Caili una strana storia.


"Ma Bellino era nato con i meridiani misteriosi distrutti, mentre Bella era estremamente dotata. Se i due si fossero sposati, il modo più gentile per dirlo sarebbe che il debole cercava l’aiuto del forte, mentre il modo più crudele sarebbe che era un’illusione."


"Allora i due hanno rotto il fidanzamento?" Chiese Hua Caili.


"Non proprio. Bella sposò comunque Bellino, ma gli disse chiaramente che era solo per ripagare il debito e salvargli la faccia, che non c’erano sentimenti tra di loro. I due si separarono poco dopo il matrimonio."


"Tuttavia, Bellino era orgoglioso e arrogante. Trovò un modo per riparare i suoi meridiani misteriosi e si dedicò con impegno alla coltivazione. Dopo molti incontri fortunati, alla fine rincontrò Bella e la sconfisse, dimostrandole di essere degno di lei, che non si trattava solo del suo debito o della sua pietà."


Yun Che avvicinò le due piccole figure di legno, indicando che la storia era finita.  


“La storia di oggi è così noiosa.” Hua Ciali si toccò le guance e poi cadde piano sul grembo di Yun Che. “Non ci sarà nessun debole che conta sul più forte o illusioni tra noi. Ho solo bisogno di te in questa vita e puoi essere solo il mio fratellone Yun.”


“Mh, immagino che sia un po’ noioso.” Yun Che sospirò. “Chi avrebbe pensato che un inizio così noioso avrebbe nascosto così tanto karma.”


