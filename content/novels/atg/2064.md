---
weight: 2064
title: Capitolo 2064 - Divino Reggente Pittore del Cuore
pubDate: 2025-04-22T06:54:18.367Z
tags:
    - atg
---


Buongiorno e buona pasquetta!
Capitolo regolare,
-Schadenfreude


Yun Che strinse saldamente la mano di Hua Caili. "Non è tuo padre quello che temo. È... il fidanzamento universalmente noto tra la Figlia Divina della Distruzione Celeste e il Figlio Divino Sconfinato; conferito dallo stesso Monarca Abissale in persona. Se il fidanzamento venisse rotto... non si potrebbe evitare il disonore."


"Anche se tuo padre dovesse arrabbiarsi come non ha mai fatto, per me va bene. È tuo padre, e merita di essere arrabbiato per te. Quello che temo è di ferirti anche dopo aver fatto del mio meglio."


Hua Caili scosse la testa. "Finché mio padre ci darà il suo permesso, sono disposta a sopportare qualsiasi dolore. Non avrei paura nemmeno se fossi odiata, derisa e disprezzata da tutti."


"Quanto a mio zio, il Monarca Abissale... posso piangergli davanti ogni giorno. Si scioglierà!"


Yun Che sorrise ma non disse nulla. Considerando l'aspetto e il temperamento di Hua Caili, era perfettamente comprensibile che il Monarca Abissale e i Grandi Sacerdoti la viziassero. Tuttavia, la situazione sarebbe stata completamente diversa quando erano in gioco due Regni Divini e la dignità degli editti imperiali del Monarca Abissale.


"Inoltre, anche se mio padre sembra un potente e spaventoso Divino Reggente, in realtà è molto gentile. Non l'ho mai visto arrabbiarsi in vita mia."


Yun Che rispose: "Si dice che il Divino Reggente Pittore del Cuore sia calmo come un lago immobile e affabile come il vento primaverile. Sebbene sia un Divino Reggente, non disprezza chi è inferiore a lui e ha buoni amici in tutto il mondo."


"Esatto!" Hua Caili annuì in accordo. "Mio padre ha davvero un numero incredibile di amici. Ovunque vada, sarà accolto da amici di ogni ceto sociale... a proposito, mio padre ha due migliori amici. Sai chi sono?"


"Ehm..." Yun Che rifletté un momento prima di rispondere: "Secondo le voci, il Divino Reggente Pittore del Cuore, il Divino Reggente Sconfinato e il Divino Reggente Senza Sogni sono amici intimi che morirebbero l'uno per l'altro se necessario."


"Esatto!" Si avvicinò a Yun Che e sussurrò: "Sai perché è così?"


Prima che Yun Che potesse rispondere, sussurrò con una voce ancora più bassa: "È perché il Divino Reggente Sconfinato e il Divino Reggente Senza Sogni erano i più ferventi ammiratori di mia zia quando erano ancora Figli Divini, e mio padre era la persona più vicina a lei. Volevano avvicinarsi a mia zia, ed è per questo che fecero di tutto per ingraziarsi mio padre. Naturalmente, hanno un buon rapporto... eheheh."


Nascondeva una risatina dietro la mano.


In alto nel cielo, lo sguardo di Hua Qingying era impassibile. Fingeva di non poter sentire i sussurri di Hua Caili.


Yun Che lanciò un'occhiata furtiva al cielo sopra le loro teste prima di abbassare ulteriormente la voce: "Ho sentito che c'erano tre Figli Divini che corteggiavano chi ben sai all'epoca. Il Divino Reggente della Preghiera Eterna del Regno Divino della Farfalla Gufo... non ha cercato di ingraziarsi tuo padre?"


Hua Caili rispose senza pensarci: "Secondo mio padre, mia zia ha surclassato il Divino Reggente della Preghiera Eterna quando condividevano lo stesso livello di coltivazione. Da allora, perse completamente ogni desiderio di corteggiarla. Anche dopo essere diventato un Divino Reggente... non poteva fare a meno di comportarsi in modo strano quando lei era nei paraggi."


Fu in quel momento che l'aura di un Semidio si avvicinò rapidamente a loro da davanti.


Yun Che lasciò immediatamente la mano di Hua Caili e si mise dietro di lei. Sussurrò: "Ricorda la nostra promessa, Caili. Non vogliamo mettere tuo padre in difficoltà prima di essere pronti ad affrontare tutto."


"Lo capisco." Hua Caili espirò leggermente mentre rinsaldava la sua determinazione.


La proprietaria dell'aura entrò rapidamente nel loro campo visivo. Era una donna simile ad una fata che indossava un vestito bianco.


Gli abitanti dell'Abisso erano tormentati dalla polvere abissale dal momento in cui nascevano. Ecco perché la maggior parte di loro aveva un aspetto rozzo e scuro. D'altra parte, le persone di questo Regno Divino sembravano creature sovrannaturalii che vivevano nei reami celesti. La differenza tra il loro aspetto era come il giorno e la notte.


La donna davanti a loro sarebbe stata straordinariamente bella anche nel mondo di Yun Che; una bellezza rara che poteva far cadere nazioni.


Peccato che il suo splendore fosse quasi insignificante davanti all'angelo che era Hua Caili.


"Sorella maggiore!"


All'inizio, la donna poté solo fissare incredula Hua Caili. Poi, lanciò un grido di gioia e si avventò verso di lei.


"Lianzhi!" Anche Hua Caili sorrise felice. "Sono tornata."


Hua Lianzhi la riesaminò più volte. Non riusciva a credere ai suoi sensi anche se sapeva che non le stavano mentendo. "Sorella maggiore, come diavolo... sei già allo stadio dell'Estinzione Divina? Cielo! Una Semidea di diciannove anni! Figuriamoci i Regni Divini, perfino la Terra Pura sarebbe scossa dal tuo risultato!"


"Ah!" Si ricordò improvvisamente di qualcosa e si inchinò frettolosamente al cielo. "Lianzhi porge i suoi saluti alla zia. Mi scusi se ho quasi dimenticato le buone maniere, sono solo troppo emozionata."


Nessuno le rispose, ma Hua Lianzhi era chiaramente abituata a questo. Prese il silenzio come una risposta e afferrò immediatamente la mano di Hua Caili. "Andiamo da nostro padre, sorella maggiore. Sono sicura che sarà felicissimo quando lo saprà."


"Ah... dammi un momento per favore." Hua Caili si fermò e si voltò a guardare Yun Che. "Fratello maggiore Yun, andiamo. Ti porto prima al padiglione della spada."


L'attenzione di Hua Lianzhi era stata su Hua Caili per tutto questo tempo. Solo ora esaminò Yun Che seriamente.


Un solo sguardo fu sufficiente per farla perdere nel suo aspetto per un bel po', sembrava incantata.


Non c'era dubbio che l'aspetto di Yun Che fosse estremamente attraente per le donne dell'Abisso. Dopotutto, anche Hua Caili ne era stata ammaliata.


Sebbene la sua aura fosse quella di un Divino Maestro di terzo livello, bastava un solo sguardo al suo viso per capire che era di nobili origini.


Hua Lianzhi parlò per prima: "Sono Lianzhi, la sorella maggiore di 2.373 e la sorella minore di 73 figlie. Sono anche la sua custode alla spada. Mi scuso per la mia mancanza di proprietà. Posso sapere il suo nome, giovane maestro?"


I suoi occhi segnati dalla spada non lasciarono mai il viso di Yun Che mentre parlava. Lei stessa non si rese conto che era attratta da lui.


Hua Caili si spostò sottilmente di lato e bloccò Yun Che dalla vista di Hua Lianzhi. "Il suo nome è Yun Che. L'ho portato nel Regno Divino perché mi ha fatto un grande favore durante la mia prova."


Un Divino Maestro di terzo livello... che ha fatto un grande favore alla mia sorella maggiore Semidio?


E... Yun? Che cognome è questo?


Figuriamoci i Sei Regni Divini, non riusciva a ricordare una sola fazione notevole con il cognome Yun.


Nonostante i suoi dubbi, Hua Lianzhi non indagò. Annuì. "Un benefattore di mia sorella maggiore è anche il mio benefattore. Benvenuto nel Regno Divino della Distruzione Celeste, giovane maestro Yun. Se ha bisogno di qualcosa, non esiti a parlare con..."


"Va bene!" Hua Caili la interruppe frettolosamente con un’occhiata guardinga. "Sei una donna impegnata, Lianzhi. Non vorremmo disturbarti con banalità. Sono io che ho portato fratello maggiore Yun a casa, quindi mi prenderò cura di lui personalmente."


"..." La bocca di Hua Lianzhi si aprì, ma non sapeva cosa dire. Era sbalordita.


Fu in quel momento che la polvere abissale alta nel cielo si separò all'improvviso.


"Sei tornata, Caili."


Era una voce eccezionalmente gentile. Tre parole, eppure sembrava una nebbia immortale o un vento chiaro che calmava l'anima.


Lo spazio davanti a loro si distorse leggermente e una sagoma bianca entrò nel campo visivo.


Indossava una semplice veste bianca e i suoi lunghi capelli legati in modo semplice. Il suo viso era bello e puro, con sia la giovinezza di un ragazzo che la raffinatezza di un uomo di mezza età. Non stava manifestando l'unico aspetto che avrebbe dovuto possedere, l'infinita potenza e dignità di un Divino Reggente.


Chi non avesse conosciuto la sua identità, avrebbe pensato che fosse solo un fragile e protetto giovane nobile.


Se Hua Caili non lo avesse chiamato "Padre", Yun Che stesso non avrebbe creduto che fosse il Divino Reggente Pittore del Cuore, il sovrano assoluto del Regno Divino della Distruzione Celeste, Hua Fuchen!


"Padre!"


Anche se Hua Caili provava paura e preoccupazione per buoni motivi, in un istante la mancanza di suo padre superò i suoi sentimenti negativi. Con un grido, si precipitò ad abbracciare suo padre... solo per essere fermata da un muro di energia misteriosa gentile non appena fece mezzo passo.


"Quante volte ti ho detto che una brava figlia dovrebbe mantenere una distanza rispettosa da suo padre? Hai tre anni?"


Hua Fuchen le sorrise; gli occhi divini che sembravano nascondere un mare di stelle irradiavano così tanta gioia e preoccupazione traboccanti.


Era il Divino Reggente e in realtà era uscito dalla barriera del suo regno per accogliere Hua Caili di persona. Non ci voleva un genio per vedere quanto la vizziasse.


"Sì sì sì." Hua Caili fece un po’ il broncio. "E tu ti comporti come un vecchio anche se sei ancora così giovane."


"Hahahaha." Hua Fuchen rise in modo rinfrescante prima di avvicinarsi e accarezzarle la testa, sospirando. "È stata tua zia a insistere che tu facessi questa prova. Sarei stato felice se la prova avesse migliorato leggermente la tua comprensione del mondo, ma non mi sarei immaginato che saresti avanzata di stadio e avessi lasciato un’impronta nella storia dell’Abisso!”


Esclamò con stupore, gioia e un accenno di qualcosa di più complesso e indistinguibile. "Tua zia mi ha persino detto che hai compreso la Prima delle Novantanove Spade della Distruzione Celeste? Dire che i tuoi risultati hanno superato completamente i miei sarebbe un eufemismo. Sono molto orgoglioso di te, figlia."


"Tuttavia, comincio a pensare che Dian Jiuzhi se la stia cavando troppo bene. Dovrò scuotere un po' Dian Rahu e aumentare il numero di regali di fidanzamento, hahahaha."


Il sorriso di Hua Caili scomparve e lanciò un'occhiata nervosa a Yun Che. Poi, disse in fretta: "Padre, permettimi di presentarlo."


"Lui è Yun... Che, il mio benefattore durante questa prova. Non è mai entrato in un Regno Divino prima, quindi l'ho portato a casa con me."


Hua Fuchen non era un personaggio ordinario.


Era anche la persona che conosceva meglio sua figlia.


Di conseguenza, l'espressione innaturale di Hua Caili quando parlava di Dian Jiuzhi, il lampo di nervosismo, il modo in cui la sua voce cambiava completamente quando parlava di Yun Che e il modo in cui i suoi occhi brillavano naturalmente come stelle abbaglianti quando lo guardava...


Si accorse di tutto.


Le sue sopracciglia si aggrottarono impercettibilmente.


Yun Che fece un passo avanti e lo salutò rispettosamente. "Yun Che porge i suoi saluti al Divino Reggente Pittore del Cuore. È il mio più grande onore incontrarti."


"Yun Che? Mm." Hua Fuchen annuì sorridendo senza mostrare emozione. "Dato che sei il benefattore di Caili, il mio Regno Divino della Distruzione Celeste ripagherà il favore cento volte."


"Lianzhi, per favore occupati di lui personalmente. Caili, ti porterò a…"


"Oh! Nonono!" Hua Caili rifiutò frettolosamente quello che stava per dire e fece mezzo passo verso Yun Che. "Fratello maggiore Yun è il mio benefattore! Devo occuparmi di lui personalmente!"


"Non ora, cara." Hua Fuchen continuò a sorridere elegantemente come un padre esasperato che cerca di persuadere una figlia birichina a sentire ragioni. "Lianzhi, portalo nella regione degli ospiti."


Yun Che non si mosse né disse nulla. Ora non era il momento di parlare.


Hua Caili non avrebbe permesso a Yun Che di lasciare il suo sguardo vigile, ovviamente. Si avvicinò di nuovo a lui e stava per dire qualcosa quando apparve un lampo blu. Era Hua Qingying in piedi accanto a lei.


"Caili," disse con indifferenza, "porta Yun Che di nuovo nel tuo lett… nel tuo padiglione della spada prima."


"..." Per la prima volta, la maschera impeccabile di Hua Fuchen si incrinò leggermente.


Come se avesse sentito una melodia celeste, Hua Caili rispose immediatamente: "Capito, zia!"


"Andiamo, fratello maggiore Yun! Padre... ci vediamo tra poco."


Yun Che fece un saluto rigido e appropriato prima di seguire Hua Caili. Non c'era dubbio che la persona migliore a cui confessare con Hua Fuchen non fosse Hua Caili, e sicuramente non lui. Era colei che aveva assistito e acconsentito a tutto, si potrebbe persino dire che era colei che aveva facilitato tutto… Hua Qingying.


Hua Lianzhi sembrava un po' persa, ma alla fine salutò Hua Fuchen e Hua Qingying per poi seguire Hua Caili.


"Che succede?"


Con solo Hua Qingying al suo fianco, Hua Fuchen non aveva più bisogno di trattenere le sue emozioni: "Chi è quel ragazzo, Yun Che? Quale... è il suo rapporto con Caili?"


Hua Qingying non perse tempo. Si diresse semplicemente verso la barriera dicendo: "Ne parleremo a casa tua."


Regno Divino della Distruzione Celeste, il Padiglione della Spada Yixin che apparteneva solo al Divino Reggente Pittore del Cuore.


Hua Fuchen stava per fare la sua domanda dopo aver mandato via tutti quando le prime parole di Hua Qingying lo colpirono come un fulmine.


"Caili e Yun Che sono molto simili a te e Wanxin ai tempi."


La mente di Hua Fuchen si svuotò e ingoiò le parole che stava per dire come se fossero un milione di rocce. Dopo un momento per padroneggiarsi, si costrinse a chiedere: "Cosa... intendi dire con questo, Qingying?"


"È esattamente quello che pensi."


La risposta di Hua Qingying era indifferente e senza emozioni. Aveva avuto mesi per venire a patti con tutto, dopotutto. "Caili e Yun Che si amano."


"Ridicolo! Semplicemente... ridicolo!"


L'ultima volta che Hua Fuchen perse la calma in questo modo era stato diverse migliaia di anni fa, ma Hua Qingying non era affatto sorpresa. In questo momento, l'unica cosa che poteva fargli perdere la calma in questo modo era probabilmente Hua Caili.


"Caili e Dian Jiuzhi sono fidanzati! È stato approvato dal Monarca Abissale in persona ed è noto a tutti! Come ha potuto... come ha potuto..."


Le sopracciglia di Hua Fuchen erano aggrottate come spade affilate e il suo sguardo chiaramente ardeva d’emozione. Tuttavia, non poteva sopportare di rimproverare sua figlia e quindi spostò la sua ira su un certo giovane: "Come osa quel ragazzo, Yun Che, fare una cosa del genere!"


Si alzò bruscamente in piedi, il filo di energia misteriosa che non poteva controllare a causa delle sue emozioni furiose fece tremare il terreno. "La prova di Caili... il suo rapporto con quel ragazzo non può essere durato più di un anno. Non è ancora troppo tardi. Esilia quel ragazzo ora, più lontano possibile. Separali per sempre in modo che Caili non pensi nemmeno che ci sia speranza che possano stare di nuovo insieme."


Hua Qingying parlò di nuovo: "Caili si è data a Yun Che."


"..."


"..."


Per un momento, ci fu solo un silenzio mortale. Hua Fuchen si bloccò improvvisamente come se qualcuno lo avesse inchiodato al pavimento.


Diversi respiri dopo, si voltò finalmente per affrontare Hua Qingying direttamente. La sua espressione era così rigida che quasi non si poteva credere che fosse il viso di un uomo. "Cosa... hai appena detto?"


Non era rabbia o shock... Era un Vero Dio che dubitava seriamente delle proprie orecchie.


"Mi hai sentito correttamente." Una voce fredda fece a pezzi ogni dubbio miserabile del Divino Reggente Pittore del Cuore. "Si è data a Yun Che alcuni mesi fa. Il loro amore cresce solo giorno dopo giorno e hanno giurato di passare il resto della loro vita insieme.”


……


Note dell'Autore Culone:


Parliamo di Shenwu Yi.


Ora abbiamo una seconda persona che può usare la polvere abissale. Posso rivelare che il suo controllo sulla polvere abissale è molto più debole di quello di Yun Che, circa un milionesimo di Yun Che a fine gioco, immagino.


Se dovessi fare un esempio, Yun Che può avvolgere un'intera città con un gesto della mano, mentre Shenwu Yi può a malapena riempire una piccola stanza. Tuttavia, possiede le capacità per sfruttare al massimo questa abilità.


Quanto al perché può usarla e perché la sua padronanza è così inferiore a quella di Yun Che... lo lascio alla vostra immaginazione.


Quanto a chi fosse Shenwu Yi prima di perdere la memoria... non lo so nemmeno io. Dopotutto, sono solo una dattilografa senz'anima che non capisce la trama, no?

