---
weight: 20710
title: Capitolo 2071 - Occhi sul Tessitore di Sogni
pubDate: 2025-05-13T13:35:45.214Z
tags:
    - atg
---


Capitolo regolare,
-Schadenfreude


I tre principi della Distruzione Celeste erano già a disagio. I loro volti assunsero tinte blu e viola non appena sentirono la dichiarazione di Yun Che.


Così arrabbiato da dover ridere, Hua Mengyu non poté mantenere più la compostezza e sbuffò: “Da dove diavolo è spuntato fuori questo Divino Maestro di terzo livello? È impazzito? Non posso immaginare un motivo per cui farebbe una dichiarazione così assurda!”


Se Hua Fuchen non fosse stato qui, avrebbe già insultato Yun Che direttamente con un “idiota” con tutto il disprezzo che poteva radunare.


“Ahahahah!”Ma Hua Fuchen rise con uno sguardo ardente. “Che ragazzo arrogante! Se questo è il tuo desiderio, così sia!”


“Wanxiao, Mengyu, Guiyuan! Lo affronterete insieme!”


Non si poteva mai disubbidire all’ordine di un Divino Reggente, ma nessuno dei tre principi si mosse: “Padre, questo…”


Era incredibilmente difficile, ma glorioso diventare Semidei, eppure il loro padre stava ordinando loro di affrontare insieme un mero Divino Maestro di terzo livello??


Anche se la loro preda fosse morta in un colpo solo, sarebbe stata comunque una macchia per il loro onore; un’umiliazione che difficilmente potrebbero dimenticare.


“È un ordine!” Il tono di Hua Fuchen divenne duro, facendo irrigidire di paura e shock i tre principi. “Non solo, non dovete trattenervi minimamente! Altrimenti la considererò un’insubordinazione!”


“Sì padre!” Tutti e tre i principi risposero allo stesso tempo. Cos’altro potevano dire quando il potere di un Divino Reggente stava premendo contro le loro anime?


Boom!


Tutti e tre i principi scatenarono la loro energia misteriosa, evocando una potente onda d’urto dal centro della piattaforma della Distruzione della Spada. I loro sguardi divennero lame, le loro aure misteriose si tramutarono in armi e sembrava che un milione di spade fossero sospese sul cuore del loro avversario.


“Ragazzo.” Hua Fuchen si tirò indietro mentre diceva con indifferenza: “Ho sentito che hai padroneggiato lo spadone. Mostramelo.”


Per qualche motivo, Yun Che non si mosse. “Sono tre principi di nobili origini e lo spadone è troppo forte. Non vorrei commettere la grave colpa di ferirli, così…”


Alzò una mano ed evocò un minuscolo ciclone d’energia misteriosa. “Userò questo invece.”


Yun Che aveva fatto la dichiarazione più oltraggiosa nel tono più rispettoso possibile. Per i tre principi fu quasi la più grande umiliazione che avessero mai subìto in tutta la loro vita.


I tre principi stavano già mostrando espressioni scontente, ma adesso non potevano più nemmeno mantenere una maschera stoica. Le loro labbra stavano tremando,.


Dove diavolo nostro padre ha trovato un pazzo del genere, e perché ci sta facendo combattere? Si sta annoiando? È per questo che ci sta facendo rendere ridicoli?


Hua Fuchen continuò a mostrare un’espressione impassibile. Ordinò: “Brandite le vostre spade!”


Shiiiiing!!!


Tre raggi di spada sfrecciarono verso Yun Che come tre fulmini.


Se Hua Fuchen non avesse dato loro questo ordine, non avrebbero mai usato le loro spade. Il divario tra un Semidio e un Divino Maestro era tale che avrebbero potuto usare solo la loro aura per ridurlo in briciole.


Dal loro punto di vista, avevano chiaramente immobilizzato Yun Che con la loro pressione da Semidio. Non si spostò nemmeno quando i raggi di spada arrivarono di fronte a lui.


Rip!


Yun Che sembrò crollare all’istante sotto i tre attacchi… ma i tre principi furono sorpresi quando non sentirono alcuna resistenza. Videro solo un’immagine residua.


I tre si girarono allo stesso tempo e videro Yun Che dietro di loro. La sua postura non era nemmeno cambiata.


“L’Ombra del Dio Stellare!” Gridò con sorpresa Hua Wanxiao. “Fai parte del Regno Divino della Stella e della Luna!”


Yun Che: “...?!”


“Assolutamente vergognoso!” Hua Fuchen gridò con rabbia. “Come osate esitare e distrarvi nel bel mezzo di un combattimento! Avete sprecato tutti questi anni di coltivazione?”

Il suo rimprovero fece quasi perdere il coraggio a Hua Wanxiao. Non osò più dire un’altra parola e la sua spada emise un grido violento, lanciando diverse centinaia di raggi.


Alla sua sinistra e alla sua destra, Hua Mengyu e Hua Guiyuan non attaccarono. Invece squarciarono centinaia di metri di spazio per bloccare Yun Che.


Erano tre coltivatori all’Estinzione Divina e non erano riusciti ad annientare all’istante un Divino Maestro di terzo livello. Era un’umiliazione che non poteva che farli infuriare.


Così avevano bloccato completamente lo spazio attorno a Yun Che. La sua tecnica di movimento poteva essere dieci volte più formidabile e non sarebbe riuscito comunque a sfuggire dal loro attacco.


Yun Che non mosse comunque un muscolo. Attese finché il colpo non brillò di luce viola di fronte a lui.


Attivazione Monarca Infernale!


Nota traduzione: Hell Monarch => Monarca Infernale, uno dei cancelli del Dio Malvagio.


RUMBLE!!


Sembrava che una supernova stesse esplodendo all’improvviso di fronte ai loro occhi. Le lame del vento sollevate dai tre principi furono trasformate all’istante in una tempesta terrificante.


I tre raggi di spada che contenevano la potenza di un Semidio furono disintegrati all’istante dall’improvvisa tempesta di energia misteriosa. Anche i loro corpi furono scaraventati all’indietro come se fossero stati colpiti da un martello celeste.


Bang!


Il trio cadde bruscamente a terra allo stesso tempo. Quando si rialzarono, mostrarono puro stupore e incredulità. Fissarono Yun Che come se stessero fissando una creatura sovrannaturale che non sarebbe dovuta esistere.


Yun Che stava ancora emanando l’aura di un Divino Maestro di terzo livello, ma la pressione che lo accompagnava schiacciava i loro organi interni come milioni di montagne e stringeva le loro anime come artigli demoniaci. Erano tre coltivatori all’Estinzione Divina, santo cielo! Com’era possibile?


Allo stesso tempo, anche lo sguardo di Hua Fuchen perse finalmente la sua indifferenza. Fissò Yun Che e, per qualche istante, non poté credere alla sua stessa percezione spirituale.


L’aura di un Divino Maestro, ma la pressione dell’Estinzione Divina?!

Le storie che aveva sentito da Hua Qingying erano vere? Esisteva davvero una persona così assurda?!

“Attaccate!” Ringhiò Hua Fuchen.


Voleva vedere con i suoi occhi se quel potere e pressione fossero vere. Forse sarebbero scoppiate come bolle, come un’illusione che sarebbe crollata al primo colpo.


Stavolta Hua Wanxiao non mostrò più riluttanza, né disprezzo. Sporse una mano e una spada blu scuro fluttuò gentilmente sopra le sue dita come una piuma.


Risuonò un lieve tintinnio. Il corpo seguì la spada e la spada seguiva il cuore. Quando balzò, divenne lentamente trasparente fino a fondersi con la lama e trasformandosi in un raggio blu scuro. Poi iniziò a puntare verso Yun Che ad una velocità all’apparenza ridotta, tracciando una traiettoria bizzarra.


Allo stesso tempo, Hua Mengyu e Hua Guiyuan fecero le loro mosse e crearono subito due formazioni di spada identiche. Una volta che le formazioni si materializzarono, si fusero perfettamente in una tenda bianca di lame che si allargò per decine di chilometri.


Nell’Abisso, il Regno Divino della Distruzione Celeste rappresentava il picco della via della spada. Sia le loro spade che i loro intenti erano capaci di innumerevoli trasformazioni.


Hua Fuchen non scorse ancora nemmeno un lampo di serietà o preoccupazione nello sguardo di Yun Che.


La sua risposta di fronte all’attacco di Hua Wanxiao fu un cenno della mano. Sembrava così noncurante che non pareva nemmeno una vera e propria risposta.


Un momento dopo, le sue dita entrarono in contatto con il raggio di spada. Stranamente l’impatto non emise alcun suono.


Le sue dita attraversarono il raggio e batterono sulla lama con una precisione incredibile. Poi scivolarono lungo la sua superficie, privandola di ogni strato di potere. Quando raggiunse l’impugnatura con la lama, la spada aveva già perso tutto il suo bagliore blu scuro.


Le pupille di Hua Wanxiao si dilatarono come non mai. Era così scioccato che quasi perse il coraggio. Era perché, in qualche modo, aveva perso ogni connessione con la sua amata spada.


Un momento dopo, cinque dita afferrarono il suo polso con fare fulmineo.


Bang!!


Partendo dal suo polso, fu investito da una forza incredibile e si ritrovò a venire scagliato nell’aria e a girare come una trottola.


La spada di Hua Wanxiao volò fuori dalla sua presa e Yun Che la afferrò con noncuranza. La lama prese fuoco e Yun Che balzò dritto verso la terrificante barriera di lame creata dai due principi, la sua carica era stata accompagnata dal grido acuto di una fenice.


BOOM!


Ci fu un’esplosione e apparì un buco nella formazione di spade. Un momento dopo, i profili di molte spade furono divorate da fiamme cremisi che si levavano al cielo. Un osservatore esterno inconsapevole avrebbe pensato che le lame fossero fatte di legno secco visto come bruciavano.


I due principi emisero gemiti di dolore e sbiancarono dopo la distruzione della barriera. Un momento prima traboccavano di intento di spada sconfinato, ma adesso erano solo scioccati.


Ancora una volta, dallo sguardo di Hua Fuchen trapelò sorpresa. Ringhiò: “Unione della spada!”

I tre principi erano scioccati, ma ubbidirono al suo ordine senza esitare. Hua Wanxiao arrestò il suo volo a mezz’aria e riattirò la spada blu scuro nella sua presa. Anche Hua Mengyu e Hua Guiyuan si misero in posizione e, insieme a Hua Wanxiao, assunsero una strana formazione triangolare.


“Mostrami la tua spada, ragazzo.” Disse con indifferenza Hua Fuchen. “Mostrami il livello che può raggiungere la tua spada.”


Yun Che guardava i tre principi. Non rispose.


Gli occhi dei tre principi iniziarono a brillare con la stessa luce di spada. I loro cuori della spada entrarono in connessione e i loro intenti ed energie della spada si fusero.


Un grido sfuggì dalle loro labbra e i tre attaccarono allo stesso tempo. Le loro armi sfrecciarono in avanti e rifletterono un assalto che sembrava vasto come il mare.


Ogni raggio sembrava possedere un profilo unico. Pareva sia vero che falso, reale e irreale. Era sufficiente a confondere la vista e la percezione spirituale.


Yun Che si accigliò un po’, ma non prestò attenzione al mare di lame in avvicinamento.


Fece il gesto di afferrare qualcosa e manifestò la Spada Colpo Celeste Nemesi dei Diavoli nella sua presa. La puntò lentamente verso terra.


Non importa quante trasformazioni avete…


Tutto ciò di cui ho bisogno… è una spada!


Colpo Celeste Nemesi dei Diavoli attaccò. In un momento divise la terra e fece tremare di paura il cielo!


Il potere terrificante scoppiò per un solo istante, ma sufficiente a scioccare il Vero Dio, Hua Fuchen.


BOOOOOOOOOOM!!!


“WAHHHHHHHHHHHHHH!!”


Le traiettorie splendide e bizzarre delle spade dei tre principi si frantumarono all’istante come pietre fragili. Un ruggito assordante riempì le loro coscienze e un grido roco sfuggì dalle loro labbra, e i loro corpi furono scaraventati contro la barriera della piattaforma della Distruzione della Spada concome palle di cannone, per poi ribalzare a terra e cadere come sacchi di patate.


Colpo Celeste Nemesi dei Diavoli scomparì e Yun Che disse con un tono di scusa: “Dato che il Divino Reggente l’ha ordinato, non ho avuto altra scelta se non usare la mia spada. Mi scuso per la mia trasgressione, vostre altezze.”


Thang! Thang! Thang!


Le spade dei principi atterrarono fragorosamente in punti diversi della piattaforma.


Ci volle un po’ di tempo prima che Hua Wanxiao, Hua Mengyu e Hua Guiyuan riuscissero a rialzarsi, ma nessuno di loro si accinse a recuperare immediatamente le loro armi preferite. Invece fissarono storditi Yun Che, guardando con shock e paura il Divino Maestro di terzo livello che non sarebbe dovuto essere nemmeno degno di un’occhiata da parte loro.


“...” Hua Fuchen fece un lungo sospiro. Poi guardò di sottecchi la posizione dove Hua Qingying era “nascosta”.


Pensava che Hua Qingying avesse esagerato alcune delle imprese del giovane considerando quanto lo favoriva. Ma ora che aveva assistito alla sua potenza con i suoi occhi, doveva ammettere che ogni suo preconcetto in quanto Vero Dio vissuto da diecimila anni… era stato stravolto.


Era un potere mai visto che non era citato nemmeno nelle leggende o nelle antiche note.


Lui… e il misterioso maestro di cui ha parlato… chi diavolo…


“Chi… diavolo sei…” Disse a denti stretti Hua Wanxiao, ma sangue iniziò a scorrere dalla sua bocca prima ancora che potesse finire la sua domanda. Cadde su un ginocchio.


Era un principe Semidio e un Divino Maestro di terzo livello lo aveva ferito in un colpo solo. Un colpo solo! Come poteva essere successo?

Come poteva essere solo un Divino Maestro di terzo livello?!


“Wanxiao, Mengyu, Guiyuan,” disse Hua Fuchen, “potete tornare nelle vostre dimore. Non parlate a nessuno di ciò che è accaduto oggi. A nessuno.”


“Sì… ci siamo già dimenticati della questione di oggi, padre.”


I tre principi si congedarono, ma subito dopo essere usciti, si girarono allo stesso tempo e scoccarono un’occhiata scioccata verso Yun Che.


Dopo che i tre principi se ne andarono, la barriera si divise e Hua Caili discese dal cielo come una splendida farfalla. Abbracciò Yun Che e batté gli occhi con orgoglio verso suo padre: “Sei scioccato, non è vero?”


Era vero, ma vedendo quanto era vicina sua figlia a quel ragazzo, poté solo grugnire con indifferenza.

“Così ha superato anche la seconda prova.” La voce di Hua Qingying risuonò da un’altra direzione.


Hua Fuchen si girò per guardarla negli occhi: “Non c’è da meravigliarsi che lo lodi così tanto. È davvero insolito. Mi sto iniziando proprio a chiedere chi sia il suo maestro.”


Yun Che chinò subito la testa: “Le mie scuse, ma il mio maestro mi ha detto…”


“Ho capito. Non devi spiegarti.” Hua Fuchen fece un cenno noncurante. “So che rispetti profondamente il tuo maestro, così tanto che non vuoi condividere il suo segreto nemmeno con Caili. Naturalmente non mi aspetto che tu faccia un’eccezione per me.”

“Padre, il mio fratellone Yun ha completato la tua prova tre volte meglio di quanto ti aspettavi!” Hua Caili lo interruppe prima che potessero continuare il discorso, la gioia e l’orgoglio traboccavano dai suoi occhi. Sembrava stesse cercando di dire: guarda, padre! Il mio uomo è incredibile, non è vero?!


“Ora manca solo un’ultima prova. Dicci cos’è!”


Hua Qingying si girò a guardare. Anche lei era curiosa di quale fosse l’ultima prova che Hua Fuchen aveva preparato per Yun Che.


Invece di rispondere, il Divino Reggente si girò e disse: “Domani.”


Non spiegò cosa intendeva con questo e non attese nemmeno che gli altri rispondessero. Era già volato via nel momento in cui Hua Caili aprì bocca.


“Umpf! Non avrà ancora pensato ad una terza prova.” Hua Caili strinse Yun Che per il braccio e disse: “Non dargli attenzione. Fratellone Yun, lascia che ti faccia vedere la nostra collezione di spade. Sono sicura che ne rimarrai incantato.”


Yun Che ubbidì e la seguì nel padiglione della Collezione di Spade sotto la piattaforma.

“Sembri piuttosto entusiasta.” Disse all’improvviso Li Suo.

“È così ovvio?” Rispose Yun Che.


“Perché sei così entusiasta?” Chiese Li Suo.

“Le prime due prove sono solo aggiunte. In effetti sono state abbastanza superficiali se ci pensi.” Spiegò con indifferenza Yun Che. “Questa cosiddetta ultima prova è il vero obiettivo di Hua Fuchen.”


“È il passo che hai detto che avrebbe fatto di sicuro?”

“Esatto.” Dallo sguardo di Yun Che trapelò un intento indecifrabile. “Domani mi manderà nel Regno del Tessitore di Sogni per questa prova.”

“Sta per arrivare la fase più critica del mio piano. Per questo ho deciso di ricompensarmi con un po’ di entusiasmo.”


Li Suo rimase in silenzio a lungo, sembrava stesse riflettendo. Alla fine però dovette chiedere: “Come diavolo sei giunto a questa conclusione?”


“La tua confusione è perfettaente comprensibile. Dopotutto non sei mai stata un genitore.” Disse lentamente Yun Che. “Tutto ciò che ho fatto è stato mettermi nei suoi panni e immaginare che Caili fosse Wuxin. Poi ho considerato Hua Fuchen e l’attuale situazione dei Regni Divini, deducendo tutto di conseguenza… Se fossi un uomo che adora sua figlia più della sua stessa vita, cosa dovrei fare prima di risolvermi a fare un grosso compromesso? La risposta più probabile è ovvia.”


“Prima che entrassi nel Regno Divino della Distruzione Celeste, ho solo sentito dicerie e storie riguardo a Hua Fuchen. Non ero sicuro di potercela fare. Ora però quella possibilità è praticamente diventata una certezza.”


…


Dopo che Hua Fuchen tornò nella sua camera da letto, creò una barriera che lo isolò dal mondo esterno.


Rimase seduto in silenzio per molto tempo. Alla fine alzò una mano.

Ci fu un bagliore di luce divina e un profilo apparì lentamente di fronte a lui.


Era il profilo di un uomo di mezz’età piuttosto bello. Indossava un abito argenteo su cui erano ricamate rune divine contorte dall’aspetto bizzarro.


Anche se era solo un profilo, l’uomo emanava comunque una pressione intimidatoria. Il suo sguardo in particolare sembrava una palude o una foschia in cui circolava una luce demoniaca che proveniva dal più profondo dei sogni.


“Ehi, fratello Fuchen.” L’uomo lo chiamò. Sorprendentemente, la sua espressione maestosa e solenne rivelò un sorriso gentile: “Cosa ti è successo tanto da usare una proiezione simile per contattarmi?”

“Fratello Meng,” disse con serietà Hua Fuchen, “Ho un’umile richiesta per te.”


L’uomo sembrò sorpreso all’inizio, poi scoppiò a ridere: “Ahahah! Non dire così. Siamo fratelli, no? Qualunque difficoltà tu abbia incontrato, dimmi e vedrò di risolverla.”

