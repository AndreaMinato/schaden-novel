---
weight: 2074
title: Capitolo 2074 - Regno Divino dei Tessitori di Sogni
pubDate: 2025-05-27T06:39:30.642Z
tags:
    - atg
---


Capitolo regolare,
-Schadenfreude


Li Suo non rispose. Sembrava stesse riflettendo sulle sue parole.


Yun Che continuò: “Prendi la Divina Regione Orientale ad esempio. Tra i quattro Regni Sovrani, quello degli Dei Stellari e degli Dei Lunari erano nemici, mentre il Regno dell’Eternità e quello del Monarca del Brahma si contrapponevano reciprocamente.
Il regno degli Dei Lunari odiava a morte quello del Monarca del Braha, ma non poteva fare altro che tramare in segreto. Quanto al regno degli Dei Stellari, era stato ingannato dal regno del Monarca del Brahma, ma non aveva la forza per contrattaccare..."


"Intendo dire che la sola Divina Regione Orientale conteneva innumerevoli guerre segrete, rancori e complotti."


"Invece l'Abisso è eccezionalmente pacifico. Tre dei sei Divini Reggenti, Distruzione Celeste, Sconfinato e Tessitore di Sogni, sono migliori amici, e due di loro stavano persino pianificando un matrimonio politico.
Il Regno Divino della Notte Eterna è isolazionista e non vuole avere contatti con nessun altro regno. Quello della Stella e della Luna interagisce raramente con chi è al di fuori dei suoi confini, e il Regno Divino dalla Farfalla Gufo, nonostante sia il più debole di tutti, è, almeno in superficie, protetto dal Monarca Abissale in persona."


"Fino ad oggi, non ho mai sentito parlare di una 'guerra tra i Veri Dei dei Regni Divini."


"Significa che, nonostante le tragedie e le circostanze orribili sotto cui il popolo dell'Abisso è stato costretto a soffrire, i sei Regni Divini sono incredibilmente pacifici e stabili. Almeno, erano molto meglio rispetto al Regno degli Dei."


"Dato questo ambiente e questa struttura, e considerando che nessun Regno Divino deve preoccuparsi della propria sicurezza, la loro più grande aspirazione è stata, e sarà sempre, le eredità. Ecco perché c'è una notevole mancanza di combattimenti e intrighi tra i regni."


Ed era anche il motivo per cui l'Abisso non poteva mai "generare" personaggi come Xing Juekong o Qianye Fantian, entrambi mostri spietati la cui profondità d'animo era misurabile in diecimila abissi.


Xing Juekong era un bastardo che avrebbe ingannato e sacrificato due delle sue stesse figlie per una possibilità infinitesimale di ottenere il potere di un Vero Dio. Qianye Fantian era un mostro politico che aveva distrutto innumerevoli reami durante il suo regno e aveva studiato di nascosto il Sigillo Primordiale della Vita e della Morte per ottenere l'immortalità. Era anche un uomo che considerava ogni forma di vita come pedine da disporre come voleva.


Se esisteva una persona nell'Abisso che poteva essere paragonata a Xing Juekong e Qianye Fantian, forse era il padre di Hua Fuchen. Tuttavia, era arrivato a quel punto per continuare l’eredità del Regno Divino. Non era stato per elevare il suo potere al di sopra degli altri Regno Divini o per causarne la caduta.


Li Suo rifletté un momento prima di rispondere. "È come dici. Da quanto ne sappiamo al momento, potrebbero esserci piccoli rancori tra i Regni Divini, ma non ci sono mai stati debiti di sangue, né terribili conflitti che potessero diventare noti tra la gente dell’Abisso. Ma... questo non ha senso.
Più l'ambiente è difficile, maggiore dovrebbe essere la competizione. Gli abitanti della Terra dei Viventi hanno usato ogni sorta di metodo crudele solo per sopravvivere, ma i Regni Divini, che dovrebbero sperimentare la maggiore competizione, sono incredibilmente pacifici..."


Yun Che disse: "La risposta è ovvia, no?"


Dopo un breve silenzio, Li Suo rispose lentamente: "Il Monarca Abissale."


"Esatto." Una luce strana brillò negli occhi di Yun Che. "In passato, il Regno degli Dei vantava tre Regioni Divine, orientale, occidentale e meridionale, e quattordici Regni Sovrani. Anche se il regno del Dio Drago governava su tutti gli altri, nemmeno loro erano in grado di controllare completamente tutti gli altri Regni Sovrani.
Inoltre, il regno del Dio Drago non voleva intromettersi nei loro affari. Anche se l’Imperatore del Drago era indubbiamente più potente e rispettato rispetto agli altri imperatori, li trattava più o meno come pari."


"La Terra Pura invece possiede un potere assoluto sui sei Regni Divini. In effetti, le loro eredità dei Veri Dei sono state concesse dal Monarca Abissale.”


"Ogni volta che i sei Regni Divini parlano del Monarca Abissale, lo fanno sempre con un timore e un rispetto profondi. Cosìchi oserebbe nutrire ostilità, agire impulsivamente o complottare contro altri Regni Divini?"


Naturalmente, questo equilibrio era possibile solo perché il Monarca Abissale era incredibilmente potente. Dal punto di vista di Yun Che, era un livello di forza che poteva solo essere descritto come terrificante.


Il tono di Li Suo si ammorbidì. "Se le cose sono così pacifiche, stabili e calme come dici, allora i Regni Divini sono anche molto più vulnerabili a intrighi e complotti esterni del normale. Questo dovrebbe alleggerire il tuo peso, no?"


Ancora una volta, Yun Che diede a Li Suo una risposta inaspettata. "Oh no, affatto. Al contrario, l’ha reso molto più pesante."


"Allora, quando la regina diabolica e io abbiamo le forze della Divina Regione Settentrionale per lanciare un assalto contro quella orientale, la regina diabolica ha detto che, grazie alle sue macchinazioni, né la regione occidentale, né quella meridionale avrebbero alzato un dito per salvare la Divina Regione Orientale. In effetti, è andata esattamente come aveva previsto.”


"Inoltre, c’è ogni sorta di rancore, rimostranza e ogni sorta di rancori, rimostranze e mine nascoste tra i Regni Sovrani. Potrebbero avere un nemico comune, ma li si può mettere uno contro l’altro con le giuste macchinazioni.”


Il tono di Yun Che divenne serio. "Sfortunatamente, non è così per i sei Regni Divini. Sono, in un certo senso, un vero fronte unito, il che significa che danneggiare un Regno Divino significa danneggiarli tutti. Questo senza contare quell’indescrivibile Terra Pura."


"Non esiste quasi nessun grande rancore che possa sfruttare a mio vantaggio, quindi dovrò crearne uno io stesso."


Sollevò inconsciamente una mano e si massaggiò la fronte. "Ma come posso farlo? Cosa farebbe la regina diabolica se fosse qui? Dannazione..."


Fu in quel momento che la voce di Hua Qingying risuonò nelle sue orecchie. "Un uomo dovrebbe avere una volontà che trascende ogni ostacolo. Sono solo cinque anni di separazione; un attimo nella tua lunga vita. Non c'è bisogno di preoccuparsi così tanto, no?"


Yun Che smise di massaggiarsi la fronte e rispose rispettosamente: "Ha ragione, zia… emh, voglio dire, signora Fata della Spada.
Immagino di sentire la mancanza di Caili. Quando eravamo insieme, sembrava che la mia vita fosse completa e perfetta. Ma ora che siamo separati, ho la sensazione che parte del mio cuore e della mia anima mi manchi.”


"Non si preoccupi. Dissiperò questo dolore il prima possibile. Per Caili e il mio futuro, darò il massimo durante il mio periodo nel Regno Divino dei Tessitori di Sogni."


"Mm." Hua Qingying annuì leggermente prima di fare una domanda improvvisa: "Dove hai imparato l’Ombra del Dio Stellare?"


Yun Che rispose: "Dal mio maestro."


Hua Qingying non ne fu affatto sorpresa. Considerando tutte le imprese straordinarie che lo aveva visto fare, il fatto che il suo "maestro" conoscesse l’Ombra del Dio Stellare era praticamente normale. "L’Ombra del Dio Stellare dovrebbe essere un'abilità di movimento esclusiva conosciuta solo dal Regno Divino della Stella e della Luna. Quindi, cerca di non usarlo finché non sarai maturato abbastanza. Altrimenti, potresti attirare problemi inutili."


"Capisco." Rispose Yun Che obbediente. "Apprezzo il suo consiglio, zi-signora Fata della Spada.”


Passò abilmente all'argomento successivo: "Quando il mio maestro mi ha insegnato l’Ombra del Dio Stellare, mi ha detto che è una tecnica di movimento che apparteneva all’antico Dio Stellare. Significa che il potere del Regno Divino della Stella e della Luna è legato a quell’antico Dio Stellare?”


"Esatto." Rispose Hua Qingying. "Il Regno Divino della Stella e della Luna vanta due Divini Reggenti e due eredità divine. Le loro origini divine derivano dall’antico Dio Stellare e dall’antico Dio Lunare.”


Yun Che ne fu incuriosito. Fece un'altra domanda: "Il mio maestro mi ha anche detto che anticamente c’erano molti Dei Stellari e Lunari. I nomi degli Dei Stellari si basavano sulle stelle e quelli degli Dei Lunari erano ispirati ai colori delle lune. Così quali poteri hanno ereditato i due Divini Reggenti?”


Hua Qingying gli lanciò un'occhiata lunga. "Sei davvero molto ignorante riguardo alle questioni dei Regni Divini."


"Nei tempi antichi, quando il Monarca Abissale ha forgiato gli artefatti dell'eredità per il Regno Divino della Stella e della Luna, ha scelto di infondere l'origine divina del più grande Dio Stellare, quello del Lupo Celeste e del Palazzo Imperiale Viola.”


Yun Che: "...!"


"Pertanto, anche se i discendenti di un Sovrano Stellare manifestano la stirpe di un Dio Stellare diverso, il loro sangue e il loro potere primario si convertirebbe automaticamente in quello del Lupo Celeste una volta che diventano un Divino Reggente. Il nucleo del loro potere si chiama Tomo del Lupo Celeste.”


"Vale lo stesso per l'eredità degli Dei Lunari. Tutti i Divini Reggenti della Luna sono Dei Lunari del Palazzo Imperiale Viola.”


A questo punto, Yun Che divenne assolutamente certo che gli dei stellari e lunari dei Regni Divini fossero esattamente gli stessi che conosceva.


L'eredità del Lupo Celeste esisteva sia nel Regno degli Dei che nell'Abisso. In effetti, l'Abisso possedeva la sua origine divina da Vero Dio.


Guardando solo la linea temporale, era chiaro che l'eredità nell'Abisso fosse, in termini di antichità, di gran lunga superiore rispetto a quella lasciata nel Regno degli Dei.


"A proposito, l’erede degli Dei Stellari e quello degli Dei Lunari di questa generazione possiedono rispettivamente la stirpe del Lupo Celeste e quella del Plaazzo Imperiale Viola. In effetti, questa è la prima volta nella storia che entrambe le stirpi appaiono contemporaneamente. Sono sicura che i prossimi Divini Reggenti saranno più potenti di ogni loro predecessore nella storia dell'Abisso."


Yun Che fece un'altra domanda: "Caili mi ha detto che il Monarca Abissale ha creato sette artefatti di eredità divina in totale. Perché non ha creato sette Regni Divini? Perché ha dato al Regno Divino della Stella e della Luna due origini divine?"


Hua Qingying rispose con quel tono indifferente che non cambiava mai: "Perché ci sono solo sei artefatti di origine divina, non sette. L'origine divina del Dio Stellare e quella del Dio Lunare condividono lo stesso recipiente."


Yun Che sembrò confuso.


Hua Qingying continuò: "Si dice che gli Dei Stellari e gli Dei Lunari in realtà appartengano alla stessa razza. Nei tempi antichi, servivano persino la stessa Dea della Creazione. Tuttavia, tra i due c’era un fiume di rancore e sono sempre stati in conflitto fino a quando, un giorno, molti Dei Stellari e Lunari non caddero nell'Abisso."


"Di fronte ad una minaccia comune, hanno messo da parte i vecchi rancori e hanno unito le forze. Per questo sono riusciti a rendere enormi contributi al Monarca Abissale durante i primi anni dell'Abisso."


"Forse è per questo che il Monarca Abissale ha deciso di conservare un'origine divina del Dio Stellare e una del Dio Lunare, e di riversarle nello stesso artefatto.
È stato per riunire i due popoli. Il fatto che le due origini divine potessero condividere lo stesso artefatto dimostra che erano originariamente una sola razza."


"Questa decisione ha i suoi difetti, però. Rende molto, molto più difficile continuare a tramandare il loro potere. Innanzitutto, hanno bisogno di due eredi che abbiano una quantità sufficiente di essenza divina invece di uno solo.
Secondo, l'aura e la coltivazione degli eredi dovrebbero essere il più possibile vicine. Altrimenti, è possibile che lo squilibrio causi un incidente o persino una tragedia durante il processo di trasmissione dell’eredità.”


"Capisco." Yun Che aveva un'espressione stupita. "E pensare che le eredità dei Regni Divini sono così insolite. Però avrei dovuto sapere che le eredità dei Veri Dei non potevano essere ordinarie.”


Gemelli Stella e Luna...


Equilibrio...


Yun Che abbassò leggermente la testa in modo che Hua Qingying non notasse il lampo oscuro nei suoi occhi.


Non sentendo altre domande da lui, Hua Qingying tornò in silenzio. Era in piedi sulla prua dell'arca misteriosa e guardava il mondo grigio e oscuro davanti a sé, con i capelli neri e le vesti blu che sventolavano. Sembrava uscita direttamente dal capolavoro di un antico dipinto.


Nonostante le dimensioni dell'arca misteriosa, era un oggetto dell'Abisso. Possedeva molta più energia di qualsiasi nave nel Regno degli Dei, e la sua velocità superava di gran lunga quella dell'arca misteriosa più veloce nel Regno degli Dei, il Palazzo Celeste della Luna Evanescente.


Passarono diverse ore. Il Regno Divino dei Tessitori di Sogni era vicino.


"Arriveremo tra altri sette o otto minuti."


Yun Che aveva riposato nel frattempo. Quando sentì la voce di Hua Qingying, si alzò immediatamente in piedi e dichiarò: "Sono pronto. La ringrazio ancora per avermi scortato fino alla mia destinazione, signora Fata della Spada. Non merito tanta attenzione e protezione da parte sua."


Hua Qingying non si voltò a guardarlo. Si limitò a dire con indifferenza: "C'è un posto chiamato 'valle del Sogno Affondante’ nel Regno Divino dei Tessitori di Sogni. Caili ti ha ripetutamente avvertito di non avvicinarti, ma ora che siamo quasi arrivati a destinazione, ti avvertirò un'ultima volta per conto di Caili... non importa cosa succeda, non importa cosa senti, non fare mai un passo nella valle del Sogno Affondante. Capito?"


"Sì. Me lo ricorderò." Yun Che promise solennemente prima di chiedere: "Caili mi ha detto che la valle del Sogno Affondante è un posto che crea sogni, e molte persone vi si avventurano di propria volontà... è davvero così spaventoso?"


Hua Qingying rispose: "I sogni non sono spaventosi. Ciò che è spaventoso è la natura umana."


Yun Che sembrò confuso.


Hua Qingying spiegò pazientemente: "Supponendo che un essere umano goda di una vita lunga, sperimenterà centinaia, persino migliaia di momenti gioiosi nella sua vita. Tuttavia, i momenti dolorosi e miserabili sono molto, molto più numerosi. Sfortunatamente, all'interno di questi sogni esiste solo una gioia infinita e nessuna sofferenza."


Alla fine si voltò e guardò Yun Che con la coda dell'occhio. "Sembra un posto idilliaco, vero?"


Yun Che aprì la bocca ma non riuscì a rispondere.


"Un sogno può essere una manifestazione dei propri desideri. Può evocare ciò che è impossibile nella realtà; soddisfare i propri desideri a proprio piacimento."


"All'interno di un sogno, un umile mortale può diventare un conquistatore di tutti i mondi. I nemici che non potrebbe mai sconfiggere si prostrerebbero ai suoi piedi. I tesori che non oserebbe sognare per l'eternità sarebbero a portata di mano. Persino i cari che sono morti da innumerevoli anni potrebbero 'rinascere' all'interno di un sogno."


Hua Qingying esitò un secondo per poi continuare con una voce molto più fredda: "Così, dimmi: come reagirebbe una persona se tornasse alla cruda realtà dopo essersi goduto tutto quello che un sogno idilliaco ha da offrire?”


Era scontato. Yun Che rispose rapidamente: "La realtà non è cambiata, ma la troverebbe milioni di volte più difficile da accettare rispetto a prima. Vorrebbe tornare immediatamente nel suo sogno... a qualsiasi prezzo."


"Esatto." Soddisfatta della sua razionalità, Hua Qingying gli fece un cenno di approvazione. "Le conseguenze sono esattamente come descrivi. La vittima farebbe tutto il possibile per tornare nel suo sogno più e più volte.
Allo stesso tempo, non investirebbe neanche un briciolo di sforzo per migliorarsi nel mondo reale. Mai. Dopotutto, sapeva che non sarebbe mai stato in grado di ottenere ciò che aveva nel suo sogno ideale, nemmeno se si fosse sforzato un milione di volte di più.”


"In altre parole, la vittima è paralizzata."


Yun Che sussultò profondamente con un finto shock e orrore. Poi le porse i suoi rispetti e disse: "Ora capisco. La ringrazio, zi… emh, voglio dire, signora Fata della Spada per il suo consiglio. Ora che conosco le conseguenze, non metterò assolutamente piede nella valle del Sogno Affondante.”


La promessa di Yun Che fu sufficiente per soddisfare Hua Qingying. Cadde di nuovo nel silenzio.


Yun Che fece un piccolo passo avanti. I suoi passi erano leggeri e chiaramente pieni di esitazione.


Dopo un po', disse di nuovo con una voce timida, quasi come se avesse dovuto raccogliere tutto il suo coraggio per farlo: "Posso... posso chiamarla... zia come Caili?"


Come se fosse colpito dal fulmine della sua stessa richiesta audace, Yun Che aggiunse in fretta: "Per favore, non si arrabbi, signora. Non ho secondi fini, è solo che… non ho avuto più avuto una famiglia come punto di riferimento da quando il mio maestro è mancato e non ho sentito consigli simili da allora..."


Hua Qingying rispose con indifferenza: "Tutto ciò che ho detto e fatto per te è per il bene di Caili."


"Capisco." Yun Che annuì frettolosamente e fece un piccolo passo indietro. "Sono stato... scortese e presuntuoso. Per favore, dimentichi ciò che ho detto, signora Fata della Spada.”


"È solo un appellativo. Chiamami come vuoi." Hua Qingying guardò avanti impassibile.


Yun Che alzò gli occhi. La sua aura era tale che, anche con la schiena rivolta verso di lui, Hua Qingying poteva quasi sentire il suo sguardo che si illuminava di entusiasmo in un istante.


"La ringrazio... zia." Sorrise, con la voce che tremava leggermente come un ramo al vento.


Fu in quel momento che un'enorme barriera si alzò lentamente dall'orizzonte.


Era di un strano colore bianco argenteo che contrastava con lo sfondo scuro dell'Abisso.


L'arca misteriosa discese e volò dritta verso la barriera.


Anche Yun Che si era avvicinato alla prua e osservò la gigantesca barriera si avvicinava sempre di più.


Regno Divino dei Tessitori di Sogni.


Preparatevi a ricevere il sogno che tesserò per tutti voi!

