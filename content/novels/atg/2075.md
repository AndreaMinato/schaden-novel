---
weight: 20750
title: Capitolo 2075 - L’Antico Ruggito di un Diavolo
pubDate: 2025-05-28T09:39:10.863Z
tags:
    - atg
---


Capitolo regolare,
-Schadenfreude


Non appena l'arca misteriosa si avvicinò alla barriera del Regno Divino dei Tessitori di Sogni, una forza repulsiva la avvolse immediatamente e ne ridusse drasticamente la velocità.


"Benvenuti, ospiti del Regno Divino della Distruzione Celeste."


Una voce giunse da lontano. Visto che l'arca del Regno Divino della Distruzione Celeste era segnata con un’impronta e un’aura della spada speciali, era facilmente riconoscibile.


Una figura maschile si avvicinò rapidamente per incontrarli, dalla sua aura sembrava un Sovrano Divino di medio livello. Nel Regno degli Dei avrebbe potuto governare un dominio stellare di grado intermedio. Ma qui? Era degno solo di essere un discepolo di frontiera.


Il Sovrano Divino chiamò ad alta voce: "Sei Yun Che?"


Era chiaro che aveva ricevuto istruzioni dal Divino Reggente Senza Sogni.


Aveva appena finito di fare la sua domanda quando le sue pupille si contrassero. Questo perché vide una fata blu scendere insieme a lui dall’arca misteriosa.


Immediatamente dissipò la sua aura e si chinò su un ginocchio. Porse i suoi rispetti a Hua Qingying. "Benvenuta nel Regno Divino Tessitore di Sogni, Fata della Spada della Distruzione Celeste. Non sapevo del suo arrivo e così non ho preparato un'accoglienza migliore. Per favore, perdoni questo discepolo per la sua mancanza di considerazione."


Hua Qingying distolse lo sguardo dal cielo lontano... era passato molto tempo dall'ultima volta che aveva messo piede in questa regione.


"Per favore, informa il Divino Reggente Senza Sogni che Yun Che è qui."


"Come desidera!"


Il discepolo di frontiera accettò l'ordine e creò una formazione di trasmissione del suono il più rapidamente possibile. "Presto! Informa il Divino Reggente che…"


…


Palazzo Divino Tessitore di Sogni.


Ogni mattone, ogni pietra che componeva questo palazzo rifletteva una luce insolita e diversa, come uno specchio o dell’acqua. Quando una persona spostava lo sguardo da un punto all'altro, avrebbe avuto la sensazione che nebbia velasse la sua vista. 
Una volta entrato, chi era debole di carattere avrebbe avuto la sensazione di camminare attraverso un’illusione. Nel migliore dei casi, avrebbe provato confusione. Nel peggiore, la sua anima si sarebbe separata dal corpo.


Il Divino Reggente Senza Sogni, Meng Kongchan, era seduto sul suo trono e un giovane in abiti argentei stava chinando rispettosamente la testa di fronte a lui. Aveva capelli lunghi che luccicavano d'argento di tanto in tanto. Nonostante fosse di fronte al Divino Reggente Senza Sogni in persona, la sua espressione era calma e le sue labbra erano incurvate in un lieve sorriso. Il suo sguardo era rinfrescante come un vento primaverile, ma chiunque osasse fissarlo negli occhi sarebbe stato inconsapevolmente trascinato in un abisso di sogni.


Era il Figlio Divino Tessitore di Sogni, Meng Jianxi.


"La tua energia misteriosa è cresciuta considerevolmente e neanche la tua energia spirituale non è male. Ben fatto." Meng Kongchan annuì lentamente con un leggero apprezzamento negli occhi.


Il sorriso di Meng Jianxi si allargò. "Ne sono felice. Le tue lodi sono il motivo per cui ho lavorato così duramente per migliorarmi, Padre."


"Dovresti lavorare duramente per te stesso, non per me. O più precisamente, dovresti lavorare per un futuro migliore per il Regno Divino dei Tessitori di Sogni."


Il Divino Reggente Senza Sogni batté le dita sul tavolo mentre osservava il suo figlio più eccezionale con uno sguardo cupo e indifferente. "Ultimamente, più Signori della sala dei Sogni si sono uniti alle tue 'file'. Non solo, il tuo 'dominio' si è allargato al punto da avere un monopolio quasi totale. Francamente, sono sorpreso che tu stia ancora facendo così tanti progressi nonostante tutte queste distrazioni."


Meng Jianxi immediatamente chinò la testa e supplicò con timore: "Padre, io sicuramente…"


"Rilassati," Meng Kongchan lo interruppe prima che potesse iniziare a giustificarti. "Sei arrivato così lontano nonostante tu sia il Figlio Divino dei Tessitori di Sogni da meno di un secolo. Questa è la prova sia della tua ambizione, che delle tue capacità. Sono caratteristiche naturali per poter diventare un Divino Reggente."


"Ricorda questo, tuttavia." Meng Kongchan era rimasto impassibile dall'inizio alla fine. "Non esagerare."


"Capisco e ricorderò i tuoi insegnamenti, Padre," rispose Meng Jianxi inchinandosi profondamente.


Nonostante questo, Meng Jianxi scelse comunque di spiegarsi. "Padre, sarò sempre tuo figlio, non importa cosa faccia. Da uomo mediocre sono diventato il Figlio Divino dei Tessitori di Sogni in un momento. Sebbene siano passati secoli da allora, a volte sono ancora incredulo. Ecco perché sono sempre preoccupato di poter essere carente in qualche modo, e perché cerco sempre di condividere il suo fardello, Padre."


"Mm." Meng Kongchan annuì. "Francamente, è piuttosto noioso essere un Divino Reggente. Con il livello di competenza che hai dimostrato finora, sarei felice di cederti il trono il prima possibile."


Meng Jianxi alzò lo sguardo con grande timore: "Padre, non deve…"


"Ti ho detto di rilassarti."


Meng Kongchan lo interruppe di nuovo. "Sono consapevole di ciò che stai facendo in segreto, ma non ho mai cercato di fermarti perché ne sono contento. Il motivo per cui ne parlo deliberatamente oggi è per ricordarti una cosa."


"Non importa cosa stai tramando, non devi mai rimanere indietro nella tua coltivazione. Più forte sarai, migliore e più veloce sarà la tua capacità di assorbire il potere del Vero Dio dell'origine divina quando sarà il momento per te di sostenerlo. 
Prendi Shenwu Yanye del Regno Divino della Notte Eterna, per esempio. Quando era giovane, ha lottato strenuamente per aumentare la sua coltivazione anche solo di poco. Ecco perché il suo potere divino è almeno uguale al mio in termini di densità nonostante si sia costretta a ereditare un'origine con solo il settanta per cento di essenza divina."


"In questo momento, sei posizionato ultimo tra tutti i Figli Divini in termini di coltivazione, e incontreremo il Monarca Abissale tra soli tre anni. Non metterai in imbarazzo il Regno Divino dei Tessitori di Sogni, capito?"


"Capito. Ricorderò i suoi insegnamenti!"


"Il cadavere di Jianzhou è stato trovato?" Meng Kongchan cambiò improvvisamente argomento.


Meng Jianxi rispose: "No, e non abbiamo trovato neanche il cadavere di Meng Jingzhe."


"Mm." Meng Kongchan grugnì. "Puoi fermare la ricerca. Cercare un corpo nella Foschia Sconfinata è come cercare un ago in un pagliaio e hanno continuato a farlo per quasi sei mesi. Jianzhou certamente non può lamentarsi che non ho fatto lo sforzo di trovarlo. Consola tua madre quando tornerai alla tua dimora."


"Lo farò," rispose Meng Jianxi per poi dire: "Anche se il cadavere di mio fratello è sparito, secondo recenti voci, la squadra di ricerca crede che la morte di mio fratello potrebbe non essere solo un incidente sfortunato. Potrebbe essere morto perché ha accidentalmente provocato... il 'Monarca della Nebbia.'"


"Il Monarca della Nebbia?" Meng Kongchan strinse leggermente gli occhi. "Intendi quella voce che è spuntata fuori dal nulla? Su quale base stai facendo questa deduzione?"


Meng Jianxi rispose: "Mio fratello tiene alla propria vita e di solito è molto prudente. In generale, non metterebbe mai piede nella Foschia Sconfinata. Anche se la prova lo ha lasciato senza altra scelta che entrare nella Foschia Sconfinata, dubito che si sarebbe avventurato troppo in profondità, e nella periferia, normalmente… sarebbe impossibile incontrare il Qilin Divino Ancestrale."


"Alcuni mesi fa, il Qilin Divino Ancestrale per qualche motivo è apparso alla periferia della Foschia Sconfinata. Era anche il giorno in cui sono iniziate le voci riguardanti il Monarca della Nebbia. Innumerevoli praticanti del mistero hanno testimoniato che il Qilin Divino Ancestrale molto probabilmente è stato pilotato dalla persona che si è definita 'Monarca della Nebbia.'"


"Ridicolo!" Meng Kongchan sbuffò. "Le bestie abissali sono fantasmi la cui coscienza è scomparsa da tempo dai loro gusci. Come potrebbe qualcuno pilotarle? Nemmeno il supremo Monarca Abissale potrebbe ottenere un risultato simile. Questo cosiddetto 'Monarca della Nebbia' è molto probabilmente solo un trucco tirato fuori da qualche audace furfante. Pensare che le masse sciocche se la siano bevuta. Che cosa ridicola."


"Sono d'accordo."


Fu in quel momento che le sopracciglia di Meng Kongchan fremettero, e alzò un dito. Una formazione di trasmissione sonora apparve davanti a lui.


"Divino Reggente, i due ospiti del Regno Divino della Distruzione Celeste sono arrivati."


"Mm. Di' al discepolo di frontiera di portarlo da me direttamente," ordinò Meng Kongchan con indifferenza quando, improvvisamente, si rese conto di qualcosa. "Due? Chi è l'altro ospite?"


"La Fata della Spada della Distruzione Celeste."


Meng Kongchan balzò in piedi all'istante. Si affrettò ad aggiungere: "Di' agli ospiti di aspettare un momento. Li incontrerò di persona. Nel frattempo, assicurati che godano della migliore ospitalità che possiamo offrire."


"Pensare che la signora Fata della Spada sarebbe... eh?"


Meng Jianxi non riuscì nemmeno a finire la sua frase prima che Meng Kongchan scomparisse dalla vista, lasciando una tempesta al suo passaggio.


Meng Kongchan si mosse molto, molto velocemente. Innumerevoli onde d'urto si espqnsero intorno a lui mentre passava, allarmando innumerevoli praticanti del mistero Tessitori di Sogni.


Meng Kongchan individuò Hua Qingying nel momento in cui varcò la barriera del regno.


Nascose tutte le sue emozioni. Poi, uscì allo scoperto con un portamento divino, ridacchiando. "Ahahahah, sono passati migliaia di anni dall'ultima volta che hai visitato il Regno Divino dei Tessitori di Sogni, Qingying. Qual è l'occasione? Sei venuta solo per scortare il ragazzo?"


Lanciò a Yun Che un'occhiata veloce prima di riportare la sua attenzione su Hua Qingying.


"Esatto," rispose Hua Qingying.


Meng Kongchan l'aveva detto per scherzo e per questo fu colto alla sprovvista dalla sua risposta chiara e concisa.


Hua Qingying stava già guardando Yun Che e dicendo: "Quest'uomo è il Divino Reggente Senza Sogni. Provvederà una sistemazione. Tuttavia, questo è tutto il supporto che puoi aspettarti da lui. Non ti presterà alcun aiuto in futuro."


"Ricorda ciò che ti ho detto e ciò che ti sei detto. Da ora in poi, l'unico su cui puoi contare... sei tu stesso."


Detto questo, fece un cenno a Meng Kongchan e disse: "Ho consegnato Yun Che al tuo regno. Lascio il resto a lei, Divino Reggente Senza Sogni."


"Non è affatto un problema! Qingying… ah! Qingying!"


Meng Kongchan fece un passo avanti ma poté solo guardare mentre Hua Qingying tornava sull'arca misteriosa e volava via ad alta velocità. Figuriamoci qualsiasi intenzione di restare, non aveva nemmeno messo piede all'interno del Regno Divino dei Tessitori di Sogni.


Era venuta fin qui solo per scortare il ragazzo?


Yun Che fece un passo avanti e si inchinò risspettosamente a Meng Kongchan. "Sono Yun Che. Sono venuto a visitarla come ordinato dal Divino Reggente Pittore di Cuori."


La partenza della fata blu spazzò via tutta l'eccitazione di Meng Kongchan. Annuì sconsolato e disinteressato. "Vieni con me."


Yun Che non disse altro. Si mise dietro Meng Kongchan.


Mentre volavano, Yun Che poteva sentire innumerevoli sguardi su di lui. Alcuni erano roventi e infuocati, oppure così freddi da gelare l'anima, e altri ancora erano affilati come lame o erano così leggeri da sembrare cotone.


Se l'aspettava. Dopotutto questo era il Regno Divino dove focalizzavano ogni sforzo sulla coltivazione dell'energia spirituale.


Meng Kongchan non disse una parola durante il loro volo. E neanche Yun Che ruppe il silenzio.


"Come ci si aspetta dal Divino Reggente Tessitore di Sogni. La sua anima è profonda e vasta come il mare, capace di contenere ogni forma di vita quando è calma e di sconvolgere il mondo intero quando si agita."


La voce di Li Suo risuonò nel suo mare spirituale. "Sei venuto fin qui solo per incontrare un uomo con l'anima di un dio... che piano hai in mente?"


Yun Che non le rispose direttamente. "Lo scoprirai molto presto."


Li Suo rifiutò la sua risposta con chiara preoccupazione nella voce: "...Voglio saperlo ora."


Quando Yun Che aveva affrontato il Divino Reggente Pittore di Cuori, era stato accompagnato da Hua Caili e protetto da Hua Qingying. Per quanto arrabbiato fosse il Divino Reggente Pittore di Cuori, Li Suo non si era mai veramente preoccupata per la sua sicurezza.


Ora, Yun Che stava mettendo piede all'interno del Regno Divino dei Tessitori di Sogni e affrontando il Divino Reggente da solo. Era veramente isolato qui.


Era sicura che Yun Che non fosse venuto qui senza la dovuta preparazione e risolutezza. Era sicura che avesse bisogno di qualcosa dal Divino Reggente Senza Sogni. Tuttavia, per Yun Che tramare contro di lui come stava facendo ora... un passo falso e sarebbe morto.


Yun Che rimase in silenzio per un momento, ma alla fine rispose: "Il più grande punto di forza del Divino Reggente Senza Sogni è naturalmente la sua anima. Il mio piano è molto semplice. Voglio semplicemente entrare in contatto con lui nel suo dominio più grande e più competente."


"!!" La sua risposta senza dubbio scioccò Li Suo.


"Tu..." Rimase in silenzio dopo aver esclamato quella parola. Poi, chiese lentamente: "Quanto sei sicuro?"


Yun Che inspirò leggermente e dichiarò con fare impassibile, quasi spietato: "Questa è l'ultima barriera che la Regina Diabolica mi ha dato sacrificando permanentemente una parte di se stessa... Fallire non è un'opzione!"


Palazzo Divino dei Tessitori di Sogni.


Ogni tipo di luce bizzarra si rifrangeva ovunque, causando un'inspiegabile lacuna e confusione temporanea nella visuale di Yun Che. Prima che se ne rendesse conto, il Divino Reggente Senza Sogni era svanito come nebbia.


Yun Che chiuse gli occhi per due respiri di tempo. Quando li riaprì, la sua vista si era completamente schiarita. Trovò anche Meng Kongchan seduto sul suo trono e che lo guardava dall'alto con perfetta indifferenza.


"Suppongo che un guscio eccellente non sia tutto ciò che hai dopo tutto." Osservò il Divino Reggente Senza Sogni. "Per riprendersi così rapidamente dalla luce spirituale del palazzo nonostante sia solo un Divino Maestro di terzo livello... la tua energia spirituale deve essere molto più forte della tua energia misteriosa."


Yun Che fece qualche passo avanti e porse i suoi rispetti. "Sono solo un uomo umile. Non mi aspettavo di ricevere tanta attenzione dal Divino Reggente Senza Sogni in persona, quindi a dirle la verità, sono molto spaventato in questo momento."


"Non importa quanto tu sia umile, sei l'uomo che Caili ha scelto. Questa è una qualifica sufficiente per te per fronteggiare con orgoglio chiunque altro.”


Era impossibile dire se Meng Kongchan lo stesse insultando o semplicemente affermando fatti. "Dove pensi di andare ora che sei qui?"


Yun Che rispose: "Volevo visitare il Regno Divino dei Tessitori di Sogni un giorno, ma non so quasi nulla al riguardo. Quindi... vorrei il suo consiglio."


"Mm," rispose Meng Kongchan con indifferenza. "Un Divino Maestro dalle umili origini. Dire che tu e Dian Jiuzhi appartenete a due mondi diversi sarebbe un eufemismo. Anch'io sono oltre curioso di come tu sia riuscito a conquistare l'amore di Caili fino a quel punto e persino... convincere... Qing... Ying... a... scortarti... qui..."


La sua voce sembrava diventare più lenta, più silenziosa e più distante.


"Non si entra semplicemente nel Regno Divino del Tessitore di Sogni... senza sperimentare un lungo sogno..."


La luce si distorse. La sua vista si era offuscata prima che se ne rendesse conto. Il Divino Reggente Senza Sogni sembrava stare in alto nel cielo.


"Permettimi di farti cadere in un sogno io stesso... Qingying ti ha scortato qui dopo tutto... è solo giusto che ti offra la migliore ospitalità che il mio Regno Divino del Tessitore di Sogni possa offrirti..."


Lo sguardo di Yun Che prima divenne appannato, poi perse colore. Era come se una spessa nebbia grigia si fosse insinuata sui suoi occhi.


Lottò per aprire gli occhi, ma persino la sua bocca si era chiusa prima che potesse dire un'altra parola. L'energia misteriosa circostante divenne incredibilmente sottile come se fosse entrato in letargo.


Meng Kongchan non aveva mosso un dito dall'inizio. Era rimasto perfettamente immobile.


Tutto ciò che cambiò fu che i suoi occhi ora brillavano d'argento.


Nessuno sapeva che la sua anima di Vero Dio si era fatta strada silenziosamente nel mare dell'anima di Yun Che... e aveva incontrato una resistenza piuttosto feroce.


Era la resistenza innata che tutte le anime viventi possedevano; la reazione istintiva contro le invasioni spirituali. Al livello di Yun Che, la sua difesa era tale che persino Meng Kongchan ne era impressionato.


Naturalmente, era forte quanto uno straccio di stoffa davanti alla sua anima di Vero Dio.


La luce dei suoi occhi si concentrò, e la sua anima incredibilmente vasta avvolse quella di Yun Che come un mare che ruggiva.


BOOM!!!


Un boato assordante esplose nella mente di Yun Che.


Proprio quando l'anima di Meng Kongchan entrò in contatto con le profondità di quella di Yun Che, improvvisamente rabbrividì in modo innaturale.


Era perché... due occhi neri come la pece si erano aperti bruscamente.


Erano... il nero più scuro che avesse mai visto in vita sua.


Gli occhi neri come la pece continuarono a diventare sempre più grandi e... mentre la sua anima tremava incontrollabilmente, si rese conto che era grande come un granello di polvere rispetto a quel paio di occhi.


La sua mente era un mare infuriato... ma sospeso sopra il mare infuriato c'era il cielo infinito e le stelle; un abisso diabolico oscuro e senza fine.


ROOOOOAAAAAAAAAAARRRRRRRRRRRR!!!


Gli occhi neri esplosero, e l'abisso diabolico discese. Consumò il mare in un istante e spazzò via ogni increspatura acquosa; ogni raggio di luce.


Un feroce, antico grido di un demone risuonò in tutto il mondo spirituale di Meng Kongchan.


Meng Kongchan tremò dalla testa ai piedi mentre la luce argentea nei suoi occhi si disintegrò all'istante. Fu immediatamente sostituita da pura, infinita oscurità.


Fu in quel momento che Yun Che aprì gli occhi... e una sagoma demoniaca si rifletté nei suoi occhi.


Aprì la bocca e disse con una voce roca e demoniaca che quasi non sembrava la sua:


"Io/io... sono/sono... Meng/Meng... Jian/Jian... Yuan/Yuan..."

