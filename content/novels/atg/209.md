---
weight: 209
title: Capitolo 209 – Stabilire la supremazia
pubDate: 2024-05-31T07:27:25.208Z
tags:
    - atg
---

Quando fu annunciato il nome di Yun Che, Cang Yue reagì ancora più in fretta di lui. Gli afferrò immediatamente una mano, poi disse in tono nervoso e eccitato: “Fratello Minore Yun, è il tuo turno.”


“Buona fortuna, Cognato! Vai a sconfiggere tutti i tuoi avversari e fai vedere chi è il più forte a quelli che ci stanno prendendo in giro!” disse Xia Yuanba, stringendo i pugni.


“Tornerò tra poco.” disse con noncuranza Yun Che, senza nemmeno fermarsi a pensare prima di alzarsi in piedi e raggiungere il palco.


E così, all'improvviso tutta l'attenzione si concentrò sulla quindicesima arena.


“Svelti, guardate! È il turno del ragazzino della Famiglia Imperiale Ventoblu!”


“Tsk tsk, quel Fu Yanjie è davvero fortunato a dover affrontare quel tizio al primo incontro. Perché non posso avere anche io tutta questa fortuna?”


“Mi sembra di ricordare che Fu Yanjie sia al secondo livello dello Spirit Profound Realm. Scommetto che lo farà strisciare a terra con solo tre mosse... HAHAHAHA! Perché non hanno messo anche me nel quindicesimo gruppo? Almeno anche se avessi perso gli altri dodici incontri avrei comunque potuto divertirmi un po' pestando quel ragazzino.


Esplosioni di risate echeggiarono tutt'intorno.


Yun Che non diede peso alle voci che raggiungevano le sue orecchie da ogni direzione. Stava guardando in silenzio il suo primo avversario, di fronte a lui. Aveva delle spalle molto larghe e una vita piuttosto spessa, la sua corporatura era robusta. Aveva in mano un enorme machete lungo circa otto piedi. Tuttavia, Yun Che non stava prestando attenzione a nulla di questo, ma era concentrato sul leggero ghigno che quella persona aveva in volto e sul bagliore crudele che aveva negli occhi.


“Heh...” Yun Che abbassò leggermente le sopracciglia e le sue labbra si inarcarono formando un sorriso quasi impercettibile.


“Che l'incontro abbia inizio!”


Non appena l'arbitro ebbe finito di parlare, Fu Yanjie scagliò un fendente nel vuoto con la sua arma gigantesca, creando una corrente di vento. Fissò Yun Che, e sogghignando disse in tono minaccioso: “Yun Che, avermi incontrato sarà la tua disgrazia. Ubbidiscimi e crolla subito a terra!”


Senza smettere di ghignare, Fu Yanjie non aspettò che Yun Che estraesse un'arma e scattò in avanti con grande velocità. Aveva un fisico robusto e massiccio, e impugnava una lama molto grande, ma non era affatto lento. Con un ringhio, sollevò in alto il machete e colpì verso il basso, in direzione del braccio sinistro di Yun Che, utilizzando un po' di Profound Energy.


Nella zona riservata al Burning Heaven Clan, Fen Juebi rise di gusto: “Fratellone, devi solo aspettare e goderti lo spettacolo. Abbiamo già dato istruzioni particolari a quel concorrente. Non lascerà a Yun Che la possibilità di arrendersi e gli taglierà un braccio il più in fretta possibile, poi lo colpirà anche con un fendente al volto.”


“Ottimo.” Le labbra di Fen Juecheng tremarono e lui rise freddamente.


Il vento tagliente che stava per raggiungere Yun Che era estremamente violento, il suo avversario non aveva intenzione di trattenersi. Yun Che si spostò leggermente a lato e schivò l'attacco, ma l'istante successivo il machete di Fu Yanjie si diresse verso l'alto... quel fendente mirava chiaramente al suo volto.


Yun Che guardò l'arma, concentrandosi. Poi, esplose dalla rabbia... potrei sopportare di rompermi un braccio, e anche finire mezzo morto sarebbe accettabile, ma questo figlio di puttana vuole davvero rovinarmi la faccia! Non potrei tollerarlo per nulla al mondo; anche se i vecchietti riescono a sopportare la moglie, io non riuscirei mai a sopportare questo!


Una luce spietata luccicò negli occhi di Yun Che. Si abbassò improvvisamente, evitando quel colpo. Anziché indietreggiare, avanzò; scattò di colpo in avanti, come un fulmine, e diede una violenta gomitata all'addome di Fu Yanjie.


“Merda! Quel tizio vuole morire!”


“Ma quel ragazzino è pazzo? Fu Yanjie potrebbe batterlo a occhi chiusi. Ora gli basterebbe un comodo fendente verso il basso per ucciderlo istantaneamente. In fin dei conti è davvero troppo giovane. Non ha soltanto una Profound Strength troppo bassa, ma anche la sua esperienza di combattimento è scarsa e con grandi lacune.”


Ma quello che accadde subito dopo pietrificò tutti sul posto... Yun Che aveva avanzato e aveva attaccato direttamente l'addome di Fu Yanjie, eppure l'enorme machete era ancora sospeso sopra di lui, non si stava abbassando. Era immobile. Dopo che Yun Che si fu rialzato e ebbe fatto due passi indietro, il braccio di Fu Yanjie continuò a restare fermo, come se fosse stato congelato.


Clang...


L'arma tra le dita di Fu Yanjie cadde a terra.


“Ugh... ug...” dalla sua gola scaturirono dei suoni rauchi. Gli occhi di Fu Yanjie si spalancarono e rimasero fissi nel vuoto, quasi come se dovessero uscirgli dalle orbite. Cadde lentamente in ginocchio, tenendosi il ventre tra le mani per il tremendo dolore, e si raggomitolò a terra come un gambero. Tremava dalla testa ai piedi, e dalla fronte gli colavano fiumi di sudore freddo. Dalla sua bocca uscì del sangue fresco misto a bava e schiuma.


Anche se la gomitata di Yun Che non l'aveva fatto indietreggiare di neppure un passo, la forza opprimente dell'impatto non si era dissipata e era penetrata violentemente nel suo corpo, facendogli immediatamente perdere la capacità di muoversi e causandogli dolori atroci. Se non fossero stati sul palco e Yun Che non avesse temuto di poter essere squalificato, sicuramente l'avrebbe menomato senza pietà solo per aver cercato di sfregiarlo.


Yun Che abbassò lo sguardo e fissò Fu Yanjie, ai suoi piedi e in preda all'agonia, dicendogli con un tono crudele e distaccato: “Non c'erano rancori o offese passate tra noi due, e non avevi alcuna ragione per cercare di ferirmi di proposito; a quanto pare, ti hanno usato come un burattino. Non so ancora dire con sicurezza chi ti abbia dato l'ordine, ma sono convinto che lo scoprirò molto presto. Torna da quella persona e dille che ho ricevuto la sua provocazione; purtroppo, ho paura che non sarà in grado di affrontare le conseguenze delle sue azioni.”


Fu Yanjie era ancora a terra e non riuscì neppure a mormorare qualcosa di comprensibile.


“Fu Yanjie non si è rialzato entro dieci secondi! Vince Yun Che, della Famiglia Imperiale Ventoblu!”


Yun Che si allontanò con calma dall'arena, mentre Fu Yanjie rimase accasciato sul palco senza riuscire a rimettersi in piedi. Solo dopo parecchio tempo gli altri due partecipanti del suo Clan lo raggiunsero e lo portarono via sollevandolo, rossi in volto.


I discepoli dei vari Clan, che inizialmente si aspettavano uno scontro a senso unico, rimasero immediatamente con gli occhi e le bocche spalancate, fissandosi a vicenda.


“Che succede? Sul serio Fu Yanjie ha perso?”


“Forse l'attacco di Yun Che ha colpito per puro caso la Profound Entrance 'Dantian' di Fu Yanjie, che quindi ha perso subito tutte le sue forze... dev'essere andata così, no?”


“Hm, è l'unica spiegazione plausibile. Comunque, quel Fu Yanjie è stato sconfitto da qualcuno al True Profound Realm, è davvero fin troppo umiliante.”


Yun Che si stava allontanando dal palco molto lentamente. Mentre camminava socchiuse lievemente gli occhi per concentrarsi e analizzò le persone che lo circondavano mantenendo un'espressione neutrale. Poco dopo, avvertì una piccola quantità di intento omicida dirigersi verso di lui... era davvero pochissimo, quasi insignificante, ma Yun Che aveva una totale familiarità con l'intento omicida e lo percepiva senza difficoltà. Si voltò di scatto, e il suo sguardo incrociò quello della persona che stava emettendo quel desiderio di uccidere... in un battito di ciglia, le diede di nuovo le spalle e tornò a sedersi.


Fen Juecheng... Ha, allora è lui. Yun Che sorrise, gelido, e ripensando a quello che era successo la notte prima capì tutto nel giro di pochi secondi.


I loro sguardi si erano incontrati solo per un istante, e per Fen Juecheng era completamente impossibile avere una percezione spaventosamente acuta come quella di Yun Che, quindi ovviamente non si era accorto di essere già stato scoperto. L'esito della battaglia lo fece tornare di nuovo scuro in volto: “Sembrerebbe che abbiamo sottovalutato questo 'Yun Che'.”


“Tsk.” Fen Juebi, invece, era estremamente sdegnato: “Non importa cosa faccia, è un patetico True Profound Realm. Fu Yanjie di sicuro è stato sconfitto perché l'ha preso troppo alla leggera e ha avuto molta sfortuna. Se non accadrà nulla di inaspettato, per pura coincidenza  il prossimo avversario di Yun Che sarà proprio il fratello gemello di Fu Yanjie. La sua Profound Strength è persino maggiore di un livello, e senza dubbio non permetterà a Yun Che di affidarsi a un colpo di fortuna.”


La prima serie di incontri continuò con la rapidità di un incendio fuori controllo. Esattamente come aveva detto Cang Yue, il ritmo dei duelli era molto serrato. Dopo solo tre ore, in ogni singola arena erano stati disputati mediamente più di trenta incontri. Alcuni finivano in pochissimo tempo, altri si protraevano fino a diventare aspre battaglie. Eppure, quando qualcuno doveva affrontare un membro dei Quattro Sect Maggiori di solito si arrendeva subito. Specialmente contro avversari straordinari come Ling Yun, Xiao Kuanglei, Yan Jin e Shui Wushuang; chi si ritrovava a dover combattere contro di loro si ritirava senza nemmeno pensarci... altrimenti, se per caso fossero stati colpiti un po' tropo forte avrebbero potuto rimanere gravemente feriti, o peggio, e sarebbero stati svantaggiati nei duelli successivi. Era meglio arrendersi subito e risparmiare le proprie forze.


“Trentacinquesimo incontro del quindicesimo gruppo: Yun Che della Famiglia Imperiale Ventoblu – – contro – – Fu Yinjie della Fazione Nuvola di Giada del Sud!”


La seconda battaglia di Yun Che stava per iniziare, ma il nome del suo avversario lo lasciò perplesso per un po' di tempo.


Eh? Ancora la Fazione Nuvola di Giada del Sud, come può essere una coincidenza? E anche quel nome mi sembra familiare.


Yun Che raggiunse l'arena e guardò il suo avversario, rimanendo senza parole. Anche lui aveva le spalle larghe, la vita spessa e un fisico robusto. Eccetto i vestiti, era identico a quel Fu Yanjie che Yun Che aveva lasciato a terra poco prima. Persino l'arma era la stessa, un enorme machete.


“Questo paparino è Fu Yinjie! Poco fa hai osato ferire gravemente il mio fratello gemello, quindi ora questo paparino ti distruggerà!” Fu Yinjie sollevò la sua arma gigantesca e gridò dalla rabbia. Nei suoi occhi non molto grandi bruciava una ferocia crudele.


“Haha, quei due gemelli non sono solo stati assegnati allo stesso gruppo, ma hanno anche dovuto affrontare lo stesso sfidante, è davvero curioso.”


“Fu Yinjie, sbrigati a fare a pezzi quel moccioso e a vendicare l'offesa subita da tuo fratello! È stato sconfitto così duramente che è scappato a piangere dalla nonna.”


“Se anche tu dovessi perdere, voi due fratelli gemelli fareste meglio a cercare immediatamente del tofu con cui suicidarvi. Hahahahaha.”


Yun Che si guardò intorno con indifferenza. Il ghigno malvagio di Fen Juecheng, quei volti e quelle bocche dei discepoli dei vari Sect che li prendevano in giro come se fossero delle merde, e ovviamente lo sguardo di Fu Yinjie, carico di odio e di disprezzo; i suoi occhi si soffermarono su ogni cosa. Le sue labbra tremarono, e sul suo viso apparve un sorriso glaciale.


Ha... davvero pensate che io, Yun Che, sia un pupazzo che potete maltrattare e con cui potete giocare come preferite?


Solo perché siete in molti, credete di essere degni di potermi giudicare e guardare con disprezzo? E di essere degni di prendermi in giro?


“Che il duello abbia inizio!”


“Ti annienterò!” non appena l'arbitro ebbe finito di parlare, Fu Yinjie sollevò il suo enorme machete e scattò verso Yun Che ringhiando. Dal punto di vista di un estraneo, la rabbia di Fu Yinjie era perfettamente normale, perché Yun Che aveva distrutto la reputazione di suo fratello e l'aveva persino ridotto in gravi condizioni. Tuttavia, Yun Che conosceva il vero motivo di quell'odio.


“Tu, da solo?”


Yun Che scoppiò a ridere dallo sdegno. Tra le molte grida di sorpresa, distese una mano verso Fu Yinjie, colpendo da dietro il machete che l'aveva quasi raggiunto.


Bang!!


Con un rumore assordante l'enorme lama dell'arma, in cui Fu Yinjie aveva riversato moltissima Profound Energy, si spezzò di netto in parecchi pezzi. Prima che Fu Yinjie avesse la possibilità di mettersi a urlare dallo shock, Yun Che aveva già fatto volare verso l'alto un piede, colpendolo al petto con un calcio.


Con un “bang”, le difese di Profound Energy di Fu Yinjie vennero distrutte come un foglio di carta velina, e sei delle sue costole furono spezzate. Nonostante il fisico robusto, volò all'indietro per varie decine di metri come se fosse una palla di cannone e si scontrò violentemente contro la barriera di Profound Energy alle sue spalle; l'impatto la fece persino tremare leggermente.


Fu Yinjie scivolò verso terra lungo la barriera, e si schiantò contro il pavimento. Aveva già perso i sensi.


Aveva spezzato un'arma a mani nude e aveva sconfitto il suo avversario con un solo colpo; tutto nel giro di un secondo. Tutti gli spettatori sembravano aver perso la voce, e persino l'arbitro non riuscì a reagire prontamente.


“Hmph!” Yun Che sbuffò con freddezza e indifferenza. Senza nemmeno degnare di un altro sguardo Fu Yinjie, se ne andò dall'arena come se nulla fosse.


Solo a quel punto l'arbitro annunciò frettolosamente, come se si fosse appena svegliato da un sogno: “Il vincitore è Yun Che, della Famiglia Imperiale Ventoblu!”
