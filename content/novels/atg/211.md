---
weight: 2110
title: Capitolo 211 - Seconda fase
pubDate: 2024-05-31T09:27:25.209Z
tags:
    - atg
---




"Sembra che tu abbia avuto molti incontri fortuiti che ti hanno permesso di riformare il tuo corpo. Devi essere stato molto fortunato." Chu Yueli annuì leggermente: "D'ora in avanti credo che Qingyue sarà molto più sollevata, ma..."
Il suo sguardo divenne freddo: "Spero che tu non dimenticherai dello status delle discepole di Frozen Cloud Asgard e del motivo per cui abbiamo permesso questo matrimonio. Non vorrei che tu avessi intenzioni che non dovresti avere solo perché non hai più delle Profound Vein mutilate."


Yun Che sorrise con indifferenza e disse: "Non si preoccupi. Provo solo ammirazione e gratitudine nei confronti di Qingyue, non farei mai nulla che la possa disturbare."


Anche se quelle parole erano dirette a Chu Yueli, in realtà avevano un secondo significato... Non disturbarla, ma questo dipendeva da lei...


Chu Yueli diede un'occhiata a Chu Yuechan. Sapeva che sua sorella aveva una natura orgogliosa e non le piaceva interagire con gli altri. Disse immediatamente: "Andiamo."


"Yuanba, prenditi cura di te e di nostro padre." Disse Xia Qingyue a suo fratello con un tono di voce gentile. Gettò uno sguardo su Yun Che e se ne andò insieme al gruppo.


"Aaah... Sorellona, ho ancora così tante cose da dirti!"


Yun Che lo trattenne mentre cercava di inseguirla e scosse la testa: "Basta Yuanba, non andare lì. Il giorno in cui è diventata una discepola di Frozen Cloud Asgard non si poteva più considerare un membro della famiglia Xia. Anche dopo che le discepole di Frozen Cloud Asgard muoiono, i loro corpi rimarranno in eterno ad Asgard."


"Oh." Xia Yuanba annuì. Non si sapeva se avesse davvero capito. Iniziò a ridere: "Non importa, almeno il cognato è ancora qui. Quando la sorellona è rimasta lì per due anni è diventata così potente. Deve essere davvero felice."


"..." Yun Che rimase senza parole di fronte al grande cuore di Xia Yuanba.


"Ho sentito che le persone a capo della squadra di Frozen Cloud Asgard sono la Fata di Ghiaccio Chu Yueli e la Fata dalla Gelida Bellezza, Chu Yuechan, che non ha fatto una comparsa in pubblico per molto tempo. Quella accanto a Chu Yueli dovrebbe essere la Chu Yuechan che ha incantato e ha affollato i sogni di moltissimi giovani pieni di talento." Cang Yue si avvicinò e disse: "Peccato che stesse indossando un velo. Mi sarebbe piaciuto vedere quanto fosse bella la 'Bellezza Numero Uno di Ventoblu' per cui mio padre era ossessionato."


"Questa Fata dalla Gelida Bellezza è nobile e distante come affermavano le voci. Semplicemente guardandola mi fa sentire come se la mia anima si stesse congelando, facendomi perdere il coraggio di andare a parlarle." Cang Yue si diede una piccola pacca sul petto. Il comportamento freddo di Chu Yuechan le aveva lasciato una profonda impressione. Disse con cautela: "Tuttavia è strano. Dicevano che di solito rimaneva a Frozen Cloud Asgard e che non ne era uscita per un po' di anni o anche per qualche decennio. Poterla incontrare è un'occasione rarissima. Perché ha scelto di venire a questo torneo?"


"...Forse Frozen Cloud Asgard era troppo noioso così è venuta a prendere un respiro d'aria fresca." Disse Yun Che a caso per poi sentirsi un po' sconfortato. Prima aveva guardato Chu Yuechan in continuazione sperando di poter catturare la sua attenzione. Anche se era fredda e impassibile, sarebbe andato bene anche uno sguardo apatico... ma Chu Yuechn era rimasta immobile come una statua. Il volto dietro al velo era sereno e aveva completamente ignorato la sua esistenza.


Il modo in cui lo aveva ignorato era peggiore della sua impassibilità.


"Ma ho comunque la sensazione che Chu Yuechan ti stesse guardando di sottecchi." Disse all'improvviso Cang Yue.


"Guardando di sottecchi... me?" Yun Che spalancò la bocca: "Stava chiaramente lì in piedi senza muoversi, come sai che mi stava guardando di sottecchi?"


Cang Yue era perplessa, dopo averci pensato per un po' rispose con un tono di voce serio: "Intuito femminile."


Yun Che: "Pfff..."


---


"In questo universo sconfinato non c'è niente di impossibile. Perfino una persona che all'inizio aveva una Profound Vein mutilata è riuscita in meno di due anni a mostrare una forza così scioccante. Sembra che abbia fissato il cielo dal fondo di un pozzo per tutti questi anni a Frozen Cloud Asgard..." Sospirò Chu Yueli.
Chiaramente la trasformazione di Yun Che l'aveva scioccata profondamente.


"Sorella, conosci qualche metodo che permetterebbe ad una persona con le Profound Vein distrutte fin da quando era giovane di guarire?" Chiese Chu Yueli. Tuttavia non ricevette risposta anche dopo aver aspettato per un bel po' di tempo.
Chu Yuechan aveva uno sguardo vacuo, la luce nei suoi occhi era come il riflesso di una pozza d'acqua senza alcuna increspatura. Sembrava come se non avesse nemmeno sentito cosa aveva appena detto.


"Sorella?"


Chu Yuechan non rispose.


Chu Yueli non disse più altro... Da quando Chu Yuechan era tornata sembrava essere diventata un'altra persona. Anche se sua sorella era la persona che la capiva di più non poteva immaginarsi cosa stesse pensando.


Dietro di lei Shui Wushuang e Wu Xuaxin andarono accanto a Xia Qingyue e iniziarono a discutere.


"Sorella Minore Xia, è davvero tuo fratello? Siete proprio diversi. Hai un corpo così minuto mentre tuo fratello sembra un piccolo gigante."


"Quel Yun Che è quello che hai sposato? È stato sorprendente che tu l'abbia incontrato qui. Ha davvero un bell'aspetto... Sorella Minore Xia, il motivo per cui hai insistito a sposarlo è perché ti piace un po'?"


Xia Qingyue scosse la testa: "Il solo motivo per cui l'ho sposato era per rispettare la promessa che mio padre ha fatto e a causa della mia gratitudine per suo padre che mi ha salvato la vita.
Dato che sono già una discepola di Frozen Cloud Asgard come potrei provare dei sentimenti per lui?"


Proprio mentre lo diceva ricordò quando aveva visto Yun Che per la prima volta. Stava camminando insieme ad una ragazza dall'aria elegante e sembravano piuttosto affezionati tra di loro. Si sentì un po' a disagio... ma questa sensazione era molto debole e scomparve in un attimo.


---


Nel secondo e nel terzo giorno la prima fase del torneo continuò.


Nel primo round Yun Che era davvero stato fortunato. Nel gruppo di cinquanta persone in cui era, non solo non c'erano discepoli dei Quattro Maggiori Sect, i più forti praticanti erano al quinto livello dello Spirit Profound Realm. 
Comunque non aveva incontrato ancora uno dei sei discepoli al quinto livello dello Spirit Profound Realm. In tre giorni aveva combattuto dodici battaglie e i più forti con cui aveva lottato erano solo al quarto livello... Con la sua serie imbattuta di dodici vittorie era entrato tra i primi 300, avanzando nella seconda fase degli incontri.


Questo risultato era sbalorditivo.


"Cavolo! Anche se ammetto che questa persona al True Profound Realm sia molto più forte del previsto, che sia riuscita ad entrare nella seconda fase senza essere stato sconfitto... Troppo esagerato."


"La sua fortuna è troppo buona. L'avversario più forte che ha incontrato era solo al quarto livello dello Spirit Profound Realm. La mia fortuna non è stata così buona. Tutti quelli che ho incontrato erano incredibilmente forti. Se fossi stato al posto suo anche io avrei ottenuto una serie imbattuta."


"Scordatelo, è troppo facile parlarne, ma farlo davvero è un'altra questione. Perché non provi a combattere contro qualcuno al terzo o al quarto livello dello Spirit Profound Realm mentre sei solo al decimo livello del True Profound Realm?!"


"..."


Senza alcuna suspence, Xia Qingyue e Ling Yun furono in grado di superare il primo round imbattuti. Dei loro dodici incontri, circa metà dei loro avversari si arrese senza combattere. La loro efficienza non poteva essere più alta.


Dopo che finì il primo round, Xia Yuanba alzò con vigore il pugno e fece il tifo. Cang Yue era tutta contenta e Qin Wushang non poté trattenersi dal sorridere. Anche se era sicuro che Yun Che potesse superare il secondo round, quando ci era finalmente riuscito non poté contenere le sue emozioni... Perché questa era la prima volta che un rappresentante della Famiglia Imperiale Ventoblu aveva superato il secondo round! La prima volta che un discepolo era entrato tra i primi trecento!


"Riferirò subito la notizia all'Imperatore. Lo renderà molto felice.
Forse questo cambio d'umore potrebbe migliorare la sua salute." Disse Qin Wushang con emozione. Senza aspettare ulteriormente trovò un angolo per riferire la notizia.


"Meraviglioso, Fratello Minore Yun. Hai stabilito un nuovo record per i discepoli che rappresentano la Famiglia Imperiale. Dopo che mio Padre riceverà questa notizia ne sarà molto felice. Se potessi raggiungere i primi cento allora anche se mio padre dovesse andare in cielo potrebbe farlo senza alcun rimpianto... Fratello Minore Yun ti ringrazio sinceramente." Un rossore tinse le guance di Cang Yue. Prese gentilmente la mano di Yun Che con le sopracciglia incurvate come due splendide lune crescenti.


Yun Che stava per dire qualcosa quando all'improvviso sentì un intento omicida diretto verso di lui. Con un sorriso afferrò le mani di Cang Yue e disse con gentilezza: "Allora... Sorella Maggiore come intendi premiarmi?"


"Ah? Che genere di premio vuoi?" Cang Yue sbatté i suoi bellissimi occhi.


"Voglio che la Sorella Maggiore... mi dia un bacio." Yun Che si volse e fece un largo sorriso.


"Ah? Proprio qui?" Cang Yue si guardò attorno e arrossì. Corrugò lievemente le labbra e avanzò all'improvviso, dando un bacio al ragazzo e poi abbassò immediatamente la testa mentre il suo cuore batteva all'impazzata.


Non molto lontano, Fen Juecheng stava guardando Yun Che e Cang Yue. Si sentì uno scoppio provenire dalle sue mani. Il secondo bracciolo della sua sedia era stato distrutto dalla sua furia.


"Fratellone cosa succede?" Sentendo questo suono Fen Juebi si girò scioccato.


L'espressione di Fen Juecheng si contorse. Il suo volto che all'inizio era affascinante, ora aveva un'aria sinistra. I suoi occhi erano pieni di odio: "Taglierò in mille pezzi... questo piccolo bastardo!!"


---


Il secondo round iniziò il quarto giorno del torneo.
Allo stesso tempo i milleduecento discepoli che erano stati eliminati il primo round andarono verso i palchi secondari sul retro per competere per le posizioni al di sotto della 300esima. Sia la qualità che l'atmosfera delle arene secondarie non potevano essere paragonate a quelle dei palchi principali.


La seconda fase era allo stesso modo tenuta sui trenta piccoli palchi. Anche se il numero di partecipanti si era ridotto solo a trecento persone, ognuno doveva combattere quindici incontri! Inoltre questo round non era più diviso in gruppi. Qualsiasi avversario poteva finire contro uno qualsiasi degli altri discepoli che era entrato nel secondo round. Questo era per assicurarsi che fosse una competizione equa.


Tuttavia non era possibile essere assolutamente imparziali. Anche se il secondo round non era diviso in gruppi, bisognava stare attenti a che tipo di avversario ci si sarebbe trovati davanti. Se qualcuno avesse avuto le capacità per arrivare tra i primi cento ma fosse stato così sfortunato da incontrare uno dei discepoli dei Quattro Maggiori sect per tutte e quindici le sue battaglie allora avrebbe potuto soltanto rassegnarsi. Era impossibile prevenire una situazione del genere.
E qualcuno con una forza che era solo nella media, ma avesse incontrato avversari di capacità inferiori, sarebbe riuscito a vincere tutte le sue battaglie.


Naturalmente le possibilità che accadessero situazioni del genere erano molto basse. Tutti e quindici gli incontri in media sarebbero stati equilibrati.


"Arena numero sette, primo incontro. Yun Che della Famiglia Imperiale Ventoblu contro Lei Zhentian del Padiglione Thunderbolt Lightining!"


Gli incontri nei trenta palchi procedettero allo stesso tempo. Il primo avversario di Yun Che era in piedi di fronte a lui. Aveva solo vent'anni ma a causa del suo corpo incomparabilmente robusto sembrava un quarantenne. Nelle mani teneva due grossi martelli rotondi.


Naturalmente Yun Che aveva attirato l'attenzione. Guardando il suo avversario, tutti ebbero la stessa idea: stavolta questo Yun Che perderà di sicuro.


Poteva sconfiggere un avversario al terzo e al quarto livello dello Spirit Profound Realm... ma non importava quanto fosse forte doveva esserci un limite e questo Lei Zhentian era il giovane maestro del Padiglone Thunderbolt Lightning del confine nord-occidntale della Regione Mighy Jolt! La sua profound strength era al sesto livello dello Spirit Profound Realm! I suoi Due Martelli Gemelli Thunderbolt potevano polverizzare un grosso macigno. Se avessero colpito la testa di una persona l'avrebbe ridotta direttamente in poltiglia.


"Fratello Minore Yun, metticela tutta..." Mormorò Cang Yue mentre afferrava nervosamente l'orlo della sua gonna con entrambe le mani.





