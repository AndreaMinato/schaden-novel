---
weight: 2111
title: Capitolo 2111 - La Notte Prima
pubDate: 2025-11-04T09:56:33.501Z
tags:
    - atg
---


Capitolo regolare,
regolare… finché si può, sembra che l’autore si sia risvegliato temporaneamente dal letargo, ma chissà quanto durerà la pacchia. Comunque manterrò i soliti ritmi (lunedì-martedì)
-Schadenfreude


Yun Che non dissipò la sua polvere abissale nonostante avesse lasciato l'area di Pan Buwang. Invece, si inoltrò nelle regioni più profonde della Foschia Sconfinata.


"Dove stai andando?" Chiese improvvisamente Li Suo, con un evidente sospetto.


Yun Che non rallentò il passo nemmeno un po' mentre fissava la polvere abissale che si infittiva davanti a lui. "È ora di dare un'occhiata alle regioni più profonde."


Li Suo rimase in silenzio per un momento, prima di chiedere incerta: "Hai intenzione di…"


"Esatto. Proprio quello che pensi." Yun Che sollevò una mano e sorrise come se stesse parlando di una questione banale. "È ora di provare a controllare una bestia abissale allo stadio del Limite Divino."


Negli ultimi anni, il limite massimo delle bestie abissali che poteva controllare era passato dalle fasi iniziali alle fasi avanzate dell'Estinzione Divina. Non gli ci erano voluti nemmeno quattro anni per raggiungere questo livello. La sua velocità di crescita era, a dir poco, spaventosa.


Questo era tutto. Il Qilin Divino Abissale era un'eccezione nata da un felice incidente. Non era riuscito a controllare nessun’altra bestia abissale allo stadio del Limite Divino.


"Hai soppresso il tuo livello di coltivazione per tutto questo tempo. Ora per te incontrare qualsiasi bestia abissale del Limite Divino è un rischio che ti metterà in grave pericolo.” Li Suo tentò di persuaderlo, anche se non era mai riuscito a fargli cambiare idea nemmeno una volta fino ad ora.


"Non andrei così lontano." Disse Yun Che con noncuranza. "Anche se non sono troppo sicuro di poter dominare una bestia abissale al Limite Divino da solo, sono sicuro di poter fare in modo che i loro istinti distruttivi non si rivolgano contro di me. Dopotutto sono il monarca della Foschia Sconfinata."


Li Suo era ancora preoccupata: "Quello è un titolo che ti sei dato da solo. Le bestie abissali della Foschia Sconfinata non l'hanno mai riconosciuto. Non puoi assolutamente abbassare la guardia.”


"... E che importa se non mi riconoscono?" Lo sguardo di Yun Che si incupì, come se le parole di Li Suo lo avessero provocato. "Come osi mettere in discussione l'infinita potenza di questo monarca, tu, insignificante Dea della Creazione della Vita! Aspetta e vedrai, entro la fine di questa piccola escursione, una bestia abissale del Reame del Divino Limite leccare il mio palmo come un cagnolino!"


Li Suo: "..."


Dodici ore dopo... Yun Che emerse dalla foschia abissale, sporco di terra. Si sedette a terra e ansimò per un tempo molto lungo, prima di riuscire a malapena a riprendere il controllo del respiro.


Se Yun Che fosse stato in grado di controllare una bestia abissale al Limite Divino, si sarebbe sicuramente trovato in una posizione molto migliore di quella attuale.


Sfortunatamente, era semplicemente troppo fragile di fronte a bestie allo stadio del Limite Divino. Anche una piccola perdita di controllo poteva risultare in un disastro assoluto.


Li Suo apparve e inondò Yun Che del più puro potere divino. Come se stesse facendo un bagno in una sorgente sacra, le sue ferite iniziarono a guarire a vista d'occhio. Persino i suoi capelli, che erano stati recisi, erano ricresciuti fino alla loro solita lunghezza.


"Se desideri provare un'altra volta, dovresti portare con te il Qilin Divino Ancestrale." Consigliò Li Suo.


Era praticamente una sfacciata presa in giro per le sue arroganti affermazioni sulla sua cosiddetta infinita potenza poco prima. Un gelo si insinuò nei suoi occhi mentre diceva tranquillamente: "Ho fallito solo per un leggero errore di valutazione. Al massimo entro un mese, prima che io entri nella Terra Pura, controllerò almeno..."


Si interruppe per alcuni secondi per poi continuare con la stessa sicurezza e tono di voce: "Una bestia abissale al Limite Divino!"


Li Suo esitò per un secondo prima di scegliere di consolarlo. "Certo. Ce la farai."


Tenendo saggiamente la bocca chiusa, Yun Che si alzò e fece apparire la Spada Colpo Celeste Nemesi dei Diavoli davanti a sé in un bagliore vermiglio.


Poi, abbassò la mano e fece apparire... un'altra copia della lama. La premette contro l'originale in modo che la loro luce e la loro aura si fondessero.


La punta della spada, la lama, l'elsa, e persino la sfera rotonda sull'impugnatura, la seconda spada sembrava esattamente identica alla prima. Entrambe le lame emettevano una luce vermiglia quasi identica e un'aura sacra appena percettibile.


A giudicare solo dal loro aspetto e dalla loro aura, era estremamente difficile distinguere quale fosse reale e quale no.


Naturalmente, Yun Che poteva distinguerle in un istante. In particolare, la differenza tra il potere delle spade era come la notte e il giorno.


Dopo aver fissato a lungo le due "Spade Colpo Celeste Nemesi dei Diavoli", Yun Che improvvisamente si accigliò e afferrò la lama alla sua destra. Poi, la portò giù sull'altra "Spada Colpo Celeste Nemesi dei Diavoli".


L'esplosione di potere fu seguita da un fragore terrificante. La lama vermiglia si spezzò al centro mentre l'onda d'urto la scagliava via, mentre crepe che apparivano sulla sua superficie. Quando atterrò di nuovo sul terreno, la spada si era disintegrata in innumerevoli frammenti rossi.


Anche l’aura della Spada Colpo Celeste Nemesi dei Diavoli e della luce sigillata nella lama erano svanite.


Li Suo sembrava molto sorpresa. "Hai speso energia per cercare i cristalli abissali color vermiglio necessari per forgiare questa spada. Hai contaminato e sigillato l'aura della Spada Colpo Celeste Nemesi dei Diavoli per due anni e hai iniettato energia misteriosa della luce centinaia di volte prima che finalmente si evolvesse in ciò che è oggi. Cosa ti ha posseduto per distruggere tutto?"


Yun Che spiegò: "La ragione per cui ho impiegato tutto questo tempo e sforzo per forgiare una lama identica alla Spada Colpo Celeste Nemesi dei Diavoli è per evitare di lasciare buchi nella mia storia, ma dopo una lunga considerazione... credo che la sua esistenza stessa sia un buco più grande."


"Dopo aver soppesato i pro e i contro, alla fine ho deciso che l'altra opzione è migliore."


Ripose la Spada Colpo Celeste Nemesi dei Diavoli e pulì i detriti vermigli sul terreno. Poi, disse a bassa voce: "La 'abbandonerò' al momento opportuno."


Li Suo sospirò silenziosamente. Passava tutto il giorno, ogni giorno, a pensare in questo modo. Veramente temeva che un giorno avrebbe raschiato il fondo della sua energia mentale e sarebbe crollato...


…


Regno Divino della Distruzione Celeste, formazione della Distruzione Celeste delle Sette Stelle.


La formazione stellare risplendeva luminosa. Fasci di spade infiniti roteavano al suo interno.


Ogni singolo fascio di spade proveniva da Hua Qingying stessa, e ogni raggio rappresentava una prova crudele. Se la persona che sfidava la formazione non riusciva a comprenderne l'intento e ad assimilarne il potere, se fosse stata carente in una delle due aree, allora non sarebbe mai stata in grado di attraversare la formazione.


Oggi, la luce di spada emessa dall'enorme formazione era simile a decine di migliaia di stelle che brillavano contemporaneamente. Era così luminosa che il pallido cielo del Regno Divino della Distruzione Celeste sembrava scintillare.


Finalmente, un ultimo fascio di spade si illuminò e riempì l'ultimo spazio nell'enorme formazione stellare.


Il momento successivo, decine di migliaia di fendenti vibrarono all'unisono, e l'intera formazione si capovolse e volò in aria. Al centro della formazione di spade, simile al nucleo dell’universo circondato da innumerevoli stelle e lune, fluttuava una giovane.


Quando la donna alzò gli occhi, lo splendore della sua bellezza fu tale da oscurare le innumerevoli luci dei fendenti.


Anche il bagliore divino che circolava nella spada di giada nella sua mano era molto più luminoso di prima. Quando puntò la lama in avanti, ogni fascio di spade nella formazione stellare si inclinò verso l'alto e volò verso Hua Qingying nel cielo.


Hua Qingying non si mosse. Agitò leggermente la mano, e i fasci di spade si fermarono immediatamente come bambini obbedienti. Poi, si sciolsero tutti come neve; come un sogno passeggero che non era mai esistito.


"Zia!"


La giovane donna stava già volando su verso Hua Qingying, saltandole in grembo come una farfalla di giada. "Mi sei mancata tanto."


Hua Qingying la abbracciò gentilmente e sussurrò: "E pensare che hai compreso la Terza Spada della Distruzione Celeste. Il Monarca Abissale sarà sicuramente impressionato quando lo vedrà."


La giovane donna alzò lo sguardo, ma non per la gioia di aver ricevuto le lodi della zia. Invece, chiese all’improvviso: "Come sta il fratello maggiore Yun? È stato... ostacolato o maltrattato durante il suo tempo al Regno Divino dei Tessitori di Sogni?"


Questa era la seconda frase che pronunciava da quando era uscita dalla formazione stellare. Dire che fosse impaziente sarebbe stato un eufemismo.


Ha Qingying stava pensando che il suo cuore della spada sarebbe diventato più fermo e forte di prima dopo tre anni di pratica. Pensava che forse sarebbe diventata distaccata come lei.


Chiaramente, si sbagliava.


"Sta bene. Molto meglio di quanto tu immagini. Ha persino trovato il suo luogo di nascita, passato e casa."


Se la prima metà della risposta di Hua Qingying spense la grande maggioranza della preoccupazione nel cuore di Hua Caili, allora la seconda metà la riempì di stupore e confusione. "Il luogo di nascita e il passato del fratello maggiore Yun?"


"È stata una potente coincidenza da parte di tuo padre... o forse era solo l'attrazione del destino." Hua Qingying disse: "Dopo che Yun Che è arrivato nel Regno Divino dei Tessitori di Sogni, ha scoperto di non essere altro che il Figlio Divino dei Tessisogni scomparso tempo fa, Meng Jianyuan."


"Eh? Cosa?" Hua Caili fu chiaramente sbalordita da questo.


"So che suona incredibile, ma è stato confermato dal Divino Reggente Senza Sogni in persona. Non può esserci errore.” Disse con calma Hua Qingying. "Non solo, ha mostrato un'essenza divina perfetta proprio come te durante la prova dell'essenza divina. La notizia ha scosso i sei Regni Divini per un po'."


"Durante i tre anni in cui tu ti stavi allenando all'interno della formazione, lui è diventato famoso in tutto l'Abisso. Non c'è nessuno che non abbia sentito parlare di lui. Pertanto, non solo nessuno può disturbarlo lì, ma è lui a poter tormentare chi vuole senza conseguenze. Quindi, non devi preoccuparti per lui nemmeno un po'."


La risposta di Hua Qingying fu breve e concisa, ma ci volle un po' prima che Hua Caili si riprendesse dallo shock. Chiese un po' stordita: "Quindi, il fratello maggiore Yun... è attualmente... il Figlio Divino dei Tessitori di Sogni?"


Hua Qingying sospirò. "Come sai, non possiede alcun ricordo prima dei dieci anni. Fino ad oggi, non riesce a ricordare nulla di quando era Meng Jianyuan. Non solo, lui considera il favore del suo maestro al di sopra di ogni altra cosa.
Ecco perché ha dichiarato davanti al Divino Reggente Senza Sogni che non avrebbe mai abbandonato il nome 'Yun Che' finché non avesse recuperato i suoi ricordi. Non era neanche disposto a diventare il Figlio Divino dei Tessitori di Sogni."


Questa volta, però, le parole di Hua Qingying non suscitarono nemmeno un briciolo di sorpresa in Hua Caili. Si sciolse in un sorriso mentre rispondeva in modo sognante: "Il fratello maggiore Yun è così. Non c'è niente che consideri più dei legami, il che lo fa sembrare sia l'uomo più intelligente e anche il più sciocco del mondo. Neanche un titolo che la maggior parte della gente non osava nemmeno sognare potrebbe scuotere la sua convinzione."


Hua Qingying continuò: "Anche se non era il Figlio Divino dei Tessitori di Sogni, possiede comunque un'essenza divina perfetta e l’evidente favoritismo del Divino Reggente Senza Sogni. Sarebbe potuto esserlo, solo non ufficialmente. Non solo, ho sentito che Meng Jianxi, che all'inizio era estremamente ostile e diffidente verso Yun Che, ha cambiato completamente atteggiamento e si è sottomesso a lui. Non sono sicura di cosa abbia fatto, ma Meng Jianxi ha dichiarato più di una volta al suo stesso clan che servirà Yun Che con tutte le sue forze."


A quel punto, gli occhi della giovane donna si erano sciolti in un infinito e bellissimo mare di stelle. Stelle ardenti di gioia, che brillavano di orgoglio ed entusiasmo... riempivano il suo cuore e la sua anima fino all'orlo. Ma a prescindere dalle sue emozioni, ogni singola stella rifletteva il nome Yun Che.


"Zia... quindi... il fratello maggiore Yun e io..."


"Sì." Hua Qingying diede una leggera pacca sulla spalla a Hua Caili e sentì le ondate di infinita gioia della giovane. Era felice per lei, ma allo stesso tempo, si addolorava un po' per lei. "Non ci sono più problemi tra le vostre posizioni.
Se non fosse per il fatto che il vostro fidanzamento è stato ufficializzato dal Monarca Abissale in persona, la vostra unione non avrebbe suscitato alcuna critica. Siete entrambi Eredi Divini perfetti, dopotutto."


"L'ostacolo più grande è rimasto, ma la situazione è di gran lunga migliore rispetto a tre anni fa. Tuo padre ha anche accettato molto di più Yun Che, non solo gli ha prestato molta attenzione negli ultimi tre anni, ma gli ha persino fatto visita non molto tempo fa."


Le sopracciglia sottili di Hua Caili si incurvarono con orgoglio. "Mio padre è sempre così. Ama dire cose dure anche se in realtà è un tenerone dentro."


Sogghignando leggermente, scese di quota verso il pavimento mentre diceva: "Vado a vedere mio padre. È da un po' che non lo vedo e mi manca davvero."


Hua Qingying non la seguì. Invece, si limitò a guardarla allontanarsi fino a quasi dimenticare dove si trovasse.


Aveva sempre creduto che un cuore della spada doveva rimanere sempre puro. Credeva che qualcuno che desiderava raggiungere l'apice della via della spada avrebbe dovuto prima eliminare tutti i desideri e le emozioni non necessari.


Ad essere onesti, la velocità con cui progrediva nella via della spada era superiore perfino a quella di Hua Fuchen. Non solo, Aveva superato gradualmente tutti coloro che erano venuti prima di lei finché non era diventata l'indiscutibile più grande spadaccina in tutto l'Abisso, ricevendo perfino le lodi sfrenate dei Grandi Sacerdoti. Di conseguenza, era diventata ancora più certa che la sua Spada "Senza Cuore" fosse la via giusta.


Agli occhi di Hua Qingying, Hua Caili era un vero mostro che la superava in ogni modo, anche nell’arte della spada.


Poteva anche percepire che il punto cruciale in cui la sua via della spada si era trasformata completamente era stata dopo aver incontrato Yun Che.


Il cuore della spada di Hua Caili all’inizio era puro grazie alla sua guida. Aveva isolato tutti i pensieri e i desideri inutili dal suo cuore. Ma ora che Yun Che era inciso su quel cuore... Quando prima riusciva a malapena a fare progressi, ora aveva compreso tre spade della Distruzione Celeste solo nell’arco di tre anni.


La mia Spada Senza Cuore che abbandona tutti i desideri e le emozioni...


Era sbagliata...?


"Hahahaha! Congratulazioni per aver superato l'ottava formazione stellare, Caili! I tuoi risultati ci fanno davvero sembrare noi vecchi… mmh? Dov'è Caili?"


Fu in quel momento che apparvero i Sovrani della Spada, tutti e sette. Hua Caili, però, non si vedeva da nessuna parte.


Sapevano meglio di chiunque altro cosa significasse l'ottava formazione stellare creata da Hua Qingying in persona.


Hua Qingying rispose: "Tornate ai vostri padiglioni della spada e state in attesa di ordini. Il Divino Reggente dovrebbe annunciare molto presto i dettagli riguardanti l'Incontro della Terra Pura."


"Qingying," chiese il Sovrano della Spada Tianshu in un tono significativo, accarezzandosi la barba bianca, "parteciperai all'Incontro della Terra Pura di quest'anno?"


Passarono alcuni respiri, e Hua Qingying dichiarò con voce indifferente: "Sì."


…


Regno Divino della Stella e della Luna.


"Sei davvero tu, fratello Buwang!?"


Sha Xing si avvicinò a Pan Buwang e lo guardò da capo a piedi. Il suo sguardo era pieno di emozioni contrastanti.


La vita di Pan Buwang era una tragedia. Non solo aveva perso il suo titolo, ma poi sua madre era mancata, suo padre aveva iniziato a detestarlo, e infine la sua amata era stata uccisa.


Il Figlio Divino della Farfalla Gufo era stato abbandonato. La traiettoria del suo destino descriveva perfettamente cosa fosse una caduta in disgrazia.


In quel momento, Pan Buwang non assomigliava per niente all'uomo giovane, speranzoso e fiducioso di un tempo. Il suo intero essere emanava oscurità e solitudine.


Figuriamoci sembrare un Figlio Divino, i suoi vestiti erano ridotti in brandelli ed era coperto di sangue. Sembrava fosse appena uscito da una palude di oscurità e sangue.


Anche i suoi occhi non erano più stelle nere che guardavano dall'alto il creato. Invece, erano macchie grigiastre e torbide in cui brillavano un po’ di puntini luminosi sparsi.


Sha Xing sospirò internamente. Un principe sarebbe dovuto essere superiore alla maggior parte delle persone anche senza avere il titolo di Figlio Divino, e pensare che Buwang… sarebbe caduto così in basso…


Come per aggiungere il danno alla beffa, il Regno Divino della Farfalla Gufo dichiarò apertamente di aver abbandonato Pan Buwang dopo aver saputo della sua fuga verso la Valle del Sogno Sprofondante e poi nella Foschia Sconfinata. Vivo o morto, avevano dichiarato di aver rinunciato a cercarlo.


In definitiva, la ragione principale per cui Pan Buwang era finito così era perché si era rifiutato di chinare la testa al nuovo Figlio Divino, né aveva potuto accettare la morte di sua madre. Il suo temperamento era sia sciocco che lodevole a seconda dei punti di vista, ma se qualcuno avesse dovuto giudicarlo in base al risultato finale, allora poteva solo essere stupido.


Pan Buwang sorrise. "Sono oltremodo grato che tu sia ancora disposto a vedermi anche se ora sono una pedina scartata e lontano dall'avere il diritto di parlare con te alla pari, Figlio Divino della Stella."


"Cosa stai dicendo, fratello Buwang?" Sha Xing scosse la testa. "Ho provato dolore, miseria e impotenza in passato. Non sei stato tu a volerlo, tanto meno è colpa tua. Nessuno dovrebbe guardarti dall'alto in basso per questo, tanto meno tu stesso."


Pan Buwang ne fu commosso e disse con gratitudine: "È il mio grande onore poter fare la tua conoscenza, Figlio Divino della Stella."


Sha Xing era chiaramente cambiato da quando aveva avuto l'esperienza con la corruzione abissale. Disse con franchezza: "Fratello Buwang, sono sicuro che sei venuto oggi per affari importanti. Per favore, non esitare a parlare francamente."


"Molto bene allora. Non starò a girarci attorno." Pan Buwang iniziò: "Vorrei accompagnare il Regno Divino della Stella e della Luna all'Incontro della Terra Pura."


Sha Xing sembrò sorpreso. Rapidamente si accigliò e poi scosse la testa: "Mi dispiace, ma non posso aiutarti con questo, fratello Buwang. Dovresti sapere meglio di chiunque altro che l'Incontro della Terra Pura di quest'anno è come nessun altro. Di conseguenza, il numero di partecipanti per Regno Divino è limitato a sole cento persone."


"Le Sale Stellari e le Città Lunari hanno organizzato diverse competizioni su larga scala per selezionare queste cento persone. Se ti portassi con noi, sarebbe ingiusto nei confronti dei discepoli vincitori, e anche il Regno Divino della Farfalla Gufo si opporrebbe. Se questo causasse una crepa tra i nostri due regni... anche una piccola discordia è comunque un peccato, capisci?"


L'argomentazione di Sha Xing era perfettamente logica e ragionevole. Pan Buwang annuì lentamente senza mostrare delusione, come se non si aspettasse niente di diverso fin dall'inizio. "Hai ragione, Figlio Divino della Stella. Sono stato miope a chiedere qualcosa di così eccessivo."


"Mi dispiace davvero non poterti aiutare, fratello Buwang." Sha Xing si scusò di nuovo. "Se devi entrare nella Terra Pura, dovresti trovare un altro modo. O forse..."


Diede un'occhiata a Pan Buwang prima di continuare: "Perdonami se sono brutale, ma non sembra che tu fossi molto determinato a partecipare fin dall'inizio."


Pan Buwang sorrise con ironia. "I tuoi occhi sono acuti come la tua mente, Figlio Divino della Stella. Sarò franco con te. Come dici, non è mio desiderio partecipare all'Incontro della Terra Pura. Sto semplicemente obbedendo alla volontà del Monarca della Nebbia."


Sha Xing si irrigidì visibilmente quando sentì questo. Passò un intero secondo prima che finalmente chiedesse in un tono completamente diverso da prima: "Hai detto... il Monarca della Nebbia?"


"Esatto." Pan Buwang rispose onestamente: "Tre anni fa, ero nella totale disperazione e avevo intenzione di perdermi per sempre nella valle del Sogno Sprofondante. Forse il Regno Divino dei Tessitori di Sogni era preoccupato delle implicazioni vista la mia posizione, ma non mi hanno lasciato nel Sogno Sprofondante dopo che mi sono addormentato. Quando mi sono svegliato, mi sono ritrovato nella Foschia Sconfinata."


Disse con sentimento: "A dirla tutta, Figlio Divino della Stella, la ragione per cui sono riuscito a riprendermi dalla disperazione totale e a 'rinascere' è del tutto grazie al Monarca della Nebbia. Per gli ultimi tre anni, sono rimasto in isolamento nella Foschia Sconfinata solo per ripagare il favore del Monarca della Nebbia."


"Per districarsi dall'abisso del cuore, lo si deve affrontare a testa alta. La ragione per cui desidero viaggiare verso la Terra Pura è per lui."


Fece un passo indietro dopo aver detto questo, "Comunque, non ti farò perdere altro tempo. Mi auguro di poterci incontrare di nuovo, Figlio Divino della Stella."


Si stava girando quando improvvisamente, la voce fredda di Sha Xing arrivò da dietro di lui.


"Aspetta!"


Pan Buwang si fermò, non che intendesse veramente andarsene in primo luogo.


Sha Xing si incupì. "È impossibile che tu non sappia delle opposizioni tra di loro, eppure stai parlando del Monarca della Nebbia apertamente di fronte a me. Devi sapere che ho ricevuto il favore del Monarca della Nebbia."


Pan Buwang indossò un'espressione strana. Non negò né confermò l'accusa di Sha Xing, e quello di per sé era una conferma.


"Mi stai minacciando?" La voce di Sha Xing divenne ancora più fredda.


"No," sorrise Pan Buwang, "rivelare il fatto che hai ricevuto il favore del Monarca della Nebbia potrebbe causarti alcuni problemi, ma non mi porterebbe alcun beneficio. Ti sto semplicemente aiutando a ripagare il favore del Monarca della Nebbia."


"Sono sicuro che qualcuno orgoglioso come te sentirebbe che un favore che devi ripagare è come una lisca che ti è rimasta in gola, per non parlare del favore e della persona con cui sei in debito… beh.”


Sha Xing rimase freddo e silenzioso. Non disse nulla per un tempo molto lungo.


L'espressione di Pan Buwang rimase immutata mentre continuava: "Naturalmente, la decisione è completamente nelle tue mani, Figlio Divino della Stella. Forse non sono più il Figlio Divino della Farfalla Gufo, ma non sono ancora caduto così in basso da danneggiare un vecchio amico. Non hai nulla di cui preoccuparti."


Sha Xing fissò intensamente Pan Buwang per un po' prima di dire: "Sei cambiato."


Pan Buwang restituì lo sguardo con calma. "Tutti cambiano. Se qualcuno non cambia, è semplicemente perché non ne ha bisogno."


Le labbra di Sha Xing tremarono per un momento. Poi, si allargarono in un sorriso. "Improvvisamente sono curioso. Cosa diavolo hai intenzione di fare, tu, un uomo che è stato scartato e abbandonato in ogni modo possibile, nella Terra Pura? Hai intenzione di protestare per le ingiustizie che hai subito dal Monarca Abissale?
Stai tentando di dimostrare che tuo padre si è sbagliato? O vuoi semplicemente diventare una seccatura per tuo padre?”


Pan Buwang: "Quindi..."


"Quindi sì, accetto. Ti porterò con me alla Terra Pura." Rispose lentamente Sha Xing. Era uno dei Figli Divini della Stella e della Luna, quindi ovviamente aveva l'autorità per prendere una tale decisione. "Hai assolutamente ragione su una cosa. Non c'è niente che io disprezzi di più dell’essere in debito.”


"Tuttavia..."


"Non c'è bisogno di ricordarmelo." Pan Buwang prevenne le parole di Sha Xing. "Non abbiamo mai incontrato il Monarca della Nebbia prima, tanto meno abbiamo qualcosa a che fare con lui."


Alzò lo sguardo verso dove si trovava la Terra Pura.


Il sangue dell'oscurità dentro il suo corpo ribolliva irrequieto, ma la sua attività non trapelava all'esterno nemmeno un po'.


…


Nel profondo della Foschia Sconfinata, Yun Che si alzò lentamente in piedi. Quando aprì gli occhi, il suo sguardo irradiava un bagliore sbalorditivo.


Per gli ultimi giorni, era rimasto a meditare non perché si stesse preparando a condensare la sua energia misteriosa e avanzare di livello, ma esattamente il contrario. Aveva nuovamente contenuto l'energia misteriosa che stava per progredire al livello successivo. Chiunque altro avrebbe subito tremendi danni alle sue vene misteriose considerando quanto brutali e spietati fossero i suoi metodi.


A questo punto, Li Suo non poteva più disturbarsi a chiedergli perché continuasse a sopprimere il suo livello di coltivazione.


Erano passati tre anni da quando era entrato nel Regno Divino dei Tessitori di Sogni, e Yun Che era progredito solo dal terzo al quarto livello.


Aveva un'essenza divina perfetta e l'investimento incondizionato del Regno Divino dei Tessitori di Sogni. Nonostante ciò, "Meng Jianyuan" stava progredendo a un ritmo "accettabile" per un Figlio Divino, ma decisamente incomparabile alla sua pari, la Figlia Divina della Distruzione Celeste Hua Caili.


Potrebbe sembrare ragionevole dalla prospettiva di un estraneo, ma Li Suo sapeva meglio di chiunque altro che Yun Che era Yun Che. Giudicarlo usando criteri ragionevoli era pura follia.


"Finalmente lo incontrerò." Sussurrò Yun Che.


Li Suo disse: "Ricorda che Ni Xuan ti ha specificamente avvertito di non avvicinarti a lui troppo presto. Riconoscerebbe facilmente l'eredità del Dio Malvagio in te."


"Non me lo sono dimenticato." Rispose Yun Che prima di dire qualcosa di strano: "Lui è l'esistenza più forte in questo mondo. Al mio attuale livello, probabilmente potrebbe eliminarmi con un semplice schiocco di dita."


"Tuttavia, da una certa prospettiva, potrebbe anche essere... la persona più facile da affrontare tra tutti loro."


"..." Li Suo non riusciva a capire per niente.


"Il nostro incontro deciderà che tipo di tempesta scatenerò nell'Abisso." Yun Che sospirò leggermente. "Spero che tutto andrà liscio."


Sperava che il Monarca Abissale non si allontanasse troppo dalle sue supposizioni e previsioni. Questo valeva sia per il suo comportamento che per la sua ossessione.


Sperava che il Regno Divino Eterno con cui non era mai riuscito a mettersi in contatto, tanto meno a piantare qualsiasi "seme", fosse morto e indifferente come sostenevano le voci.


Lo sperava…

