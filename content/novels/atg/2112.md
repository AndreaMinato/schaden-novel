---
weight: 21120
title: Capitolo 2112 - Suono del Brahma
pubDate: 2025-11-04T17:07:31.238Z
tags:
    - atg
---


Capitolo regolare,
regolare… finché si può, sembra che l’autore si sia risvegliato temporaneamente dal letargo, ma chissà quanto durerà la pacchia. Comunque manterrò i soliti ritmi (lunedì-martedì)
-Schadenfreude


Non appena Yun Che uscì dal suo spazio di coltivazione, vide immediatamente Meng Kongchan che lo aspettava con le mani giunte dietro la schiena. Era impossibile dire da quanto tempo lo stesse aspettando.


Meng Kongchan si girò e chiese con noncuranza: “Quali sono i tuoi progressi?”


“Passabili.” Rispose rispettosamente Yun Che. “È venuto perché l'Incontro della Terra Pura è vicino, Divino Reggente?”


“Non c'è fretta. Tanto non si può entrare in anticipo nella Terra Pura. Partiremo tra tre giorni.” Meng Kongchan ridacchiò. “Ma prima, c'è qualcosa di cui devo avvertirti.”


Yun Che disse seriamente: “Dica pure Divino Reggente.”


Meng Kongchan non aveva abbassato la voce, ma nessuno oltre i dieci metri da loro poteva sentire una parola della loro conversazione: “Ricordi la volta che hai mostrato un Cristallo della Fiamma Primordiale? In seguito, ho ordinato alle nove Sale dei Sogni di mantenere segreta la sua esistenza.”


Stupito, Yun Che disse pensieroso: “Potrebbe essere…”


Per lui, il Cristallo della Fiamma Primordiale era solo uno dei tanti tipi di cristalli abissali mutati che aveva trovato nella Foschia Sconfinata. Prima di quell'incidente, non sapeva come si chiamasse.


“Mm.” Meng Kongchan annuì leggermente. “C'è una Grande Sacerdotessa nella Terra Pura che ne ha bisogno.”


Yun Che ebbe un tuffo al cuore.


“Se non avessi represso immediatamente la notizia, qualcuno dalla Terra Pura si sarebbe fatto vivo per prenderlo.”


Meng Kongchan aveva usato specificamente la parola “prendere”, non “chiedere”. Dopotutto, chi avrebbe osato rifiutare?


“La Grande Sacerdotessa ti sarebbe comunque debitrice, ma sono sicuro che tu possa capire la differenza.” Disse sorridendo. “Da un lato, il debito sarebbe condiviso tra te e il Regno Divino dei Tessitori di Sogni. Dall'altro, attireresti la sua attenzione e persino il suo favore. Sarà di enorme vantaggio per te in futuro.”


Yun Che annuì con gratitudine. “Capisco. La ringrazio per i suoi sforzi, Divino Reggente. Se posso chiedere, chi è questo Grande Sacerdotessa che desidera il Cristallo della Fiamma Primordiale?”


“La Grande Sacerdotessa Ling Xian.” Meng Kongchan spiegò: "La Grande Sacerdotessa Ling Xian è una delle tre antiche divinità del fuoco e la figlia dello Spirito dell’Uccello Vermiglio, anche se non strettamente. Intendo dire che suo padre è lo Spirito dell’Uccello Vermiglio, e sua madre è l'Uccello Immortale della Nuvola del Fulmine.
Di conseguenza, è nata con tre poteri divini elementari: fuoco, tuono e vento. Sfortunatamente, ne era anche profondamente turbata. Il suo vento e tuono si ribellavano contro di lei, e la sua fiamma le corrodeva il cuore.”


Yun Che: “...”


“In seguito, ottenne accidentalmente un Cristallo della Fiamma Primordiale e scoprì che poteva sopprimere facilmente il contraccolpo della fiamma dell’Uccello Vermiglio. Visto che il fuoco era il suo potere principale, superò facilmente il contraccolpo dei suoi elementi minori. Sfortunatamente, la soppressione del Cristallo della Fiamma Primordiale non era permanente, e il contraccolpo ricominciava una volta che aveva esaurito l'energia.”


“Per innumerevoli anni, l'Grande Sacerdotessa Ling Xian ha cercato in lungo e in largo il Cristallo della Fiamma Primordiale. Ne ha annotato le caratteristiche nei minimi dettagli e ha annunciato la sua ricerca più e più volte. Ecco perché la maggior parte delle persone probabilmente poteva riconoscere il Cristallo della Fiamma Primordiale a prima vista, nonostante non lo avesse mai visto prima.”


Meng Kongchan sospirò. “Il Cristallo della Fiamma Primordiale di allora era come un sogno. Da allora non è più apparso. Questa è un’opportunità divina, Yuan'er. Devi coglierla.”


Yun Che era molto più sensibile al nome “Uccello Vermiglio” di quanto Meng Kongchan potesse immaginarsi.


Yun Che era entrato in contatto con due delle tre bestie supreme dell’elemento fuoco, e aveva ricevuto molti favori di conseguenza. Tuttavia, non aveva mai incontrato resti dell’Uccello Vermiglio prima d'ora.
L’entità più vicina a loro era la setta dell’Uccello Vermiglio nel regno del Dio della fiamma. La stirpe dei discendenti era estremamente diluita e le loro arti divine erano incomplete.


Secondo gli antichi documenti del Regno degli Dei, l’Uccello Vermiglio era stata la prima divinità del fuoco ad estinguersi.


Se Ling Xian, uno dei quattro Grandi Sacerdoti della Terra Pura, era davvero la figlia dell’Uccello Vermiglio, allora... la stirpe dell’Uccello Vermiglio non si era effettivamente estinta. Invece, era sopravvissuta nell'Abisso fino ad oggi!


In quanto portatore della fiamma della fenice e del corvo dorato, Yun Che sapeva molto bene perché la potente Grande Sacerdotessa Ling Xian stesse subendo dei contraccolpi.


Quando lo spirito del Corvo Dorato gli aveva concesso la sua eredità, gli aveva imposto di rinunciare ad ogni traccia della stirpe della fenice.


Era una questione di orgoglio da antica divinità e di bestia suprema dell’elemento fuoco. Non poteva tollerare nemmeno l'esistenza di un'altra fiamma divina, figuriamoci di altri elementi.


La sua sacra costituzione Ancestrale era l'unico fisico al mondo in grado di domare ogni forma di potere nell'intero universo.


Da questo punto di vista, la Grande Sacerdotessa Ling Xian era destinata ad affrontare difficoltà dalla nascita.


“Per quanto riguarda come chiederai un'udienza con la Grande Sacerdotessa Ling Xian...” Meng Kongchan sorrise in modo significativo. “È facile dato che hai Caili.”


Non c'era nessuno in tutti e sei i Regni Divini che non sapesse che Hua Caili era la preferita della Grande Sacerdotessa Ling Xian. Il mare di fiori colorati nel cortile della giovane era stato donato dalla Grande Sacerdotessa Ling Xian in persona.


“Capito!” Yun Che rispose con un sorriso a sua volta. “Mi assicurerò di cogliere questa opportunità.”


“Ahah, sono sicuro che ci riuscirai. Dopotutto, hai persino fatto sì che Qing... ehm, tua zia ti vedesse sotto una nuova luce. La Grande Sacerdotessa Ling Xian non ha altra scelta che apprezzarti.”


“Riposati e preparati per i prossimi giorni. Poi, ti porterò nella Terra Pura.” Si girò quando fu colto all’improvviso da un pensiero malinconico. “Yuan'er, sono molto felice che tu sia in grado di interagire in modo pacifico e cordiale con Jianxi. Non hai idea di quanto fossi preoccupato prima di avere te e Jianxi. Non riuscivo nemmeno a dormire per la preoccupazione per il futuro dei Tessitori di Sogni. Ma ora... tutta quella sofferenza si è trasformata in gratitudine.”


“In questo momento, il mio più grande desiderio è che voi due siate sani e salvi; che nessun'altra sciagura vi colpisca. I progressi e la coltivazione sono importanti, ma nulla è più importante della vostra sicurezza.”


Lanciò un'occhiata laterale a Yun Che e diede un’occhiata alla protezione spirituale dell’anello al suo mignolo... Certamente sperava che non si sarebbe mai spezzata.


“Mi ricorderò bene degli insegnamenti del Divino Reggente.” Disse con serietà Yun Che. “Non si preoccupi, apprezzo la mia vita molto più di quanto possa immaginare. Non mi metterò mai volontariamente in pericolo.”


Meng Kongchan annuì sorridendo e si preparò ad andarsene.


“Aspetti, Divino Reggente. Avrei... avrei un regalo per lei.”


Meng Kongchan si girò confuso e vide una rara espressione di trepidazione sul volto di Yun Che. Stava tenendo un ciondolo con un cristallo rosso, uno blu e uno giallo.


“Cos'è questo?”


Yun Che disse in fretta: “Il maestro mi ha detto una volta che la collisione delle Pietre del Suono del Brahma può purificare l'anima. È molto benefico per un coltivatore dell'anima. Mi è capitato di avere alcune Pietre del Suono del Brahma a portata di mano, così ho deciso di creare questo ciondolo per mostrare un po' della mia gratitudine nei suoi confronti... Spero non le dispiaccia la sua fattura rozza.”


Le palpebre di Meng Kongchan fremettero un po' prima di accettarlo. Disse sorridendo: “Sono più che felice di ricevere il tuo regalo.”


Si legò immediatamente il ciondolo alla vita. Mentre si muoveva, le pietre si scontravano l’una con l’altra ed emiser suoni melodiosi e significativi.


“Mm! Lo adoro! Hahahaha!” Sghignazzò e finalmente si girò per andarsene.


Meng Zhiyuan si affrettò a raggiungere il Divino Reggente Senza Sogni e lo scortò all'ingresso del palazzo.


Una brezza soffiò e fece di nuovo vibrare le Pietre Brahma. Fu in quel momento che Meng Kongchan commentò: “Purificano davvero l'anima. Non posso credere a quanto mi senta meglio solo ascoltandole.”


Meng Zhiyuan provò ilarità mentre rispondeva rispettosamente: “Il giovane maestro sarebbe felicissimo di sentirlo, Divino Reggente. Ma dovrei dirle una cosa. Il giovane maestro ha fatto sembrare che le abbia trovate per caso, ma la realtà è ben diversa.”


“Oh?” Meng Kongchan si fermò e si guardò indietro, facendole segno di continuare.


Meng Zhiyuan chinò la testa e continuò un po' nervosamente: “Il giovane maestro all'inizio aveva solo una Pietra del Suono del Brahma cremisi. Tuttavia, credeva che solo raccogliendo tre pietre di colore diverso potesse ricreare una musica perfetta e rinfrescante.
Così circa due anni fa il giovane maestro ha ordinato ai suoi uomini di cercare una Pietra del Suono del Brahma gialla e una blu. La ricerca non si è mai fermata fino allo scorso mese, quando ha trovato l'ultima Pietra del Suono del Brahma. Non ha esitato a pagare un cristallo abissale mutato per ottenerla.”


Meng Kongchan: “...”


Meng Zhiyuan diede una furtiva occhiata prima di continuare: “Forse non lo sa, Divino Reggente, ma il giovane maestro è sempre stato straordinariamente grato e rispettoso verso di lei. Si sente anche molto in colpa. Spesso si lamenta di non essere in grado di ricordare il suo vecchio nome e quindi di non poterla chiamare padre dal profondo del cuore. Ecco perché si sente in colpa, specialmente considerando tutto quello che lei ha fatto per lui.”


“Lei è il supremo. Non c'è nulla al mondo che sia all'altezza dei suoi requisiti. Per fortuna, il cibo delizioso del giovane maestro la delizia ed ecco perché la seconda attività più comune che il giovane maestro svolge, oltre a coltivare, è cucinare.”


“Non permette a nessuno di aiutarlo quando cucina, ed ecco perché ogni spuntino che lei mangia, ogni zuppa che beve è piena della sua pura, genuina sincerità.”


“...” Meng Kongchan rimase immobile per alcuni respiri dopo che Meng Zhiyuan ebbe finito la sua storia. Solo allora se ne andò senza dire una parola.


Camminò a lungo prima di alzare lo sguardo verso le nuvole con gli occhi un po’ velati.


“È sufficiente...” sussurrò, “Anche se non potessi mai chiamarmi 'padre', è sufficiente...”


Quando Meng Zhiyuan tornò al palazzo, vide immediatamente che Yun Che era lì vicino. Si affrettò a camminare verso di lui e disse un po' timidamente: “Giovane maestro, sono solo una serva ma ho preso l'iniziativa di lodarla di fronte al Divino Reggente. Se... pensa che abbia superato i limiti, allora prego mi infligga la punizione.”


Yun Che sorrise gentilmente. “Nel mio palazzo del Figlio Divino, non c'è nulla che non si possa dire a meno che non ci siano ordini specifici contrari, quindi di cosa stai parlando?”


Yun Che non si era mai dato delle  arie di fronte ai suoi subordinati, tanto meno si era arrabbiato con loro. Ecco perché almeno il novanta percento della timidezza di Meng Zhiyuan, che non era molta per cominciare, era scomparsa.
Non appena ricevette la risposta di Yun Che, si sciolse immediatamente in un ampio sorriso e chiese con audacia: “Posso davvero dire qualsiasi cosa, giovane maestro? In tal caso... Posso chiedere quando finalmente mi amerà?”


Si rifiutò di distogliere lo sguardo dagli occhi di Yun Che.


Yun Che stava ancora sorridendo. Gli occhi di Meng Zhiyuan scintillavano di speranza quando lui alzò la mano... ma invece del suo viso, le toccò la testa. Le diede una carezza affettuosa sul capo mentre diceva: “La tua vita sta appena cominciando, piccola. Non dovresti mai cercare di legare la tua vita a un malvagio.”


Meng Zhiyuan fece un broncio con una delusione non nascosta: “Se il giovane maestro è un malvagio, allora non c'è una persona buona in tutto questo mondo.”


“Ecco perché sei una piccola.” L'espressione di Yun Che non cambiò. Nascosto in profondità nelle sue pupille c'era un mare di oscurità che Meng Zhiyuan non avrebbe mai veramente compreso.


Allontanò la mano dalla testa della ragazza e si girò per andarsene.


Meng Zhiyuan fissò la sua schiena e chiamò con determinazione: “So di essere umile, e non cerco una posizione ufficiale. Tutto quello che chiedo è l'onore di servirla in questa vita, giovane maestro...”


Sapeva molto bene che non aveva il diritto di amarlo alla pari. Tutto quello che chiedeva era il diritto di stare al suo fianco per sempre.


Non si aspettava una risposta, ma Yun Che disse: “Una vita è lunga, Zhiyuan. Non devi usare quella parola con leggerezza. Un aquilone (Zhiyuan) è piccolo, ma può comunque cavalcare i venti e volare in alto nel cielo. Non cercare mai di legare la tua vita con tanta noncuranza.”


Meng Zhiyuan rimase immobile. Non avrebbe detto una parola per molto tempo.


…


La Nave Divina dei Tessitori di Sogni si librò in aria e l’aura che emanava attirò l’attenzione dell’intero regno.


Meng Kongchan era in piedi a prua con i nove Signori delle Sale dei Sogni. Dietro di loro c'erano i giovani più eccezionali delle fazioni.


Non sarebbe stata un’esagerazione dire che le figure chiave di questa generazione e della prossima erano tutte riunite in un unico posto.


Nell'opinione di Yun Che, però, il fatto che solo cento persone in un Regno Divino potessero entrare... sembrava suggerire che la Terra Pura fosse molto più avara di quanto non si dicesse.


Dopo che la gigantesca nave si levò in aria, volò dritto verso la Terra Pura.


Yun Che era attualmente in piedi proprio accanto a Meng Jianxi.


Meng Jianxi spiegò sorridendo: “Fratello Yuan, questa è la prima volta che lasci il regno da quando sei tornato a casa, non è vero? Non sembri troppo entusiata, però.”


“Quando ero in viaggio, tutto il mondo era e non era la mia casa. Ecco perché il mio gusto e le mie aspettative verso una nuova frontiera sconosciuta sono ormai diminuite. Ma naturalmente, la Terra Pura non rientra in questa categoria.”


Yun Che chiese con un'espressione curiosa: “Hai mai incontrato il Monarca Abissale prima, Figlio Divino Xi?”


“Una volta, sì.”


Proprio come tutti gli altri, Meng Jianxi assunse immediatamente un'espressione reverenziale quando parlava del Monarca Abissale. “Mi immaginavo che fosse un uomo imponente, ma misericordioso. Con un’aura da sovrano impareggiabile, la sua mera presenza avrebbe dovuto fare rannicchiare di paura e sottomissione ogni essere vivente.”


“Quando l’ho incontrato di persona, però, mi sono reso conto che il Monarca Abissale non era affatto come me lo immaginavo.”


“Davvero?” Yun Che era molto dubbioso.


Meng Jianxi sembrò esitante, ma alla fine disse: “Questo potrebbe suonare offensivo, ma quando l’ho incontrato il Monarca Abissale, io... non ho sentito alcuna aura o imponenza da lui. Non potevo nemmeno sentire alcun cambiamento emotivo da lui... persino quando sorrideva.”


Yun Che: “...”


“Mi è sembrato un vagabondo che è dissociato dal mondo.” Meng Jianxi si espresse con sincerità. “Forse è perché il Monarca Abissale esiste veramente in un piano che persone come me non possono comprendere. È al punto che persino la 'percezione' diventa impossibile.”


“Al contrario, il capo dei sacerdoti era molto, molto più imponente e spaventoso di nostro padre. È meglio che ti prepari a uno shock quando lo affronterai.”


I due uomini chiacchieravano casualmente e si scambiavano sorrisi l'un l'altro come fratelli stretti. Questo riempì di emozioni contrastanti i Signori dei Sogni.


“Ah.” Meng Cangji lasciò sfuggire un lungo sospiro senza darlo a vedere. Cosa poteva fare se Meng Jianxi era determinato a non combattere contro Yun Che?


“A proposito, nostro padre sarà assolutamente estatico quando raggiungeremo la Terra Pura, Fratello Yuan. È tutto merito tuo, naturalmente.” Disse dal profondo del cuore Meng Jianxi. Non gli importava che Meng Kongchan potesse sentirlo.


Meng Kongchan era attualmente in piedi a prua e guardava avanti. Il suo portamento era perfetto, e non reagì affatto all'osservazione di Meng Jianxi.


Yun Che rispose umilmente: “Sono solo un Divino Maestro che non merita l'attenzione di nessuno nella Terra Pura. Partecipo come un umile seguace che cerca di ampliare i suoi orizzonti. Alla fine, sei tu a dover mostrare la vera forza del mio Regno Divino dei Tessitori di Sogni, Figlio Divino Xi.”


Meng Jianxi scosse la testa con un sorriso amaro. “Sottovaluti troppo il potere dell'essenza divina perfetta. Per quanto mi riguarda... sarà difficile.”


Mmh?”


Improvvisamente, Meng Kongchan guardò verso est. Poi, fece un gesto con la mano e alterò sia le energie che la traiettoria della nave. Iniziò a muoversi verso est.


Molto presto, un'altra arca misteriosa gigante dall'aura immensa entrò nella loro visuale.


“La Nave Stellare della Distruzione Celeste.” Commentò Meng Jianxi. “È il Regno Divino della Distruzione Celeste.”


Le due navi chiusero rapidamente la distanza finché non furono unite senza soluzione di continuità l'una con l'altra.


“Har har, che coincidenza, Divino Reggente Senza Sogni.”


“Coincidenza? È destino piuttosto, considerando il karma tra noi! Hahahahaha!”


I due Reggenti Divini si avvicinarono l'un l'altro. Il sorriso di Hua Fuchen non raggiungeva gli occhi, e la risata di Meng Kongchan era tanto forte quanto significativa.


Lo sguardo di Yun Che scorse Hua Fuchen e si posò sulla giovane donna in piedi accanto a lui. Per alcuni brevi istanti, fu effettivamente perso nella sua bellezza.


Erano passati solo tre anni dall'ultima volta che si erano incontrati, eppure sembrava che avesse subito una trasformazione completa.

