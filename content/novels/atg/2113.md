---
weight: 2113
title: Capitolo 2113 - La Torre Senza Nome
pubDate: 2025-11-10T15:23:30.592Z
tags:
    - atg
---


Capitolo regolare,
regolare… finché si può, sembra che l’autore si sia risvegliato temporaneamente dal letargo, ma chissà quanto durerà la pacchia. Comunque manterrò i soliti ritmi (lunedì-martedì)
-Schadenfreude


Le due arche misteriose erano rumorose e scuotevano il mare di nuvole che attraversavano. I campi di forza e le voci dei due Divini Reggenti erano ancora più maestosi. Eppure, in quel momento, ogni singola persona ebbe la sensazione che fosse calato un silenzio straordinario. Perché? Perché i loro occhi, il loro cuore e la loro anima erano irresistibilmente attratti dalla giovane accanto a Hua Fuchen, la Figlia Divina della Distruzione Celeste.


Una volta, sembrava la luna nel cielo e la neve tra le nuvole, splendida ma distante. Tuttavia, dava l'impressione che un giorno potesse essere raggiunta.


Ma oggi, era diventata la luna che si poteva trovare solo nei sogni e neve ultraterrena.


Avendo perso gli ultimi residui della sua ingenuità infantile, la magnificenza di Hua Caili non poteva più essere nascosta. Ogni scorcio di pelle, ogni linea del suo volto era così bella, così perfetta, che avrebbe dovuto essere un lusso irraggiungibile per i mortali, persino in una fantasia.


Ogni suo sguardo, ogni movimento dei suoi occhi sembrava attingere dalla luce circostante, oscurando mille stelle e facendo sì che persino la luna piena si nascondesse per la timidezza.


Essendo diventata ufficialmente ventenne e dopo aver riforgiato la sua determinazione e la sua arte della spada, cominciava ad apparire divinamente distaccata, fiera e intoccabile come Hua Qingying. Così, quando gli occhi di Yun Che e di Hua Caili finalmente si incontrarono, entrambi percepirono un senso di irrealtà riguardo al loro passato.


"..." Meng Jianxi si perse nella bellezza di Hua Caili per lungo tempo, prima di sobbalzare e tornare alla realtà, abbassando frettolosamente lo sguardo. Sospirò un po' rauco: "Come previsto... dalla Figlia Divina della Distruzione Celeste. Era già sbalorditiva un tempo, e ora... ora lo è ancora di più..."


Per quanto intelligente fosse, non riuscì a trovare un singolo aggettivo adatto alla Figlia Divina della Distruzione Celeste, nonostante ci avesse provato a lungo.


Fu in quel momento che Hua Caili fece un passo avanti e si inchinò a Meng Kongchan. "Caili porge i suoi saluti al Divino Reggente Senza Sogni. È passato troppo tempo."


"Eh eh, non chiamarmi Divino Reggente! È un termine fin troppo distante." Gli occhi di Meng Kongchan erano arrivati al punto da diventare solo fessure sottili e lunghe. "Per ora... chiamami zio."


In passato, Meng Kongchan aveva sempre guardato Hua Caili con ammirazione e stupore sfrenati, ma oggi era molto diverso. Dal punto di vista di Hua Fuchen, l'espressione sul volto di Meng Kongchan era quella di un padre amorevole e questo lo irritava profondamente.


"Certo, zio Meng."


Hua Caili obbedì senza esitazione e fece un altro piccolo passo avanti. Porse quella che sembrava una piccola e delicata pietra per inchiostro di giada e disse: "Ho sentito che lepiace la calligrafia e che spesso si esercita per raffinare il cuore e coltivare l'anima. Si dà il caso che io abbia una Giada Verde Fiume, che si dice essere ‘la signora delle Pietre per Inchiostro', così l'ho modellata in una pietra per inchiostro come regalo per lei. Spero le piaccia, zio Meng."


"Caili l'ha scolpita con la sua Spada di Vetro, sai…" borbottò Hua Fuchen a denti stretti... Questo vecchio rimbambito non si merita niente di tutto questo!


"Ah... Io... La tua sincerità mi commuove, Caili, davvero!"


Meng Kongchan accettò felice il regalo. Il Divino Reggente Senza Sogni dovrebbe apparire sempre dignitoso, ma in quel momento stava praticamente sorridendo da un orecchio all'altro.


"Una Giada Verde Fiume così impeccabile e gentile è già unica nel suo genere. Che sia stata scolpita dalle stesse mani di Caili? Non è esagerato dire che sia un tesoro inestimabile."


Meng Kongchan si lambiccò il cervello per trovare complimenti adatti mentre riponeva la Giada Verde Fiume e si frugò un po' addosso. Quando scoprì di non avere un regalo adatto o degno per ricambiare il favore, non ebbe altra scelta che sopportare l'imbarazzo e disse: "Ma tu guarda! Ero così ansioso che mi sono dimenticato di preparare un regalo d'incontro per te! Questo è un mio errore, Caili. Quando questo Raduno della Terra Pura sarà finito, lo zio preparerà un grande regalo per te."


Regalo d'incontro?


Il Divino Reggente si stava comportando in modo chiaramente anomalo?


Meng Jianxi sentì le sue sopracciglia contrarsi violentemente mentre un pensiero assurdo gli entrava in mente. Poi, la sua razionalità lo spense quasi subito, non appena era apparso.


Hua Caili annuì leggermente mentre il suo sorriso si allargava. "Finché le piace. Inoltre, mi ha già dato il miglior regalo del mondo intero, zio Meng."


"Coff coff coff coff!" Hua Fuchen tossì come se gli fosse andato di traverso qualcosa e disse con un’espressione seria: "C'è qualcosa di cui dobbiamo parlare, Divino Reggente Senza Sogni. Yun Che, vieni anche tu."


"Come comanda." Yun Che obbedì e fece un passo avanti. Non appena arrivò accanto a Meng Kongchan, Hua Fuchen agitò una mano e li circondò tutti in una barriera d'isolamento.


Era perfettamente normale che una discussione tra Divini Reggenti sia schermata da una barriera, giusto?


Hua Fuchen sapeva che Hua Caili aveva represso le sue emozioni dal secondo in cui aveva visto Yun Che, come era ovvio che fosse. Tuttavia, le sue emozioni erano tali che il suo cosiddetto cuore di spada e anima limpida potevano benissimo essere inesistenti. Col passare del tempo, e con il caos dentro la sua anima che continuava a peggiorare, temeva seriamente che sua figlia avrebbe detto 'fanculo a tutto' e si sarebbe lanciata su Yun Che di fronte a tutti.


Come previsto, nel momento stesso in cui la barriera d'isolamento si formò, la perfetta recita di galateo di Hua Caili fino a quel punto crollò all'istante. Si lanciò verso Yun Che come una giovane rondine che era tornata al suo nido e gli avvolse le braccia attorno alla vita con tutta la sua forza.


"Fratello maggiore Yun, io... mi manchi così tanto... Uu..."


Singhiozzava ancora prima di poter finire quello che stava cercando di dire.


"Anche a me." Rispose Yun Che sommessamente, mentre le avvolgeva le braccia attorno alla schiena.


Hua Fuchen si girò dall'altra parte, la faccia nera come il carbone.


"Ah ah, l'amore giovane è sempre così diretto e passionale. Che invidia.” Meng Kongchan rise.


Si avvicinò a Hua Fuchen. Mentre lo faceva, le Pietre del Suono Brahma attorno alla sua vita si scontrarono ed emisero un suono rilassante.


Hua Fuchen si girò per guardare Meng Kongchan, ma prima che potesse dire qualcosa, il Divino Reggente Senza Sogni disse con faccia seria: "Come previsto da te, Fratello Fuchen. Hai capito immediatamente che queste sono le Pietre del Suono Brahma che mi ha regalato Yuan'er."


Hua Fuchen: "??"


"Oh." Hua Fuchen rispose con indifferenza e lanciò un'occhiata frettolosa alle Pietre del Suono Bramma tricolori sulla vita di Meng Kongchan.


Dal punto di vista di un Divino Reggente, era un giocattolo così comune che non meritava nemmeno la parola 'ordinario'.


La sua reazione diede a Meng Kongchan la scusa per girarsi e dire con animo: "Si dice che la Pietra del Suono Brahma sia molto benefica per i coltivatori dell'anima, e Yuan'er ha passato due interi anni a raccoglierle tutte per me. È stata selezionata e modellata personalmente dalle stesse mani di Yuan'er. Ogni volta che si scontrano, quello che sento è il suono nitido del Brahma, ma quello che entra nella mia anima è la preoccupazione silenziosa di Yuan'er. Questo è ciò che chiamano il legame tra un padre e suo figlio, sai?"


Le sopracciglia del Divino Reggente Pittore di Cuori si aggrottarono lentamente.


Meng Kongchan continuava a blaterare: "Se ne vuoi una, posso chiedere a Yuan'er di farne una nuova per te. Dopotutto, sei il suo futuro suocero. Tuttavia, raccogliere i tre colori giusti sarà probabilmente complicato, e…"


Hua Fuchen alla fine non riuscì a trattenersi oltre e ruggì verso Yun Che e Hua Caili: "Per quanto tempo avete intenzione di stare ancora appiccicati? Siamo ancora qui! Questo non è un comportamento consono per un principe e una principessa!"


"Non voglio!" Ribatté Hua Caili e abbracciò Yun Che ancora più forte. Avrebbe solo voluto strofinarsi dentro il suo petto.


"Fratello Fuchen! Come puoi fare questo?" Meng Kongchan alzò una mano per fermare Hua Fuchen. "Sono passati molti anni dall'ultima volta che si sono visti. È perfettamente normale che si perdano nella passione. Inoltre, non è ipocrita da parte tua fare così quando tu e Qu Wanxing eravate molto più stretti ai tempi?"


Le labbra di Hua Fuchen fremettero. Scosse la manica e smise di parlare.


"Allora, quando glielo diremo al Vecchio Dian?"


Meng Kongchan finalmente divenne serio.


Hua Fuchen aggrottò leggermente le sopracciglia per poi rispondere: "Dopo che il Raduno della Terra Pura sarà finito."


"Sono d'accordo." Meng Kongchan si mise accanto a lui e guardò la landa desolata sottostante. "Supponendo che non succeda nulla durante questo Raduno della Terra Pura, allora è meglio sistemare la cosa in modo decisivo e immediato... dimmi, pensi davvero che il Vecchio Dian non abbia sentito nulla con tutte le nostre ricerche e i suggerimenti che abbiamo lasciato trapelare negli ultimi due anni?"


Hua Fuchen rispose: "Chiunque altro avrebbe pensato più a fondo alle nostre parole e si sarebbe mentalmente preparato, ma... il vecchio Dian è il vecchio Dian."


"È rigido come il ferro e ardente come le fiamme. Preferisce affrontare le cose direttamente e sopratutto disprezza i giri di parole. Inoltre, potrebbe resistere inconsciamente all'idea che noi due..."


Si interruppe a lungo prima di pronunciare la parola dannata: "...Tradiremmo la sua fiducia."


"Tradimento, eh?" Anche l'espressione di Meng Kongchan divenne severa.


Voleva dire che l'amore tra un uomo e una donna non era mai controllabile, e che sicuramente non era qualcosa che poteva essere legato da semplici parole. Inoltre, Hua Caili non aveva mai pensato a Dian Jiuzhi in quel modo... ma davvero, se si fosse messo nei panni di Dian Rahu, e se Dian Jiuzhi fosse stato Meng Jianyuan, poteva davvero, con tutto il cuore, accettare questo esito?


No, non poteva.


Come se non bastasse, era stato Hua Fuchen a richiedere di ufficializzare il fidanzamento tra Hua Caili e Dian Jiuzhi... Naturalmente, la responsabilità che si era preso di gran lunga superiore a quella di Meng Kongchan.


"Quando sarà il momento, andrò da solo da Sconfinato." Hua Fuchen disse con una calma che significava che ci aveva pensato e ripensato più e più volte. "Gli dirò la verità direttamente."


Meng Kongchan disse: "Verrò con te."


"No." Hua Fuchen rifiutò. "Se andiamo là insieme, il vecchio Dian si sentirà solo peggio. Non preoccuparti. Ho già pensato a tutto. Scenario migliore, io e il vecchio Dian andremo dalle Terre Pure insieme chiederemo al Monarca Abissale di cancellare il nostro fidanzamento. Scenario peggiore... sono preparato anche per quello. In ogni caso, non toccherà a te finché la mia parte non sarà finita e archiviata."


Meng Kongchan pensò per un momento e annuì. Poi, si lasciò sfuggire un pesante sospiro. "Qualunque cosa accada, non cambia il fatto che abbiamo deluso il Vecchio Dian."


Sapevano entrambi che, quando la brutta verità sarebbe stata finalmente svelata per intero, la loro relazione non sarebbe mai più stata la stessa.


"Quante stelle dell'anima ti sono rimaste, Caili? Le hai usate tutte?"


"A dire il vero, non ho usato nemmeno una stella."


"Eh? Vuol dire che... in realtà non ti mancavo davvero?"


"Ma certo che sì. Anche se sono stata bloccata dentro la formazione di spade per gli ultimi tre anni, ti vedo ogni volta che brandisco la spada. Quando chiudo gli occhi, tutto ciò che appare nel mio cuore sono le tue tante espressioni. Perciò, sento che sei con me anche senza le tue stelle dell'anima."


"Inoltre, ogni singola stella contiene un po' della tua anima. Potrebbero essere insignificanti, ma sono comunque riluttante a lasciarle scomparire."


I due Divini Reggenti sentirono un brivido insopportabile che li percorse fino alla nuca.


Non desideravano altro che scavare un buco nel pavimento.


"Quella fascia sul tuo braccio... è la cintura che ti ho lasciato?"


"Sì! È il primo... regalo che mi hai fatto. Certo che lo custodirò."


"Ma... tu meriti di meglio di una cintura così malandata..."


"Umpf! Lo dice quello che ha lasciato il messaggio che dice: 'Il nostro incontro è già il miglior risultato possibile. Perché i nostri dolci ricordi dovrebbero trasformarsi in una cicatrice eterna?'... Questo è il motivo per cui la indosserò per sempre! Ti ricorderò per sempre del crimine che hai commesso contro di me! Umpf!"


"Ti ho già promesso un paio di centinaia di volte che non ti lascerò... va bene, lo giurerò di nuovo, mia cara Caili..."


Entrambi i Divini Reggenti sospirarono esattamente nello stesso momento.


Dopo la reazione spontanea, ma perfettamente identica, si scambiarono un'occhiata e annuirono.


"Divino Reggente Senza Sogni, immagino che concluderemo qui la nostra discussione." Disse ad alta voce Hua Fuchen, la sua voce penetrante la barriera così che tutti fuori potessero sentire le sue parole.


Meng Kongchan rispose altrettanto forte: "Un incontro con te è sempre illuminante, Divino Reggente Pittore di Cuori. Aspetto con impazienza di vedere il radioso splendore della Distruzione Celeste durante il Raduno della Terra Pura."


Allo stesso tempo, il potere dei due Divini Reggenti separò con la forza Yun Che e Hua Caili l'uno dall'altra. La barriera si disintegrò, ed entrambi tornarono alle loro navi con i loro figli proverbialmente infilati sotto i gomiti, senza curarsi della loro brama e della loro sofferenza.


"Mio padre è terribile."


Hua Caili provava ancora risentimento anche dopo che era tornata da sua zia. I suoi occhi continuavano a vagare verso la nave divina dei Tessitori di Sogni in partenza mentre parlava.


Hua Qingying sussurrò: "La vita è lunga. Non c'è bisogno di indulgere in un momento di felicità quando la resistenza che ostacola la vostra unione si sta indebolendo lentamente ma sicuramente. L’aspetto più importante è che il tuo cuore ha solo lui, e il suo cuore ha solo te. Solo questo vi rende superiore a chi è volubile, falso, traditore, indifferente e chi ama senza avere speranze di venire ricambiato.”


"Quando tutti gli ostacoli saranno spariti, e il vostro amore sarà suggellato dal matrimonio, potrete stare appiccicati per decine di migliaia di anni come colla, e nessuno cercherà di fermarvi."


La parola "matrimonio" era troppo per Hua Caili in quel momento. Non appena la parola uscì dalla bocca di Hua Qingying, si posò dentro il suo cuore e si rifiutò di svanire.


Hua Caili si sedette accanto a Hua Qingying con le mani che le reggevano le guance, apparentemente pensando a qualcosa. Col tempo, le sue guance divennero più rosee e un piccolo sorriso si diffuse sul suo viso.


La brama della giovane donna sembrò toccare Hua Qingying. Mentre osservava come lo sguardo della nipote diventava sempre più velato, l'angolo delle sue labbra si arricciò appena senza che se ne accorgesse.


Wanxing, ero profondamente preoccupata per il loro inizio... ma per fortuna tua figlia alla fine ha evitato la tragedia e le difficoltà che hai affrontato allora.


Forse il clielo ha intenzione di concedere tutte le benedizioni che ti dovevano a tua figlia invece... Lei e Yun Che rimarranno sani e salvi. Compenseranno la tua perdita e quella di mio fratello diecimila volte.


…


La nave divina dei Tessitori di Sogni cominciò a rallentare.


Anche la concentrazione di polvere abissale nell'aria cominciò a diminuire a un ritmo sorprendente.


Non era solo polvere abissale. Anche gli elementi erano diventati straordinariamente puri. Era la prima volta da quando era caduto nell’Abisso che Yun Che aveva la sensazione che l’aria fosse rinfrescante.


Yun Che aprì gli occhi e guardò verso l'orizzonte... sembrava che la Terra Pura fosse vicina.


Dentro l'Abisso, la visibilità era sempre scarsa a causa dell'esistenza della foschia. Ma ora, Yun Che poteva vedere una gigantesca cicatrice nera che si protendeva dalla terra e si spingeva fino al cielo.


Il cielo era incontaminato da grigiore o oscurità. Era così puro da sembrare quasi lussuoso e illusorio.


Mentre la nave divina dei Tessitori di Sogni si avvicinava, la cicatrice nera cresceva rapidamente di dimensioni. Nella sua visione, si estese da diversi chilometri a una dozzina di chilometri, poi da una decina a diverse decine di chilometri... fu solo allora che Yun Che realizzò finalmente cosa fosse.


Era una gigantesca torre che collegava il cielo e la terra.


"Divino Figlio Xi." Chiese accigliato Yun Che. "La Terra Pura... è in cima a questa torre?"


"Certamente." Meng Jianxi gli lanciò uno sguardo strano. "Non lo sapevi?"


Yun Che si strinse nelle spalle. "Per quanto ne so, la Terra Pura è sospesa sopra il cielo. Quindi, l'ho sempre immaginata come un paradiso galleggiante. Non pensavo che si trovasse in cima a una torre."


Meng Jianxi sorrise. "Non hai mai visitato la Terra Pura prima, quindi ha senso che tu abbia un tale malinteso. Questa torre esiste dal giorno in cui il Monarca Abissale creò il mondo. Si dice che il Monarca Abissale l'abbia costruita con le sue stesse mani. Solleva la Terra Pura così in alto da poter guardare l’intero Abisso.”


Yun Che fece una domanda naturale: "Non importa quanto sia grande la Terra Pura, dovrebbe essere facile far galleggiare permanentemente la Terra Pura nel cielo considerando le loro risorse e il potere dei Grandi Sacerdoti. Perché hanno bisogno di questa torre?"


Meng Jianxi chiese: "Stai cercando di chiedere cosa c’è dentro questa torre, fratello Yuan?"


Yun Che annuì.


"Ah ah ah." Meng Jianxi rise. "Ad essere onesto con te, ho fatto a nostro padre quella stessa domanda molte volte. Sfortunatamente, la sua risposta non è mai cambiata: 'Non lo so, e non c'è bisogno di saperlo'. È la Terra Pura."


"Capisco." Yun Che annuì sorridendo e smise di chiedere.


Figuriamoci il Regno degli Dei, persino il regno inferiore dove era nato era in grado di far galleggiare una città. Ecco perché non si era mai aspettato che la leggendaria Terra Pura esistesse in cima a una torre quando poteva semplicemente rimanere sospeso in eterno nel cielo.


Qualcosa non tornava.


"Si chiama la Torre Senza Nome." Disse Meng Jianxi fissando davanti a sé. "È quello che sembra. Questa torre non ha un nome perché il Monarca Abissale non gliel’ha mai dato. Visto che è stata costruita dal Monarca Abissale in persona, nessuno ha il diritto di darle un nome. Ecco perché è chiamata la 'Torre Senza Nome'."


Mentre si avvicinavano alla Terra Pura, sia il cielo che l'aria diventavano sempre più puri. Gradualmente, lo spazio di fronte a loro cominciò a emanare una luce bianca che non sarebbe dovuta appartenere a questo mondo. Un accenno di oro brillante era mescolato dentro il bianco.


Finalmente, la nave divina dei Tessitori di Sogni si fermò.


Tre uomini che indossavano vestiti di seta fecero un passo avanti contemporaneamente.


"Benvenuto, Divino Reggente Senza Sogni. Benvenuti, ospiti onorati dal Regno Divino dei Tessitori di Sogni. Vi stavamo aspettando. Benvenuti alla Terra Pura."


I tre uomini si inchinarono, sebbene non fossero né ossequiosi, né superbi nemmeno davanti a un Divino Reggente.


"Grazie per il vostro servizio." Meng Cangji annuì leggermente prima di prendere l'iniziativa. "Da questa parte, prego, supremo."


Dopo che uscirono dalla Nave Divina dei Tessitori di Sogni, furono accolti da una gigantesca barriera di luce.


Dietro la protezione scintillante c'era il luogo più venerato e elevato di tutto l'Abisso, la Terra Pura.

