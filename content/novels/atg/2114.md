---
weight: 2114
title: Capitolo 2114 - Ultimo Ricordo del Dio Malvagio
pubDate: 2025-11-17T12:58:45.102Z
tags:
    - atg
---


Capitolo regolare,
-Schadenfreude


"Sono le Guardie Divine della Terra Pura?" Ciese Yun Che a bassa voce.


I tre uomini indossavano abiti di seta invece che armature. Ovviamente non erano Cavalieri Abissali.


"Esatto." Meng Jianxi rispose tramite una trasmissione del suono. "Non hanno diritto di emettere sentenze e lasciano raramente, se non mai, la Terra Pura.
Sono responsabili di tutte le questioni, grandi o piccole, all'interno della Terra Pura. La gente li considera inferiori ai Cavalieri Abissali, ma non devi assolutamente sottovalutarli o sminuirli.”


Coloro che fallivano le prove della Terra Pura non avevano i requisiti per diventare Cavalieri Abissali e quindi venivano espulsi. Tuttavia a chi superava la prova del carattere veniva data una scelta aggiuntiva. Potevano andarsene, o potevano rimanere nella Terra Pura e diventare una Guardia Divina della Terra Pura.


Non era però una carica tutta rosa e fiori. Forse non avrebbero più potuto mettere piede fuori da lì. Era come abbandonare il proprio passato e dedicarsi ad un solo percorso futuro.


La maggior parte delle Guardie Divine della Terra Pura erano persone che sceglievano di rimanere nella Terra Pura per sempre. Visto che raramente lasciavano la Terra Pura dopo essere diventate Guardie Divine, gli estranei naturalmente sapevano molto poco su di loro. Anche il loro grado di libertà, autorità e status erano inferiori a quelli di un Cavaliere Abissale.


Yun Che aveva appreso da Hua Caili molto tempo fa che esisteva un piccolo ma molto speciale sottoinsieme di Guardie Divine nella Terra Pura.


Erano state addestrate personalmente dai quattro Grandi Sacerdoti.


C'erano undici praticanti misteriosi al picco del Limite Divino sotto i Veri Dei dell'Abisso.


Sei di loro servivano i sei Regni Divini, e i restanti cinque servivano tutti la Terra Pura.


Uno dei cinque praticanti misteriosi al picco del Limite Divino che servivano la Terra Pura era un Cavaliere Abissale. Gli altri quattro erano tutti Guardie Divine.


La Guardia Divina della Terra Pura al servizio del capo dei sacerdoti era Donghuang.


La Guardia Divina al servizio del gran sacerdote Wandao era Changying.


Quella sotto il gran sacerdote Lingxian era Sushang.


E la Guardia Divina della Terra Pura al servizio del gran sacerdote Liu Xiao era Yuanying.


Yun Che rispose con emozione: "Nessuno osa sottovalutare nemmeno la persona più umile nella Terra Pura.”


Anche la Guardia Divina della Terra Pura più ordinaria era uno scudiero che aveva fallito le prove... ma uno dei prerequisiti per partecipare alle prove della Terra Pura era essere allo stadio dell'Estinzione Divina.


In altre parole, ogni Guardia Divina della Terra Pura era almeno all'Estinzione Divina. Erano tutte figure formidabili nella Terra dei Viventi, avrebbero potuto fondare una setta o creare una fazione se lo avessero voluto.


Questo semplice concetto era sufficiente per incutere terrore nel cuore di chiunque.


Il mondo cambiò non appena attraversarono la barriera luminosa.


La prima impressione di Yun Che della Terra Pura fu questa: semplice.


Non appariva lussuosa o gloriosa come ci si aspetterebbe da un regno imperiale. Non trasmetteva nemmeno la solennità e l'imponenza naturale di una terra suprema. A prima vista, non c'erano nemmeno molte strutture. Invece, era piena di ogni tipo di fiori, alberi e altre piante.


Ogni singolo briciolo di energia che circolava in questo luogo era straordinariamente gentile. Non poteva percepire alcuna ansia o irritazione da parte di alcun essere vivente. La luce qui sembrava così mite da poter illuminare il cuore di una persona e placare con facilità qualsiasi emozione negativa.


Yun Che si guardò intorno. Poteva chiaramente sentire il respiro di tutti che inconsciamente rallentava. I discepoli più giovani in particolare esclamavano sorpresi e sembravano intossicati.


Questo perché questa era la Terra Pura, un reame dove la polvere abissale non esisteva. Era il sogno che tutti gli esseri viventi dell'Abisso riverivano e a cui anelavano.


Meng Jianxi inspirò a fondo a lungo ed espirò altrettanto. Alla fine, lasciò uscire un sospiro di ammirazione a malapena controllato: "Non è la prima volta che vengo qui, ma sembra sempre come entrare in un reame immortale... un mondo senza polvere abissale."


"Ho sentito che l'Eterna Terra Pura è un intero mondo senza un granello di polvere abissale. Non riesco nemmeno a immaginare che tipo di mondo bellissimo sia."


"In quel mondo, nessun essere vivente deve mai preoccuparsi di essere eroso dalla polvere abissale in ogni momento. Le piante crescono naturalmente, le bestie corrono libere, innumerevoli razze nascono, e persino un neonato può piangere a suo piacimento... gli esseri viventi di quel mondo devono essere inimmaginabilmente pacifici. Non possono esserci terrore, lotta o miseria. Persino la malvagità naturale verrebbe placata dalla purezza. Non riesco a immaginare che in quel mondo esistano conflitti crudeli e omicidi."


Yun Che non disse nulla.


Meng Jianxi continuò: "Ho sentito che il Monarca dell'Abisso potrebbe molto probabilmente parlare dell'Eterna Terra Pura durante questo incontro. Non vedi l'ora, fratello Yuan?"


Yun Che mostrò un'aria di desiderio. "Chi non aspetterebbe con impazienza di trovare un mondo senza polvere abissale?"


"Il sogno si avvererà."


Più avanti, Meng Kongchan disse all'improvviso con indifferenza: "Una volta, quel mondo esisteva solo nei nostri sogni. Ma oggi è alla nostra portata. Chissà, forse ci vorranno solo qualche decina di anni prima che tutti voi possiate mettere piede nell'Eterna Terra Pura, creare e continuare il futuro dei Tessitori di Sogni, ahahahaha!"


Yun Che e Meng Jianxi mostrarono la stessa espressione mentre Meng Kongchan rideva, ma le emozioni che travolgevano i loro cuori non potevano essere più diverse.


All'improvviso, l’espressione di Yun Che si irrigidì senza preavviso. Anche i suoi passi si fermarono completamente.


"Fratello Yuan? Che succede?" Chiese Meng Jianxi fermandosi anche lui.


"... Nulla." Yun Che scosse la testa e rispose con calma. "Ho solo perso la concentrazione per un momento."


Meng Jianxi annuì comprensivo. "È perfettamente normale. Per qualcuno abituato alla polvere abissale, entrare in un mondo che ne è privo è come entrare in un mondo completamente nuovo. Non mi vergogno ad ammettere di aver perso me stesso diverse volte quando sono entrato per la prima volta nella Terra Pura."


Un praticante misterioso dell'Abisso che entrava nella Terra Pura era simile ad un pesce abituato a una palude puzzolente che entrava all'improvviso in una sorgente perfettamente limpida. Naturalmente ne sarebbero rimasti scioccati.


A parte le energie ambientali, ciò che per la gente dell'Abisso era un santuario immortale, per Yun Che non era altro che un angolo ordinario del mondo.


Allora perché aveva reagito come aveva fatto poco prima?


Perché una percezione divina l'aveva appena avvolto.


In quel momento, si era sentito come se i suoi cinque sensi fossero sprofondati in un mare senza fine. Per un istante, non sapeva da dove venisse, non sapeva dove stesse andando, e non poteva vedere la fine dello strano mondo in cui si era improvvisamente trovato.


Era solo la percezione divina di una persona, eppure sembrava potente abbastanza da inondare cielo e terra e divorare mondi.


La percezione divina era passata su di lui solo per un breve momento, ma Yun Che si sentì come se avesse sopportato secoli nel nulla.


"Cos... cos'è stato?" Chiese Li Suo con voce molto, molto bassa. Questa era la sua massima espressione di gravità e severità dal suo risveglio dal sonno.


Sapeva la risposta anche mentre poneva la domanda.


"Mi ha trovato." Rispose Yun Che con calma. Li Suo poteva capire che era ugualmente calmo interiormente.


"Sei... veramente pronto ad affrontarlo?" Chiese Li Suo. Nonostante la calma di Yun Che, non poteva fare a meno di parlare con forte preoccupazione.


"Sì, non c'è nulla di cui preoccuparsi." Rispose di nuovo Yun Che con calma, anche se stava parlando più a sé stesso che a Li Suo.


Fu in questo momento che sentì una fitta di dolore dalle profondità del suo mare spirituale. E stava peggiorando.


Erano gli ultimi due frammenti dei ricordi del Dio Malvagio, Ni Xuan.


Pensare che il grilletto per sbloccarli... fosse la "sua" presenza.


Il dolore stava dicendo a Yun Che che le emozioni all'interno degli ultimi due frammenti di memoria erano molto più forti delle tre precedenti.


Le Guardie Divine della Terra Pura li condussero in un cortile semplice. Mancava di tutte le comodità che un ospite poteva aspettarsi. C'erano solo decine di formazioni misteriose usate per la meditazione, e la flora rimaneva l’aspetto più vistoso dell'intero cortile.


Tuttavia, non una singola persona osava toccare le piante. Temevano di commettere una blasfemia.


Una Guardia Divina della Terra Pura disse gentilmente: "È ancora presto, quindi per favore riposatevi in questo cortile, Reggente Divino Senza Sogni, onorati ospiti. Il Monarca dell'Abisso vi convocherà quando sarà il momento. Inoltre, la Terra Pura è rigidamente strutturata e vanta molte aree proibite, quindi per favore non spostatevi con noncuranza."


"Capito." Meng Kongchan annuì. "Gli altri Regni Divini sono arrivati?"


La Guardia Divina della Terra Pura disse: "In questo momento, sono presenti solo Tessitori di Sogni e Distruzione Celeste. Gli altri quattro Regni Divini e gli ospiti della razza draconica sono ancora in viaggio."


Le Guardie Divine della Terra Pura poi si congedarono. Non era rimasto nemmeno un assistente ad accompagnare gli ospiti.


Tuttavia, nessuno pensava che la Terra Pura fosse scortese.


Nel frattempo, il dolore nel mare spirituale di Yun Che continuava a peggiorare. Decise che avrebbe potuto rifletterlo sul suo volto come ansia.


Meng Kongchan aveva notato da tempo che qualcosa non andava e disse preoccupato: "È facile per coloro che entrano nella Terra Pura per la prima volta sentirsi a disagio. Questo è particolarmente vero per qualcuno con una coltivazione si basso livello. Se non sopporti il disagio, perché non prendi un momento per meditare e abituarti alle energie circostanti?"


"Va bene." Rispose Yun Che obbedientemente, prima di aggiungere con voce molto più bassa: "Se Caili si presenta più tardi, per favore mi aiuti e non lasci che mi veda in questo stato, Divino Reggente."


"Oh?" Meng Kongchan sembrò sorpreso. Scoppiò in una risata: "Ragazzo testardo. Non vuoi mostrare alcuna debolezza alla tua amata, eh? Non preoccuparti! Ti proteggerò io stesso."


Yun Che smise di parlare e si sedette al centro di una formazione profonda. Poi, attivò una barriera di isolamento e permise alla sua coscienza di sprofondare nel frammento di memoria che si era appena sbloccato.


…


Una tempesta disastrosa soffiava in un vasto mondo.


Il cielo era fuori posto, la terra tremava, e innumerevoli crepe spaziali si formavano ogni istante. Da lontano, sembrava che innumerevoli fulmini danzassero nell'aria in ogni momento.


Sebbene l'era di questa memoria fosse molto, molto remota, Yun Che riconobbe comunque dal cielo bianco grigiastro che si trovavano nel Regno Divino dell’Inizio Assoluto.


In quel momento, stava accadendo un'antica catastrofe di proporzioni inimmaginabili qui.


I lunghi capelli di Ni Xuan erano scompigliati e pendevano sciolti dietro la sua schiena. Il volto che un tempo vantava una bellezza impareggiabile ora sembrava grigiastro per la sconfitta, e il suo intero corpo era coperto da strati di ferite spaventose. I suoi vestiti sembravano appena stati tirati fuori da una pozza di sangue.


Sollevò lentamente la parte superiore del corpo, il suo movimento così lento e difficile che sembrava un vecchio morente. Un attimo dopo, crollò in ginocchio, il suo sangue schizzava dalle sue innumerevoli ferite e tingeva il terreno di rosso.


Lui era il Dio della Creazione degli Elementi, l'esistenza suprema del Caos Primordiale. Nessuno, nemmeno lui stesso, poteva immaginare che un giorno sarebbe stato ferito così gravemente, che avrebbe avuto un aspetto così terribile, che avrebbe sofferto così tanto.


In piedi di fronte a lui c'era un uomo alto e imponente che indossava un abito dorato.


I suoi lineamenti davano la netta sensazione di essere stati scolpiti con una spada.


La prima e immediata impressione che si aveva guardando il suo volto era "giustizia".


Nessuna legge poteva essere violata, nessuna regola poteva essere calpestata, nessun torto poteva essere tollerato e nessun peccato poteva esistere davanti a lui.


Era il primo dei quattro Dei della Creazione e l'esistenza più alta dell'intero universo...


L'Imperatore Divino della Punizione Celeste, Mo E.


Impugnava uno spadone. La lama era color bronzo e non sembrava diversa da un normale pezzo di metallo. Il suo filo era smussato, la sua superficie era opaca e non emetteva nemmeno la più piccola pressione. Nemmeno i praticanti misteriosi del mondo mortale avrebbero degnato di una seconda occhiata un pezzo di metallo così ordinario.


La lama aveva, tuttavia, un nome straordinario.


La Spada Ancestrale Punizione Celeste.


Era classificata prima tra i Sette Tesori Misteriosi Celestiali. Era la prima spada del Caos Primordiale e l’antenata di ogni cosa.


Rimase in piedi tranquillo con la Spada Ancestrale in mano. Sebbene la terra stesse crollando e la tempesta circostante minacciasse di capovolgere il mondo, lui rimase immobile come una montagna che collegava cielo e terra.


Stava guardando dall'alto in basso il sanguinante Ni Xuan, Dio della Creazione degli Elementi, impassibile. Non una singola linea si era mossa dall'inizio alla fine.


"E pensare che avresti sfruttato il potere della Spada Ancestrale una seconda volta per sconfiggermi."


La voce di Ni Xuan era così roca che era impensabile che fosse la voce di un Dio della Creazione. "È tutto per la tua cosiddetta ‘retta via’?!"


Se un mortale avesse attivato il potere della Spada Ancestrale, sarebbe morto all'istante. Se un fisse stato Vero Dio ad usarla, avrebbe perso il novanta percento della durata della sua vita.


Persino un Dio della Creazione doveva pagare il caro prezzo del trenta percento della durata di vita per attivare il potere della Spada Ancestrale.


Visto che questa era la seconda volta che l'Imperatore Divino della Punizione Celeste usava la Spada Ancestrale, significava che aveva utilizzato il sessanta percento della sua durata di vita.


Non aveva esitato nemmeno un momento, tanto meno si era pentito della sua decisione.


Ni Xuan semplicemente non poteva capire la determinazione di Mo E, proprio come non poteva comprendere perché l'uomo dovesse uccidere Mo Su, il suo figlio prediletto, il principe ereditario della Punizione Celeste, l’erede prescelto del suo potere e della sua volontà.


Anche se Mo Su aveva violato il tabù, sicuramente non meritava di morire per questo... tanto meno di essere giustiziato da suo padre!


"Hai ucciso Mo Su, hai teso un'imboscata a Jie Yuan e hai rapito mia figlia... suppongo che sia il mio turno ora."


Ni Xuan emise una risata orribile mentre una desolazione senza speranza colorava il suo colorito grigiastro. "Fallo."


Mo E rispose con una voce più leggera del fumo stesso: "Ti odio, ma non ho motivo di ucciderti."


"Hah!" Ni Xuan ridacchiò. "Condannerai a morte persino il figlio in cui hai riversato tutto il tuo amore e la tua speranza solo perché ha sfidato la tua "via della rettitudine". Per quale ragione al mondo permetteresti a un ribelle completo come me di vivere?"


La tempesta sollevò alcuni capelli di Mo E e li fece sbattere contro il suo volto. Gli diedero un'aria di profondo dolore sepolto in profondità nella sua anima.


Mo E non alzò la spada. Non evocò nemmeno la sua energia.


Molto, molto tempo dopo, parlò finalmente con un tono che Ni Xuan non aveva mai sentito prima: "Hai idea di quanto ti invidi, Ni Xuan? Da quanto tempo sogno di mettermi nei tuoi panni?"


Ni Xuan: "...?"


"Quando la Dea Ancestrale ti ha dato il tuo nome, ti diede la parola ‘Ni (Ribellione)’. La personalità che ti ha conferito si adatta completamente alla parola. Vivi libero e fedele a te stesso.
Non sei mai disposto a legarti a nessuna regola, e non smetti mai di sfidare e ribellarti a quelle regole o situazioni che a tuo parere sembrano antiquate, ridicole, ingiuste e sbagliate."


"Il mondo ha bisogno di un Dio della Creazione come te perché il mondo si evolve costantemente, e i tempi cambiano sempre. Deve cambiare. Deve infrangere le vecchie regole ancora e ancora e sbarazzarsi delle impurità e delle catene di ogni era."


"Da un universo sterile a un universo prospero pieno di innumerevoli mondi e ancora più vite. Questo non sarebbe stato possibile senza innumerevoli correzioni e cambiamenti."


Ni Xuan fissò semplicemente Mo E. Forse non poteva credere che tali parole potessero uscire dalla sua bocca.


"Qualcuno ha bisogno di cambiare il mondo." Mo E stava anche fissando Ni Xuan. "Ma allo stesso modo, qualcuno ha bisogno di preservare il mondo."


"È così?" Ni Xuan ringhiò. "È questo che ti sei detto quando hai deciso che la razza degli dei e quella dei diavoli non devono mai mescolarsi? Che è una regola che non deve mai essere violata?
Anche se anche tuo figlio è rimasto coinvolto, e così anche un Dio della Creazione e un’Imperatrice Diabolica, anche consumando la maggior parte della durata della tua vita per farlo? Devi eliminare chi le infrange a tutti i costi?!"


Risposto al dolore, alla rabbia, al dolore e alla confusione di Ni Xuan... gli occhi di Mo E erano calmi e morti come uno stagno d'acqua morta.


O forse, era così desolato che non poteva più provare tristezza.


Mo E continuò: "Il mondo è diviso in Esistenza ed Estinzione, e l'Esistenza è divisa in yin e yang. Quando yin e yang sono in equilibrio, i mondi sono in armonia e pace."


"La Dea Ancestrale creò l'universo basandosi sull'equilibrio, quindi l'universo iniziò dall'equilibrio. Senza equilibrio, un uomo cadrebbe in piedi. Senza equilibrio, un mondo cadrebbe a pezzi."


"Questo è il motivo per cui ci sono quattro Dei della Creazione e quattro Imperatori Diabolici all'inizio dell'universo, non otto Dei della Creazione od otto Imperatori Diabolici."


L'Imperatore Divino Punitore di Cieli disse parole che non aveva mai pronunciato prima, quasi meccanicamente e completamente senza espressione.


"Dai tempi antichi, la razza degli dei e quella dei diavoli sono sempre state le esistenze supreme di questo universo. Le loro azioni potevano facilmente decidere il destino di innumerevoli reami. Ciò che è un piccolo incidente per un Dio o un Diavolo potrebbe essere la fine del mondo per tutti gli altri."


"La razza degli Dei e dei Diavoli occupavano ciascuna un angolo del mondo, respingendosi e tenendosi a bada a vicenda. Col tempo, questo stato divenne una sorta di equilibrio anch'esso. Tutto in questo mondo può cambiare, tutto... tranne questo, l’equilibrio."


La tempesta stava finalmente calando, e le strida dello spazio stavano finalmente diminuendo in intensità e frequenza. Tutto ciò che rimaneva erano le tempeste naturali inflitte dall'esistenza delle anime di due Dei della Creazione.


La voce di Ni Xuan spinse la tempesta nella direzione di Mo E. "Conosci solo il rifiuto e il controllo. Chi ha detto che l'unione non potrebbe possibilmente essere una forma migliore di equilibrio?"


"Hai ragione. L'unione potrebbe essere una forma migliore di equilibrio."


Ni Xuan non poteva credere che il testardo bastardo che non era mai cambiato in un'eternità fosse d'accordo con lui.


"Tuttavia, tutti i cambiamenti maggiori dovrebbero iniziare dalle prove più piccole, per non parlare di un cambiamento che coinvolge le due razze il cui minimo capriccio potrebbe minacciare l'integrità e l'esistenza dell'universo stesso."


"Potrebbe iniziare con i mortali di un mondo creato dagli Dei e un mondo creato dai diavoli. Potrebbe iniziare dal dio e dal diavolo di più basso livello... ma non può iniziare da Ni Xuan, non può iniziare dall'Imperatore Diabolica Colpo Celeste e sicuramente... non può iniziare dal figlio di Mo E!"


Le pupille di Ni Xuan si bloccarono per un breve momento.


In realtà si sentiva attratto dalle parole di Mo E.


"Anche così..." Queste due parole erano sufficienti a rivelare che Ni Xuan... non respingeva completamente le affermazioni di Mo E. "Non avevi bisogno di essere così spietato con Mo Su o con te stesso!"


Mo E si mosse per la prima volta dall'inizio di questo ricordo. Il suo braccio si piegò mentre lentamente incrociava la Spada Ancestrale Punizione Celeste davanti a sé.


"Quattro Dei della Creazione, quattro Imperatori Diabolici. Siamo gli esseri più alti di questo universo, ma non possediamo i poteri più alti."


"Infatti, i poteri più alti di questo universo sono la Spada Ancestrale Punizione Celeste e la Ruota delle Miriadi di Tribolazioni dell’Infante Malvagio."


"Ni Xuan." Chiamò il nome del Dio della Creazione degli Elementi senza dolore, né odio, risentimento o ferita: "Sai perché hanno ricevuto nomi così infausti come Punizione Celeste e Miriadi di Tribolazioni, nonostante possiedano i poteri più alti di questo universo?”

