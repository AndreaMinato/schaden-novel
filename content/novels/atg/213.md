---
weight: 2130
title: Capitolo 213 - Qingyue sotto la Luce della Luna
pubDate: 2024-05-31T11:27:25.209Z
tags:
    - atg
---




CAPITOLO SPONSORIZZATO Ringraziamenti ad Atropal!
-Schadenfreude


Il vento soffiava forte nella notte buia. La luce della luna era sbiadita e le stelle erano sparse; era un ottimo momento per sgattaiolare furtivamente... Ah no, per avere delle tresche amorose...


Domani era l'ultimo giorno del secondo round. Yun Che si era già assicurato un posto tra i primi cento. Il ragazzo non credeva che fosse qualcosa di speciale, eppure Qin Wushang era pieno di gioia ed era stato gioioso dal pomeriggio fino alla sera. Naturalmente anche Cang Yue era contenta e quando una bellezza è soddisfatta sarebbe stato più facile entrare in azione.


Forse sarebbe caduta tra le sue grinfie stanotte.


Mentre ci pensava Yun Che iniziò a ridere in modo lascivo. Proprio mentre saltò giù dal letto e stava per dirigersi verso la stanza di Cang Yue, sentì bussare alla porta e risuonò la voce di Xia Yuanba: "Cognato stai dormendo?"


Non era così tardi ma c'era un'atmosfera molto tranquilla fuori. Per non disturbarlo, Qin Wushang e Cang Yue non gli avrebbero mai fatto visita di notte a meno che non ci fosse stata una questione urgente.


Yun Che andò ad aprire la porta: "Yuanba cosa c'è?"


"Oh, è che la sorellona è venuta prima e voleva darti questo." Xia Yuanba tirò fuori un piccolo anello spaziale e lo diede a Yun Che.


"Tua sorella? Qingyue è venuta prima?" Disse in tono sorpreso Yun Che mentre ricevette l'oggetto.


"Sì." Annuì Xia Yuanba. "La sorellona ha detto che in realtà non hai più bisogno di queste cose ma sono inutili per lei e voleva che te le passassi comunque."


Qualcosa che mia moglie vorrebbe darmi? Cosa sarebbe?


Yun Che sollevò l'anello e sentì che in esso c'erano tre oggetti.


Un nucleo profound. La sua aura era spessa e ricca; era chiaramente un nucleo Earth Profound! Un pezzo grosso quanto un pugno che sembrava un cristallo di ghiaccio color viola... Era un Cristallo Purple Veined Heavenly! E in una bottiglia di giada trasparente c'era un'erba brillante dallo stelo ritorto e sette foglie lunghe e affilate...


Sette Profound Gem Grass!!


Il cuore di Yun Che tremò.


Sette Profound Gem Grass, Cristallo Purple Veined Heavenly e un nucleo Earth Profound... Erano i tre oggetti che aveva menzionato a Xia Qingyue allora, quelli che avrebbe potuto usare per guarire le sue Profound Vein distrutte.


Yun Che sollevò il capo e chiese con urgenza: "Da quanto tempo se n'è andata?"


"Emh, se n'è andata poco fa. Cognato vuoi..."


Prima che Xia Yuanba finisse di parlare Yun Che era già sfrecciato come una raffica di vento, svanendo istantaneamente di fronte agli occhi di Xia Yuanba, che rimase di fronte alla porta della stanza, si grattò la testa e mormorò: "Avrei dovuto informarlo prima..."


Dopo essere uscito dal patio Yun Che si fermò per un istante e percepì i filamenti rimasti di un'aura fredda. Seguendo queste tracce Yun Che corse all'impazzata. Non molto tempo dopo, sotto le tende buie della notte, vide una figura graziosa color neve. Rallentò i suoi passi e gridò subito: "Qingyue!"


Quando sentì la sua voce, la ragazza si fermò. Si girò con tranquillità e incrociò lo sguardo di Yun Che. Non sembrava sorpresa che l'avesse inseguita, il suo sguardo rimase impassibile e con una voce dolce disse: "Cosa cerca il Signor Yun da Qingyue?"


Il modo in cui l'aveva chiamato fece contorcere gli angoli della bocca di Yun Che Aprì la bocca e chiese: "Qingyue, mogliettina mia, vorrei farti una domanda... Il nostro certificato di matrimonio che ti ho passato quel giorno... è ancora lì?"


Xia Qingyue sollevò la sua mano bianca come la neve e mosse lievemente il suo anello. Apparve un certificato intatto e meticolosamente protetto da un cristallo incolore. Con un cenno della sua mano, volò verso Yun Che e atterrò tra le sue mani...


Un'emozione indescrivibile a parole nacque nel cuore di Yun Che. L'esistenza di questo certificato forse non dimostrava che Xia Qingyue provasse dei sentimenti nei suoi confronti, ma comunque era la dimostrazione che lei aveva protetto la sua dignità con tutte le sue forze.


Almeno, quando suo marito era stato in una situazione pericolosa, lei non si era approfittata di questa occasione per abbandonarlo e aveva rispettato la sua promessa.


L'esistenza di questo certificato provava anche che erano sempre stati marito e moglie, anche adesso.


"Quella volta non avevi la forza di proteggerlo, così l'hai passato a me. Ora credo che tu possa farcela, quindi dovrebbe essere restituito a te." Disse a bassa voce Xia Qingyue.


"Allora ricordi ciò che ho detto quando ti ho dato il certificato?" Chiese Yun Che a bassa voce mentre lo metteva via.


Xia Qingyue: "..."


"Ho detto:'Se vuoi continuare ad essere mia moglie allora proteggilo; se vuoi ottenere la libertà allora distruggilo...'." Yun Che rise con amarezza: "In realtà quando me ne sono andato quel giorno ho sempre pensato che l'avessi fatto a pezzi. 
Perché la persona che avresti dovuto sposare era il figlio di Xiao Ying e avevi saputo che io non lo ero, che ero solo un 'bastardo raccolto da chissà dove' per loro. 
Avresti potuto distruggerlo ed entrare tranquillamente a Frozen Cloud Asgard. Perché hai scelto di proteggere questo certificato?"


Gli affascinanti occhi di Xia Qingyue puntarono direttamente verso il ragazzo. La sua espressione era tranquilla. Dopo tutto questo tempo a Frozen Cloud Asgard, Yun Che sentiva chiaramente che la disposizione di Xia Qingyue era cambiata completamente. In quei pochi giorni in cui erano vissuti insieme dopo il matrimonio, il suo sguardo era indifferente, freddo e anche un po' immaturo e nobile. Ora invece la freddezza era stata completamente rimpiazzata dall'apatia ed era insensibile come uno specchio d'acqua imperturbabile.
L'aura della sua energia era diventata fredda come il ghiaccio.


A parte le Frozen Cloud Art, c'erano anche le Frozen Heart Art, che potevano calmare il cuore e svuotare la mente. Praticandola fino alla perfezione avrebbero potuto far raggiungere uno stato privo di desiderio e rimanere impassibili di fronte alla morte, alla vittoria e alla sconfitta, alle ambizioni e perfino ai mali e alle cose buone nel mondo...


Tuttavia un essere umano senza desideri poteva essere ancora considerato tale?


"Qingyue non può rispondere a questa domanda."


"Perché non puoi rispondere?"


Xia Qingyue disse: "Perché ciò che Qingyue aveva pensato quella volta ora è già dimenticato.
Forse perché il nostro destino come marito e moglie doveva ancora finire."


Mentre diceva con indifferenza quelle parole che dovevano essere piene di sentimento, Yun Che sentì un senso di inquietudine. La vecchia Xia Qingyue era come un loto di ghiaccio su una montagna gelata. Anche se allora lui era un invalido ed era insignificante, aveva avuto comunque la voglia di stuzzicarla e di conquistarla. Se non fosse stato per l'evento imprevisto accaduto in seguito, credeva fermamente che ci sarebbe riuscito se fossero rimasti sotto lo stesso tetto giorno e notte.


Ma la Xia Qingyue di ora le dava una sensazione simile a quella di una luna luminosa, impeccabile ma anche estremamente lontana, fino al punto da essere impossibile da raggiungere.


Ahhh!! Questo Frozen Cloud Asgard è davvero dannoso!!


Mentre pensava a come Chu Yuechan, con cui aveva vissuto insieme per cinque mesi, l'aveva lasciato nonostante avessero fatto ****o e ai cambiamenti di Xia Qingyue... All'improvviso Yun Che ebbe l'impulso di distruggere Frozen Cloud Asgard.


Prendere così tante bellissime donne, ma trasformarle in esseri celestiali senza desideri... era praticamente un posto che tutti gli uomini, che fossero esseri umani o dei, avrebbero odiato con tutto il cuore!


Yun Che sussultò. Dopo aver calmato la mente disse con un tono pacifico: "Grazie per avermi trovato la Sette Profound Gem Grass, il Cristallo Purple Veined Heavenly e il nucleo Earth Profound. So che, nonostante sia Frozen Cloud Asgard, trovare tutti e tre gli oggetti non dev'essere stato facile. Inoltre eri solo una discepola appena entrata."


"Non c'è bisogno di ringraziare." La voce della ragazza era bassa e garbata: "In confronto ad aprire tutte le mie profound entrance questo non può essere considerato granché."


"Per aprire le tue profound entrance ho solo faticato un po', ma trovare questi oggetti non dev'essere stato facile. Tuttavia non dovrei ringraziare in effetti visto che siamo marito e moglie." Yun Che sorrise leggermente.


Xia Qingyue: "..."


"Posso farti tre domande?"


"Chiedi pure." Xia Qingyue non rifiutò.


Si stava facendo tardi. Anche se c'erano solo poche stelle, la luna era incredibilmente brillante. Però quando illuminava Xia Qingyue, quei raggi lunari perfetti sembravano essere spenti. La ragazza era dotata di una bellezza indescrivibile come se fosse una dea discesa dal cielo. Vedendo questa figura così magnifica era impossibile che il battito del cuore di Yun Che non accelerasse. Fece un respiro profondo e chiese: "Vivi bene a Frozen Cloud Asgard?"


"Molto bene. La signora di Asgard, la Maestra, le esperte e le mie sorelle mi trattano molto bene." Rispose in maniera succinta Xia Qingyue.


"Molto bene." Annuì Yun Che: "Seconda domanda. Volevo saperlo da molto tempo. Tuttavia allora non me lo hai rivelato... quando ci siamo sposati in che realm eri?"


Yun Che allora era sicuro che la profound strength di Xia Qingyue non fosse solo al decimo livello dell'Elementary Profound realm come si vedeva in superficie.
Il suo livello era conosciuto per tutta la città e nessuno ne aveva mai dubitato. Anche quelli della generazione più vecchia credevano che fosse al decimo livello dell'Elementary Profound Realm, come se la sua forza fosse stata nascosta da un metodo speciale. 
Per quanto riguarda il motivo per cui l'aveva nascosta, Yun Che l capiva bene. In un piccolo posto come Floating Cloud City, una sedicenne al pinnacolo dell'Elementary Profound Realm era già riconosciuta come un genio, se fosse stata ad un livello ancora superiore avrebbe suscitato scalpore.


Stavolta Xia Qingyue non rifiutò e rispose: "Quando avevo dodici anni ho incontrato la mia Maestra.
All'età di tredici sono avanzata al Nascent Profound Realm. A quattordici sono entrata nel True Profound Realm. Dopo il mio matrimonio con te all'età di sedici anni ero al pinnacolo del True Profound Realm, proprio come te ora."


Yun Che: "...!!!”





