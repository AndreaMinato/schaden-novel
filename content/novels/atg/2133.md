---
weight: 2133
title: Capitolo 2133 - Non sperduto, di più (1)
pubDate: 2026-01-19T14:06:08.083Z
tags:
    - atg
---


Capitolo regolare
-Schadenfreude


Nonostante fosse estremamente vulnerabile ora, Sha Xing non si fece cogliere di sorpresa dall’imprevedibile finta e movimento repentino di Pan Buzhuo.
Si girò di scatto e tracciò un agile arco nell'aria anche se maneggiava uno spadone pesante. L’ombra di un Lupo Celeste ululante si lanciò fuori dal fendente a mezzaluna e si scagliò dritto verso i corvi demoniaci.
Era niente di meno che il Primo Stile di Spada, il Fendente del Lupo Celeste!


In alto nel cielo, la figura di Pan Buzhuo si offuscò ancora una volta. Precipitò diagonalmente come una stella spenta strappata da un abisso senza luce. Il Corvo Gelido tracciò un’orbita nera bizzarra nell’aria e puntò dritto verso il cuore di Sha Xing da dietro.


Kaboom! Thang…


L'ululante Lupo Celeste si avventò nel mare di corvi nello stesso istante in cui lo spadone si scontrò contro la lancia demoniaca. Un'energia pesante e opprimente, ed esplosioni assordanti incresparono il cielo grigio come tuoni improvvisi. Fece vibrare i timpani della folla e scosse le loro anime.


I corvi demoniaci inseguivano il Lupo Celeste, che li stava facendo a pezzi. La lancia demoniaca di Pan Buzhuo si muoveva così velocemente da generare una scia di immagini residue, respingendo Sha Xing più e più volte. Tuttavia, non riuscì a perforare veramente l'immane forza del Lupo Celeste.


Le grida stridule dei corvi demoniaci si fecero più cupe mentre cicatrici nere come la pece segnavano il corpo blu azzurro del Lupo Celeste. Ogni volta che il Lupo Celeste sferrava un’artigliata, un corvo demoniaco sarebbe esploso in polvere nera.


Anche attraverso la barriera, gli spettatori potevano percepire il potere soffocante e il gelo penetrante. Si poteva dire che nessuno si sarebbe aspettato che Pan Buzhuo prendesse il sopravvento in questa battaglia.


"Ora capisco perché il Divino Reggente della Preghiera Eterna ha abbandonato il suo originario Figlio Divino, Pan Buwang, e ha preso persino delle misure per impedirgli di causare problemi al suo sostituto. Alla fine lo ha perfino esiliato spietatamente dal Regno Divino della Farfalla Gufo". Disse con voce tranquilla la Divina Reggente della Luna Celeste Wu Shenyue. La sua tenue voce vellutata rendeva difficile capire se il complimento fosse sentito o velato di disprezzo. "L'essenza divina di Pan Buzhuo non ha solo superato quella di Pan Buwang; il suo talento naturale per l'oscurità è anche di gran lunga superiore."


Pan Yusheng non guardò la Divina Reggente. Era come se non lo avesse sentita. Wushen Xing sorrise ma non sembrò affatto preoccupato. In effetti, non lo era. Sebbene Pan Buzhuo avesse momentaneamente il sopravvento, tutti sapevano che alla fine sarebbe stato sconfitto.


Sebbene l'energia misteriosa dell’oscurità vantasse un potere immenso, era più rarefatta nell'Abisso. Questo la rendeva più difficile da coltivare rispetto ad ogni altro tipo. Aspetto ancora peggio, l’energia misteriosa dell’oscurità era difficile da padroneggiare ed era incline a ritorcersi contro chi la usava. Nemmeno il Divino Reggente poteva possedere un'affinità perfetta con l'energia misteriosa dell’oscurità.


Per questo, era quasi impossibile per un coltivatore del Regno Divino della Farfalla Gufo sconfiggere un suo pari di un altro Regno Divino, supponendo che il loro livello di coltivazione fosse lo stesso. Questo valeva perfino per i Figli o i Reggenti Divini.
Questo era il motivo per cui i coltivatori della Farfalla Gufo erano sempre rimasti in fondo alla classifica in tutta la storia dei sei Regni Divini.


Questo era anche il motivo per cui la sfida di Sha Xing contro Pan Buzhuo non poteva essere motivo di orgoglio. Sarebbe stato prevedibile se avesse vinto. Se avesse perso, allora avrebbe perso la faccia.


Kaboom! Il Lupo Celeste svanì e i corvi demoniaci furono tutti distrutti. Il bagliore azzurro e l'oscurità si mescolarono violentemente esplodendo allo stesso tempo. Mentre la luce perdeva e riprendeva intensità, i due Figli Divini finalmente si separarono e atterrarono entrambi in piedi, guardandosi da lontano.


Sha Xing brandiva il suo spadone nella stessa postura di prima. Non si era mosso nemmeno un po’, solo il suo sguardo si era trasformato, era diventato assetato di sangue e crudele come quello di un lupo.


D'altra parte, a Pan Buzhuo tremava un po' il braccio con cui teneva la lancia. Gli ci vollero alcuni respiri di tempo prima di riuscire finalmente a fermarlo. Luce oscura pulsava intorno a lui come le increspature causate da una tempesta di vento caotica. Anche se era fredda, inquietante e diabolicamente soffocante, era anche un segno che la sua energia oscura non era completamente sotto il suo controllo.


"Heh!"


Pan Buzhuo lasciò sfuggire una risatina fredda. "Sono curioso, Figlio Divino della Stella. Che cosa mai ti ha offerto quel rifiuto inutile, Pan Buwang, per farti 'vendere' così? O conosceva forse un tuo punto debole con cui ti ha minacciato?"


I suoi sogghigni non scossero Sha Xing nemmeno un po'. "Lui è mio amico, e questo non cambierà mai.”


"Offendere il mio amico significa offendere me!"


Sha Xing alzò la spada e la puntò dritta verso gli occhi neri di Pan Buzhuo. "Sei soddisfatto di questa risposta?"


"Eheh! Ridicolo!"


Pan Buzhuo si lasciò sfuggire una risatina bassa e sprezzante. "Prima che Pan Buwang fosse stato esiliato, era un rifiuto inutile che perfino un cane poteva calpestare. Ma tu, tu sei un Figlio Divino... Tsk, vedere a che punto ti puoi abbassare mi ha fatto davvero aprire gli occhi.”


"Heh!"


Sha Xing sembrò sorridere, ma i suoi occhi traboccavano di violento intento omicida. "Sembrerebbe che tuo padre non ti abbia insegnato il prezzo... di fare infuriare un Lupo Celeste!"


"Davvero?"


Pan Buzhuo era senza paura. "Ho sentito che non molto tempo fa ti hanno spezzato la schiena nella Foschia Sconfinata, e hai quasi perso la tua posizione di Figlio Divino di conseguenza. E se un tuo momento di egoismo causasse una ricaduta?"


"Persino un lupo con il dorso spaccato potrebbe facilmente schiacciare un corvo marcio come te!"


ROOOOAAAAAAARRRRRRR!!!


Un ululato che vantava una tirannia impareggiabile e un potere divino che guardava dall'alto in basso il resto del mondo esplose da Sha Xing, e il suo bagliore misterioso formò di nuovo l'ombra di un Lupo Celeste.
Tuttavia, sembrava molto più grande di prima, con occhi rosso sangue e zanne spaventose. Il torrente di energia che circolava per il suo corpo era così potente da parere quasi tangibile.


"Umpf!" Pan Buzhuo roteò lentamente il braccio mentre costruiva una rete di rune demoniache oscure in tutto il corpo. Si trasformò istantaneamente in migliaia e migliaia di corvi nero pece che lo inghiottirono.


Questa volta, fu Sha Xing a fare la prima mossa. L’Ombra del Dio Stellare gli permise con sette movimenti istantanei di arrivare entro trenta metri dall’avversario. Lupo Celeste Tiene una Stella increspò lo spazio per poi schiantarsi sopra Pan Buzhuo. Dietro di lui, la gigantesca ombra di un lupo azzurro seguì la stessa traiettoria e cercò di morderlo con le sue enormi fauci.


Rumble!


Una tempesta si scatenò nella Corona dell'Eden, e sia il fumo che le nuvole furono completamente spazzati via.


Tra i tuoni e i ruggiti, una figura nera e una blu si incrociarono più volte tra le raffiche. Lo spazio tremava ogni volta che si scontravano, e gli ululati del Lupo Celeste e le grida dei corvi demoniaci formavano una sinfonia apocalittica, brutalizzando continuamente le orecchie di tutti.


Tutti continuarono a guardare la battaglia in silenzio finché Yun Che non sentì la voce di Meng Kongchan: "Pan Buzhuo ha esaurito il suo slancio e anche la sua difesa è vicina al collasso. Il vincitore sarà deciso in dieci respiri di tempo."


Roar!! Meng Kongchan aveva appena finito quando un ululato di lupo arrabbiato, molto più potente del precedente, eruppe senza preavviso. Era così potente che le nuvole si dispersero e increspature distorte apparvero nello spazio. Allo stesso tempo, si formò un enorme buco dalla pioggia di luce dell’oscurità, da cui precipitò Pan Buzhuo. Riuscì a malapena a riprendersi a mezz'aria, ma si potevano vedere più rivoli di sangue rosso vivo sgorgare dalla sua bocca.


Pan Buzhuo digrignò i denti, e l'oscurità esplose ancora una volta dal suo corpo. Tuttavia, l'eruzione di potere fu accompagnata da un terribile contraccolpo che gli diede la sensazione che le sue vene misteriose fossero state infilzate da migliaia di agii.
Perse la concentrazione solo per un istante, e si ritrovò di fronte ad un enorme spadone e l’ombra del Lupo Celeste in avvicinamento. La sua aura istantaneamente si ritirò come una marea, e persino il suo cuore e la sua anima sussultarono per un istante.


Pan Buzhuo si piegò all'indietro mentre le vene della sua fronte e delle sue braccia si gonfiavano. La sua lancia demoniaca affrontò l’attacco ed evocò mille immagini residue in un istante. Ancora una volta, il bagliore demoniaco e un’ombra blu si scontrarono in modo caotico, ma questa volta, si poteva sentire solo il rumore delle esplosioni. Sia i tuoni divoranti dell'oscurità che il turbinio di lance furono disintegrati strato dopo strato. Persino la luce del Corvo Gelido si stava affievolendo rapidamente.


Bang!!!


Quando l'ultimo raggio di luce demoniaca fu ridotto in cenere nera e la sua energia protettiva misteriosa fu completamente distrutta, Pan Buzhuo fu scagliato via con un gemito soffocato. Una grossa porzione del suo abito nero come la pece era stata fatta a brandelli, rivelando ferite profonde fino all'osso.
Tuttavia, anche prima che i suoi piedi potessero toccare il suolo, Sha Xing lo stava già inseguendo con l’Ombra del Dio Stellare e usando Lupo Celeste Tiene una Stella senza pietà. Il colpo distruttivo puntava dritto alla testa di Pan Buzhuo.


Pan Buzhuo strinse i denti, sentendo un dolore terribile mentre riattivava i poteri oscuri che già si ritiravano dal suo corpo. Un grido rauco sfuggì dalla sua bocca e un'ombra oscura esplose dalla sua lancia demoniaca. Quando estese le ali, si trasformò in un corvo demoniaco largo trecento metri con piume nere come l'inchiostro, con un becco e artigli che emanavano un bagliore oscuro. Per un istante, le sue piume inghiottirono completamente sia Sha Xing che l'ombra del Lupo Celeste e ne oscurarono il bagliore.


Un istante dopo, una luce accecante trafisse l'oscurità. Un raggio azzurro curvo trafisse il mondo e divise il corvo demoniaco largo trecento metri a metà come un giudizio divino. L'attacco fu tale che il corvo demoniaco emise un grido orribile, e le sue piume caddero dal cielo come neve nera.


Allo stesso tempo, l'ombra di un lupo apparve sopra il corvo demoniaco. Era alto oltre tre chilometri e sfoggiava uno sguardo infuriato che sembravano profondo come l'abisso. I suoi artigli enormi lacerarono la polvere dell'oscurità che si stava disperdendo e si schiantò su Pan Buzhuo.


BOOOOOOOOOOOOM!!!


Ci fu un enorme boato mentre il Corvo Gelido perdeva il controllo. La sua luce demoniaca tremolava come una luce di candela morente, la lancia volò fuori dalla barriera e precipitò tra le nuvole, sollevando un rimbombo soffocato.


Tuttavia, sembrava che non ci fosse molta forza rimasta dietro l'attacco. L'energia rimasta era appena sufficiente per far barcollare Pan Buzhuo.


Pan Buzhuo aveva appena ritrovato l'equilibrio, letteralmente non aveva avuto nemmeno mezzo istante per respirare, quando gli occhi di Sha Xing improvvisamente si riempirono di ostilità.


"Chi umilia gli altri verrà ripagato con la stessa moneta!"


Boom! Le parole silenziose entrarono nell'anima di Pan Buzhuo prima che Lupo Celeste Tiene una Stella si schiantasse pesantemente contro la sua testa. Il Figlio Divino ebbe la sensazione che se un milione di vespe ronzassero dentro il suo cranio mentre roteava come una trottola a mezz'aria.
Poi, cadde sul pavimento a faccia in giù e scavò un solco lungo oltre trenta chilometri prima di fermarsi.


"Pan Buzhuo della Farfalla Gufo è finito fuori dall’arena. Sha Xing della Stella e della Luna vince.” Il capo dei sacerdoti annunciò il risultato, inespressivo e rigido.


Il Monarca Abissale non disse nulla. Nessuno era sorpreso che Pan Buzhuo avesse perso, ma pochi pensavano che avrebbe perso, o più precisamente, che il Figlio Divino della Stella lo avrebbe sconfitto in modo così netto.
Il fendente aveva letteralmente piantato la faccia del Figlio Divino della Farfalla Gufo a terra e gli aveva fatto scavare un solco poco profondo che si estendeva per oltre trenta chilometri attraverso la Corona dell'Eden!


Quando Pan Buzhuo si rialzò, il lato destro del suo volto era insanguinato e mutilato. La ferita non era grave, ma l'umiliazione subìta sarebbe stata intollerabile persino per la gente comune, figuriamoci per un Figlio Divino!


Pan Buzhuo girò lentamente la testa verso Sha Xing. Persino sapendo che il Monarca Abissale e il capo dei sacerdoti lo stavano guardando, non riuscì a nascondere immediatamente la rabbia che gli faceva digrignare i denti e l'odio che ribolliva dentro le sue pupille.


"Impressionante!!"


Dian Rahu fece un complimento a Sha Xing senza esitazione o riserva: "Scatenare fino a questo punto la veemenza e la brutalità del Tomo del Dio Infernale del Lupo Celeste alla sua età e al suo livello di coltivazione! Sembra che il ragazzo ha superato i tuoi risultati passati, Divino Reggente della Stella Celeste!”


Wushen Xing rispose sorridendo, "Mi lusinghi, Divino Reggente Sconfinato. A parte la sua padronanza del potere divino del Lupo Celeste, è ancora troppo giovane e immaturo. Altrimenti, non avrebbe perso il controllo."


"Sha Xing."


Il tono di Wushen Xing si fece pesante e solenne. "Questo incontro è inteso a mostrare lo splendore dei Figli Divini al Monarca Abissale. Lo scambio amichevole è l'aspetto principale di questo evento, non ferire gli altri! Come hai potuto perdere il controllo al punto da ferire il Figlio Divino della Farfalla Gufo?! Scusati ora!"


"Subito, maestro!!"


Sha Xing rispose immediatamente e si inchinò nella direzione del Regno Divino della Farfalla Gufo. "Non intendevo ferirti così. È solo perché la mia padronanza e abilità sono ancora carenti in molti modi. Provo vergogna e orrore per le mie azioni. Chiedo umilmente la tua comprensione e perdono."


"Se il mio errore è troppo grande per essere perdonato, prometto di farti visita al Regno Divino della Farfalla Gufo e offrirti delle scuse formali in seguito."


Pan Yusheng disse con indifferenza: "Le vostre reazioni sono esagerate, Divino Reggente della Stella Celeste e Figlio Divino della Stella. Non ci si deve trattenere durante un torneo tra Figli Divini. È inevitabile che si rimanga feriti. Non c'è bisogno che vi preoccupiate di questo. Semmai facendo così state dando l’impressione che siamo meschini e di vedute ristrette."


Sha Xing rispose immediatamente: "Non oserei! Non è assolutamente mia intenzione."


Tutti potevano capire che Sha Xing aveva inflitto l’ultimo colpo per sconfiggere brutalmente Pan Buzhuo e umiliarlo davanti a tutti. Potevano anche intuire che le scuse di Sha Xing erano in realtà un insulto velato e anche il regno della Farfalla Gufo ovviamente se n’era accorto.


Nonostante questo, nessuno nel seguito del Regno Divino della Farfalla Gufo tentò di parlare. Era perché chi veniva sconfitto avrebbe rinunciato automaticamente al diritto di parlare di dignità. Difendersi ora era come gettare via gli ultimi brandelli di onore che gli rimanevano.


Nel frattempo, Pan Buzhuo si era già rimesso in piedi. Nonostante fosse coperto di ferite e tagli, nonostante il lato destro del suo volto fosse fradicio di sangue, la sua schiena era perfettamente dritta e la sua espressione era priva della rabbia, frustrazione o scontentezza.
"Ho ricevuto i suoi consigli, Figlio Divino della Stella. Ricorderò la lezione di oggi e mi assicurerò di combattere meglio la prossima volta.”


"Anch'io imparerò sicuramente a padroneggiare la mia forza. Prometto anche di... farti perdere in modo più elegante la prossima volta che combatteremo."


Sha Xing fissò dritto negli occhi di Pan Buzhuo. Il suo tono era caloroso, cortese e naturale. Era fatto così. Dal momento in cui decideva che qualcuno era suo amico, sarebbe rimasto leale qualunque cosa succedesse.
Allo stesso modo, dal momento in cui sceglieva di offendere qualcuno, si sarebbe assicurato di fare terra bruciata. Era pur sempre il Figlio Divino della Stella. Chi, a parte la Terra Pura, poteva rimproverarlo?


"..."


Le sopracciglia di Pan Buzhuo si aggrottarono, e una crepa apparve sulla facciata di calma e orgoglio che a malapena manteneva.


"Io, Sha Xing, ho ancora molta strada da fare, ma..."


Rimase calmo e cortese, ma le sue parole erano innegabili e ferme. "Non sono così immaturo da perdere contro un Figlio Divino della Farfalla Gufo allo stesso livello di coltivazione di me."


"Sha Xing!"


Wushen Xing lo rimproverò: "Hai detto abbastanza sciocchezze! Ritirati ora!"


Il volto di Pan Yusheng si oscurò leggermente, ma non disse nulla. Questo era un conflitto tra membri della giovane generazione. Wushen Xing poteva rimproverare Sha Xing in quanto Divino Reggente, ma lui non poteva.


Pan Buzhuo non disse nulla, anche se le sue mani tremavano un po'.


Non era mai esistito un rancore irreparabile tra Regni Divini. Così il vincitore avrebbe sempre offerto qualche parola di riconciliazione… eccetto al Regno Divino della Notte Eterna di Shenwu Yanye, ovviamente. Pan Buzhuo non era mai stato umiliato in modo così evidente da quando era diventato il Figlio Divino della Farfalla Gufo, figuriamoci nella Terra Pura, e davanti al Monarca Abissale e ai sei Regni Divini!


Forse la peggiore umiliazione di tutte era il fatto che Sha Xing non avesse affatto paura di farselo nemico. Poteva solo immaginare quanto il suo orgoglio e la sua reputazione fossero stati calpestati agli occhi di tutti. Come se non bastasse, era stato tutto a causa di quel cane sconfitto di Pan Buwang!


Inspirò lentamente a fondo e si costrinse a calmarsi. Stava per pronunciare una risposta quando una voce fredda e oscura echeggiò nell'aria, "Osi umiliare così il Figlio Divino della mia Farfalla Gufo, Figlio Divino della Stella? Non temi che la tua arroganza possa ritorcersi contro di te?"


La voce colse Pan Buzhuo di sorpresa. Sha Xing in particolare rimase sbalordito e senza parole. Per un istante, la confusione lampeggiò nei suoi occhi come se non potesse credere alle sue orecchie.


Sha Xing si girò lentamente per fronteggiare chi aveva parlato. Il suo movimento era stato così lento da mostrare chiaramente quanto si fosse irrigidito. Quando alla fine posò gli occhi su chi aveva parlato, vide una figura familiare che indossava un abito nero uscire lentamente da dietro il seguito del Regno Divino della Stella e della Luna.


Era stato proprio… Pan Buwang a parlare!


Questo evento improvviso colse tutti di sorpresa. Le sopracciglia sia del Divino Reggente Stella Celeste che del Divino Reggente della Preghiera Eterna si abbassarono... anche se le emozioni che ribollivano dentro i loro cuori erano completamente diverse l'una dall'altra.


"Cosa... Cos’hai appena detto, Fratello Buwang?" Sha Xing fissò Pan Buwang. Aveva affrontato persino il Divino Reggente della Preghiera Eterna con orgoglio, ma ora le sue palpebre sembravano fremere incontrollabilmente.
Avrebbe preferito credere che di aver sentito male piuttosto che credere che colui che lo aveva rimproverato non fosse altri che l'amico per cui era disposto a vendicarsi, anche a costo di offendere un Figlio Divino, Pan Buwang.

