---
weight: 21360
title: Capitolo 2136 - Figlio dell'Oscurità
pubDate: 2026-02-03T07:42:28.184Z
tags:
    - atg
---


Capitolo regolare
-Schadenfreude


Un'oscurità totale inghiottì i mondi di Sha Xing e Xian Yue. Persino la fiamma divina del Lupo Celeste e il bellissimo splendore del Palazzo Viola vennero completamente divorati dall'oscurità incredibilmente densa e anomala. Tuttavia, loro non erano preoccupati. Se quest'oscurità limitava solo i loro cinque sensi, al massimo poteva stupirli per un istante.


Un momento dopo, un brivido percorse le loro anime. L'aura spirituale che avevano proiettato oltre i loro corpi, e i fili d'anima che li collegavano sintonizzandoli, furono improvvisamente attaccati, come se innumerevoli lame e seghe, nere come la pece, li stessero lacerando. Quando furono colti da un terribile dolore e una profonda paura, prima ancora che potessero reagire all'attacco improvviso, la connessione tra loro era già stata violentemente recisa.


Buzz!


Riecheggiò un ronzio nei loro mari spirituali prima che tutto precipitasse in un'oscurità senza confini. Se Sha Xing o Xian Yue avessero sperimentato l'Abisso Originale che Recide la Notte singolarmente, supponendo che fosse la prima volta che incontravano questa tecnica, e supponendo che fossero stati colti completamente di sorpresa, comunque non sarebbe stato un colpo invalidante.
Nel peggiore dei casi, avrebbero perso i cinque sensi per diversi respiri, e le loro menti si sarebbero svuotate per diversi istanti. In uno scontro diretto, la tecnica sarebbe costata loro cara, ma non li avrebbe uccisi.


Tuttavia... Due quinti dell'armonia perfetta tra il Figlio Divino della Stella e quello della Luna erano fondati sull'energia e sull'aura misteriosa, e il resto sulle loro aure spirituali. Quando erano perfettamente sincronizzati, ognuno di loro sentiva la percezione di due persone.


In questo stato, se avessero perso il loro legame in modo completamente inaspettato e istantaneo... allora il collasso spirituale che avrebbero dovuto affrontare sarebbe stato il doppio più severo. Di conseguenza, entrambi i Figli Divini persero conoscenza per quasi un intero respiro di tempo!


Pan Buwang non si spostò. Si limitò a brandire Chang Geng della Notte Silente e tracciare nell'aria un arco nero che recise persino l'oscurità.


L'oscurità divorò la luce, l’aura e l’anima, divorò ogni suono. Di conseguenza, gli spettatori videro solo due figure piegate schizzare fuori dalla barriera piena di oscurità e colpire il pavimento nello stesso modo rigido. Non si rialzarono nemmeno. Erano rigidi e congelati come un paio di burattini senza anima.


Bang! Clang!


Ne seguirono due forti clangori mentre lo spadone del Lupo Celeste e la spada del Palazzo Viola volarono fuori dall'oscurità e si conficcarono nel pavimento vicino alla coppia con grande precisione.


Solo in quel momento gli sguardi dei due Figli Divini ripresero lucidità e concentrazione e si rialzarono. Istintivamente allungarono le mani e afferrarono nuovamente le loro armi, ma si irrigidirono di nuovo quando si accorsero di di stare fissando la barriera.


L'oscurità si dissolse, e Pan Buwang tornò visibile a tutti. Era ancora lì in piedi. Era quasi come se non si fosse mosso di un passo.


Per un momento, scioccati e congelati, il silenzio avvolse l'intero tempio. Poi, esplose in un clamore incontenibile come l'oscurità che si dissipava.


"Cosa... cosa è appena successo?"


"Le due Stelle Gemelle hanno appena... perso all'istante? Come... cosa..."


"Sembra che il collegamento spirituale tra le due Stelle Gemelle sia stato reciso all'istante. Questo è il motivo per cui le loro anime sono collassate.”


"Era menzionato nelle cronache che l'energia misteriosa oscura è la più abile nel divorare l’anima. Tuttavia, le arti misteriose dell’oscurità del Regno Divino della Farfalla Gufo chiaramente non mostravano tali caratteristiche. Figuriamoci vederle, non avevo mai nemmeno sentito parlare di un dominio di oscurità che divora lo spirito come quello di Pan Buwang!"


"La cosa più spaventosa di questo dominio è che è stato scatenato quasi istantaneamente... figuriamoci quei due giovani, persino io sarei stato colto alla sprovvista per un po'."


"..."


Nel frattempo, Pan Buzhuo aveva appena recuperato la compostezza.. Sforzandosi di rimanere calmo, chiese a bassa voce: "Padre, questa... questa non è affatto la nostra tecnica! Che... diavolo era?”


Attese un momento ma non ricevette risposta. Quando finalmente si girò a guardare suo padre, vide per la prima volta una vera espressione di totale shock sul suo volto. Quando il suo sguardo si spostò indietro, vide che ogni membro d’élite della Farfalla Gufo mostrava un'espressione sbigottita.


"Sha Xing e Xian Yue sono finiti fuori dal campo. Pan Buwang ha vinto!"


Non fu fino a quando il capo dei sacerdoti dichiarò la vittoria di Pan Buwang che il trambusto finalmente si calmò. Mentre lo annunciava, anche lo sguardo del capo dei sacerdoti si soffermò brevemente sul vincitore.


Clap! Clap! Clap!


Fu in questo momento che Wushen Xing si alzò in piedi e batté le mani. Disse: "Sebbene questa sia stata un'altra lotta incredibilmente rapida, non è stata meno meno splendida e illuminante della prima. Perfino io devo offrire i miei complimenti.”


In quanto Divino Reggente, non aveva pronunciato quelle parole con sottintesi velati o insulti. Era davvero sincero.


"Xing, Yue."


Guardò i due Figli Divini che ancora non riuscivano a comprendere pienamente cos’era appena successo. "Dal giorno in cui avete raggiunto l'armonia perfetta, non avete mai subito una sconfitta per mano di un avversario che vi supera di un piccolo livello. Ma oggi, avete perso contro un avversario dalla coltivazione pari alla vostra in un respiro di tempo.”


"Pensate che questo risultato sia ingiusto?"


Dopo che la voce del Divino Reggente della Stella Celeste dissipò l'oscurità radicata nelle loro anime, le loro espressioni divennero gradualmente solenni, e si inchinarono contemporaneamente. "No. Accetto questa sconfitta con tutto il cuore. La ricorderò bene.”


Ammettere la sconfitta senza clamore era, infatti, il modo migliore per recuperare la propria dignità infranta.


"Non è nulla."


Wushen Yue li consolò sorridendo: "La sconfitta di oggi può diventare la fondazione del successo di domani. Ora venite. Liberate la vostra mente da pensieri vaganti e concentratevi".


Lo sguardo di tutti era focalizzato su Pan Buwang.


Wushen Xing disse francamente: "Il mio discepolo immaturo, Sha Xing, ha perso di vista sé stesso e ha insultato avventatamente il Figlio Divino Buzhuo dopo aver ottenuto una piccola vittoria su di lui. Il suo errore è stato punito dal Figlio Divino Buwang. Dubito che dimenticherà questo schiaffo anche dopo molti anni.”


"Porgo qui le mie congratulazioni al Divino Reggente della Preghiera Eterna e al Regno Divino della Farfalla Gufo. Un erede così eccellente è raro anche in tutta la storia dell'Abisso. Mi suscita invidia.”


Sebbene Sha Xing avesse sconfitto e umiliato Pan Buzhuo in combattimento, Pan Buwang aveva istantaneamente sconfitto Sha Xing a sua volta. Questo da solo aveva rimediato all’umiliazione del Regno Divino della Farfalla Gufo di molte volte. Ma la sua impresa di sconfiggere le due Stelle Gemelle da solo... senza esagerazione, in quanto Regno Divino più debole, non avevano mai prodotto un solo successore che potesse eguagliare anche solo un briciolo di ciò che Pan Buwang aveva ottenuto oggi.


Questa era facilmente la più grande esibizione dell'oscurità su questo palco finora, eppure non un singolo uomo o donna nel Regno Divino della Farfalla Gufo poteva mostrare un sorriso. Il loro orgoglio e la loro eccitazione sarebbero dovuti esplodere, eppure non ne stavano mostrando nemmeno un briciolo.


Anche la risposta del Divino Reggente della Preghiera Eterna fuincredibilmente rigida. "Esagera, Divino Reggente della Stella Celeste. La fortuna ha deciso di favorirci oggi, tutto qui".


Nessuno fu sorpreso dalla reazione del Regno Divino della Farfalla Gufo. Dopotutto, tutti sapevano generalmente cosa succedeva durante la sostituzione di un Figlio Divino.


Se fosse stato Pan Buzhuo ad ottenere questo risultato, ogni membro della Farfalla Gufo probabilmente avrebbe esultato fino a diventare rauco e avrebbe danzato come se non ci fosse un domani, senza badare alla propria immagine.


Ma Pan Buwang?


Tutto quello che sentivano dal suo successo era un disagio indescrivibile.


Pan Buzhuo digrignava i denti. Stava chiaramente cercando di rimanere calmo e composto, ma l'incontrollabile, costante contrazione degli angoli della sua bocca tradì come si sentiva veramente.


Sapeva perfettamente cosa sarebbe successo. Sarebbe ancora stato il Figlio Divino della Farfalla Gufo, e Pan Buwang sarebbe rimasto il reietto. Ma d’ora in avanti, non solo la sua reputazione sarebbe stata inferiore a quella di Pan Buwang, ma sarebbe stato perfino messo in ombra… e forse sarebbe stato considerato lo zimbello del regno per molto, molto tempo a venire.


"Pan Buwang.” Fu in quel momento che il capo dei sacerdoti parlò di nuovo: “Ora puoi scegliere un'altra persona da sfidare o prenderti una breve pausa".


Pan Buwang non si mosse. Stava fissando dritto davanti a sé. Tuttavia non poté trattenersi dal guardare con la coda dell’occhio Shenwu Yi, più e più volte.


"Devi ritirarti con decisione dopo aver sconfitto i Figli Divini della Stella e della Luna. Non esiterai, né temporeggerai, né solleverai guai inutili, non importa quanto odi Pan Buzhuo, o quanto desideri uccidere Shenwu Yi".


Il consiglio del suo maestro risuonò nel suo mare spirituale più e più volte. Alla fine gettò un’occhiata di sfuggita verso Shenwu Yi.


Tuttavia, appena riuscì a distogliere lo sguardo da quella figura, Shenwu Yi stessa decise di entrare nella barriera per affrontaro!


"Shenwu Yi del Regno Divino della Notte Eterna richiede la tua guida".


La sua voce celestiale lo colpì come un martello. Sembrava neve che fluttuava sotto la luna, raggelando le ossa con la sua desolazione. Eppure era anche indicibilmente pura e sublime.


Quando gli occhi di Pan Buwang incontrarono i suoi... il suo volto raffinato e la sua aura da sogno non lo stordirono. Al contrario, quasi perse il controllo e rivelò la terribile sete di sangue che nascondeva nel suo midollo.


"Ritirati con decisione... Non causerai guai inutili... non importa quanto desideri uccidere Shenwu Yi..."


"Non causerai guai inutili..."


"Non..."


Tutte e dieci le sue dita si arricciarono un po'. Non fu fino a qualche respiro dopo che finalmente si rilassarono poco a poco.


"Mi dispiace.” Disse con una voce fresca e sonora come il suono di una campana notturna: “Ma non ho motivo di combatterti. Poiché le regole stabiliscono che la persona sfidata deve accettare una sfida o arrendersi..."


"Scelgo di arrendermi".


Queste tre parole erano le parole più difficili da pronunciare per qualsiasi Figlio Divino in questa battaglia, figuriamoci in un incontro tra successori, eppure le aveva dette con tranquillità. Non un accenno di sfida, odio o risentimento poteva essere rilevato nella sua voce. C'era solo una fredda indifferenza che assomigliava a una fresca sorgente in una notte d'autunno.


"..." Shenwu Yi non rispose. Anche gli spettatori si scambiarono degli sguardi. Ancora una volta, Pan Buwang li aveva sorpresi.


Non potevano più comprendere o prevedere il suo comportamento. Che diavolo stava cercando di fare? E che diavolo gli era successo durante gli anni in cui era "scomparso"?


Lo sguardo del capo dei sacerdoti si posò su Pan Buwang ancora una volta. "Potresti ricevere un desiderio dal Monarca Abissale se ti esibissi splendidamente in battaglia. Sei sicuro di volerti arrendere senza combattere?"


Il capo dei sacerdoti non sprecava mai fiato, eppure stava incoraggiando Pan Buwang a continuare a lottare. Chiaramente, più della maggior parte delle persone sulla scena, capiva quanto straordinario fosse stato Pan Buwang.


"Sì. Mi arrendo".


Tuttavia, Pan Buwang non esitò per neanche un istante. Mentre era investito da perplessità e shock da tutte le parti, diede la sua risposta subito dopo la domanda.


Il capo dei sacerdoti smise di insistere. Annunciò: "Pan Buwang si è arreso. Vince Shenwu Yi".


Una volta che un partecipante aveva perso, non gli era permesso rientrare nel campo di battaglia. Tuttavia, la scelta del Monarca Abissale non era decisa dalla vittoria o dalla sconfitta.


Pan Buwang si girò, e sembrava che stesse per uscire dalla barriera. Fu in quel momento che una voce risuonò nell'orecchio di tutti, eliminando ogni rumore nella Corona dell'Eden, e congelando ogni filo d'aura all'istante.


"Vieni da me, Pan Buwang".


Pan Buwang si bloccò e divenne completamente vuoto sia nell'espressione che nello sguardo. Non si mosse per un tempo molto, molto lungo come se qualcuno avesse lanciato un incantesimo di congelamento su di lui. La Corona dell'Eden stessa era così silenziosa che si poteva sentire cadere uno spillo.


Anche tutti gli spettatori, dal più alto Divino Reggente al più giovane praticante misterioso, si erano irrigiditi. Nessuno osava dire una parola, anche se i loro cuori battevano come tamburi.


Pan Buzhuo era completamente senza parole. Sembrava che la sua anima gli fosse stata rubata. Tuttavia, lo shock e la confusione del Divino Reggente della Preghiera Eterna erano quasi dieci volte maggiori delle sue.


"Sì.”


Solo in quel momento Pan Buwang sembrò riprendere i sensi e forzò la parola fuori dalla sua bocca. Poi, si girò e cominciò a camminare verso il Monarca Abissale. I suoi passi erano lenti e cauti come se stesse calpestando il bordo di una nuvola che apparteneva solo al mondo dei sogni.


Per moltissimo tempo, il Monarca Abissale aveva solo recitato il ruolo di spettatore nella battaglia tra Figli Divini. Figuriamoci parlare, sarebbe rimasto impassibile per tutto il tempo, senza reagire nemmeno una volta. Ma oggi si era rivolto direttamente a Pan Buwang.


Nessuno osava immaginare cosa potesse significare.


Infine, mentre lo sguardo di tutti era incollato su di lui, Pan Buwang arrivò davanti al Monarca Abissale e si inginocchiò. Il Monarca Abissale scese dal cielo e atterrò a un solo passo da lui Poi, tese una mano, una mano che sembrava fatta di giada sacra da cui scorreva una luce divina indistinta, e toccò la spalla di Pan Buwang.


Il contatto durò solo un momento prima che si ritirasse.


"Pan Buwang." Si rivolse direttamente al giovane. Anche se era la voce del monarca, suonava rilassante, elegante e gentile come il suono di giade riscaldate che si scontrano tra loro. "Se per te va bene, puoi dirmi dove hai ottenuto il dominio dell'anima di oscurità che hai appena usato?"


Non diede un ordinò. Aveva detto specificamente "Se per te va bene" e diede a Pan Buwang l'opzione di dire di no. Dopodiché il mondo cadde così totalmente nel silenzio che era come se tutti avessero dimenticato come respirare.


Pan Buwang sollevò leggermente la testa. Anche se non evitò lo sguardo del Monarca Abissale, non osò incontrarlo direttamente visto che era un membro della giovane generazione: “L’ho imparato da solo, sua maestà.”


Non rifiutò di rispondere e la risposta che diede sbalordì tutti. Se l'avesse davvero inventato e imparato da solo... allora quanto era scioccante il suo talento naturale per l'oscurità che poteva creare una mossa a sorpresa capace di sconfiggere istantaneamente le due Stelle Gemelle?


Mentre diceva questo, si lasciò sfuggire un senso travolgente di tristezza e malinconia, qualcosa che stava chiaramente avendo difficoltà a sopprimere e che stava solo sfuggendo al suo controllo col tempo.


…


Monarca della Nebbia: "Prima che tu entri nella Terra Pura, c'è una cosa per cui devi prepararti mentalmente, Buwang. Dopo che avrai sconfitto i Figli Divini della Stella e della Luna, c'è la possibilità che il Monarca Abissale posi il suo sguardo su di te e ti chieda delle origini del tuo Abisso Originale che Recide la Notte".


Buwang: "Questo discepolo non osa mettere in discussione le sue parole, maestro, ma se posso esprimermi, il Monarca Abissale non ha mai mostrato interesse anche quando un Regno Divino era in pericolo, e i Divini Reggenti venivano sostituiti con poco preavviso. Proprio non riesce a vederlo prestarmi attenzione…"


Monarca della Nebbia: "Richiedo solo la tua obbedienza!"


Buwang: "Come comanda, maestro".


Monarca della Nebbia: "Supponendo che questo scenario si verifichi, sai cosa dire, vero?"


Buwang: "L'ho imparato da solo durante i miei momenti più bui... ma come può la mia bugia possibilmente ingannare il Monarca Abissale?"


Monarca della Nebbia: "Se la falsità non basta, allora l'autodistruzione andrà bene".


Buwang: "... Richiedo la sua guida, maestro".


Monarca della Nebbia: "Pensa a tua madre, pensa a Shenwu Qing, pensa a tutto ciò che hai perso! Pensa al tuo dolore, alla tua tristezza, alla tua sfida, alla tua disperazione! Lascia che consumi la tua anima fino a quando tutte le altre emozioni vengono cancellate... incluse le tue menzogne!"


…


Le dita di Pan Buwang si arricciarono inconsciamente, e il suo corpo tremò incontrollabilmente mentre i ricordi troppo dolorosi si diffondevano nel suo mare spirituale.


"Ho perso mia madre... la mia amata madre... e così sono caduto nella disperazione grigia per diverso tempo. Una volta mi sono recato nel regno del Tessitore di Sogni, desiderando solo di cadere in un sogno eterno… ma sono stato scacciato. Così vagai per la Foschia Sconfinata…”


La sua voce divenne roca, e ogni parola sembrava essere infusa di una disperazione tangibile che trafiggeva l'anima di ogni ascoltatore.


"Una volta, ero vicino alla morte nella Foschia Sconfinata. Nei miei sogni, desideravo solo cadere nel sonno dentro l'oscurità eterna... Quando mi sono svegliato, ho scoperto di essere circondato da un'oscurità totalizzante che cancellava il cielo stesso. Solo la mia lancia, 'Chang Geng della Notte Silente', suonava e tremava nella mia mano. Mi tirò indietro dalla notte eterna come la mano di mia madre..."


"Come rinato, mi sono alzato in piedi e ho reciso la notte con la mia lancia... In quel momento, sperimentai un'illuminazione e battezzai la tecnica, Abisso Originale che Recide la Notte".


Tutti sapevano più o meno cosa era successo a Pan Buwang. Era chiaro che stesse facendo del suo meglio per controllare le sue emozioni davanti al Monarca Abissale. Eppure... la disperazione che penetrava le ossa, il dolore che trafiggeva il cuore, le parole intrise di sangue... tutto suscitava una profonda compassione per lui.


L’Abisso Originale che Recide la Notte... un'illuminazione che sperimentò mentre era ad un passo dalla morte spirituale. Non c’era da meravigliarsi che possedesse una così potente abilità di divoramento dell'anima.


Il Monarca Abissale annuì leggermente e alzò la mano. Poi, toccò piano Pan Buwang due volte sulla spalla. Questo era il modo del monarca di confortare il suo suddito; un favore che innumerevoli Figli Divini non potevano nemmeno sognare di avere... Le sopracciglia di Pan Yusheng fremettero come se fossero impazzite, e ogni uomo e donna della Farfalla Gufo ebbe la sensazione che una tempesta ruggisse dentro il loro cuore.


Poi, le parole successive del Monarca Abissale capovolsero il loro mondo.


"Un tempo pensavo che fosse impossibile per questo mondo generare un puro Figlio dell'Oscurità ormai. E pensare... che questo mio desiderio impossibile sarebbe stato realizzato in questa era".

