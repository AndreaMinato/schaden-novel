---
weight: 21380
title: Capitolo 2138 - Cuore di Ghiaccio dei Nove Misteri (1)
pubDate: 2026-02-03T16:40:45.668Z
tags:
    - atg
---


Capitolo regolare
-Schadenfreude


"Quella vecchia indemoniata probabilmente ha ordinato a questa povera ragazza di fare di te un esempio."


Dian Rahu disse con indifferenza: "Va'. Non c'è bisogno di mostrare alcuna pietà verso una ragazza al servizio di quella vecchia indemoniata."


Nessuno pensava che fosse sbagliato chiamare Shenwu Yi una "povera ragazza". In un altro Regno Divino, essere scelti come successori era l'onore di una vita. Ma un’erede divina scelta da Shenwu Yanye... come altro potevano descriverla se non come miserabile?


La precedente Figlia Divina della Notte Eterna, Shenwu Qing, si era sempre mostrata con una solitudine e una malinconia travolgenti. Forse l'unico calore che avesse mai provato proveniva dall'un tempo arrogante e impavido Pan Buwang, "colui che affrontava le avversità a testa alta".


Oggi, doveva essere stata ridotta ad un freddo cadavere… anzi, no. Considerando che Shenwu Qing aveva commesso "l'errore più grave" che una donna potesse mai commettere secondo la Divina Reggente, e si era rifiutata di ammetterlo fino al momento della sua morte,chissà se il suo corpo era stato lasciato intatto.


Dian Jiuzhi fece un balzo e atterrò all'interno della barriera, leggero come una piuma ed elegante come una poesia.


Sebbene Dian Rahu gli avesse detto di non mostrare pietà verso una figlia della Notte Eterna, il suo orgoglio lo spinse comunque a fare un saluto educato a Shenwu Yi. "Dian Jiuzhi del Regno Sconfinato ti saluta. Sono onorato di ricevere la guida della neo-nominata Figlia Divina della Notte Eterna."


Shenwu Yi non disse nulla. Si limitò a roteare il polso e fece risuonare un leggero tintinnio. Ci fu un lampo scuro di colore cremisi e nella sua mano apparve una spada sottile e lunga.


L'elsa era nera come la pece, così come la lama lunga circa 1,3 metri. Su di essa erano incisi motivi rosso scuro che brillavano debolmente come pupille sanguinanti che scrutavano il mondo dalla notte più cupa.


Meng Jianxi spiegò sommessamente a Yun Che: "Questa spada in origine apparteneva al Figlio Divino della Notte Eterna e si chiamava 'Pupilla Cremisi'. Tuttavia, Shenwu Yanye le diede un nome intollerabilmente volgare dopo essere diventata Divina Reggente."


"La chiamò Spada Senza Cuore."


Yun Che: "..."


Yun Che mostrò un'espressione sbalordita che Meng Jianxi chiaramente approvava. Continuò: "Il Regno Divino della Notte Eterna ha un'altra arma per le Figlie Divine chiamata 'Luna Purificante del Cielo Misterioso'. È una splendida lama affilata dai poteri spaziali. Shenwu Yanye in seguito ne cambiò il nome in 'Punta Spezzacuore'."


Scosse la testa con un'espressione di rimpianto.


Il Grande Sacerdote sollevò il palmo della mano, emanando un'antica luce misteriosa color bronzo. "Shenwu Yi della Notte Eterna è al sesto livello dell'Estinzione Divina. Dian Jiuzhi dello Sconfinato è all'ottavo. Per questa battaglia, Dian Jiuzhi dovrà accettare il Sigillo dell'Ira Misteriosa in modo che la sua coltivazione sia uguale a quella di Shenwu Yi."


"Mi affido a lei, Grande Sacerdote." Dian Jiuzhi si voltò per porgergli i suoi rispetti.


Tuttavia, una voce fredda e indifferente risuonò accanto alle sue orecchie. "Non è necessario."


Dian Jiuzhi guardò di sottecchi Shenwu Yi con un'espressione leggermente strana. Dopo lo shock iniziale, la folla ridacchiò lievemente o scuoteva la testa in silenzio. Dian Rahu, uno dei pochi uomini a cui non importava un fico secco di essere appropriati, stava ridendo a gran voce.


"Ahahahah! Questa ragazza... quanto è interessante! Ahahahah!"


"Mmh? Questa donna... Ma cosa sta pensando?"


Meng Jianxi aggrottò profondamente le sopracciglia. "Vuole affrontare Dian Jiuzhi alla sua massima potenza? Sa chi sta affrontando? È impazzita?"


"...?" Anche Yun Che si accigliò leggermente e mantenne a lungo quell’espressione.


Lo stupore di Dian Jiuzhi durò solo un momento. Non la ridicolizzò, né si innervosì. Invece, disse con calma: "Sei una residente permanente del Regno Divino della Notte Eterna e oggi è il nostro primo incontro. Capisco perché non sai molto su di me, Figlia Divina della Notte Eterna."


"Io sono Dian Jiuzhi. Attualmente ho cinquantadue cicli di sessant’anni e sono all'ottavo livello dell'Estinzione Divina. In quanto alla via del mistero, ho cinquantuno cicli di sessant’anni di esperienza e conoscenza in più di te. In termini di costituzione, possiedo la Vena Divina della Grande Ira. È abbastanza compatibile con l’Arte della Manifestazione Sconfinata del mio Regno Divino.”


"In altre parole, anche se il mio livello di coltivazione venisse limitato al tuo livello, avrei comunque un grande vantaggio in termini della via misteriosa e di costituzione... O più precisamente, un vantaggio ingiusto."


Non nascose nulla. Spiegò Shenwu Yi la situazione.


"Quindi ti consiglio di riconsiderare le tue parole, Figlia Divina della Notte Eterna."


Tuttavia, le parole gentili di Dian Jiuzhi non smossero minimamente l'espressione di Shenwu Yi. Quando parlò di nuovo, il suo tono era esattamente indifferente come prima. "Ho detto, non è necessario."


La luce gialla nella mano del Grande Sacerdote svanì e non tentò di persuadere Shenwu Yi. Disse con voce grave: "In tal caso, il Sigillo dell'Ira Misteriosa non verrà applicato. Iniziate!"


Non si poteva tornare indietro una volta che il Gran Sacerdote aveva dato la sua parola... sembrava che perfino il Grande Sacerdote disprezzasse il Regno Divino della Notte Eterna.


Dian Jiuzhi aveva altro da dire, ma il verdetto del Grande Sacerdote lo costrinse a trattenersi. Fronteggiando Shenwu Yi e nascondendo un sospiro, incrociò la mano destra dietro la schiena e sollevò lentamente la mano sinistra.


"La mia età, il mio livello di coltivazione e la mia costituzione sono tutti superiori ai tuoi. Anche se vincessi, non sarebbe una vittoria equa. Piuttosto che vincere, preferirei imparare da te e assistere di persona all’eleganza della Figlia Divina della Notte Eterna. Solo allora varrà la pena di partecipare a questa lotta.”


"Quindi, ti concederò dieci respiri di tempo per attaccare per prima. Dopodiché smetterò di difendermi e inizierò ad attaccare."


Dieci respiri di tempo... Allo stadio dell'Estinzione Divina, doversi difendere senza poter attaccare per dieci respiri di tempo di fila era uno svantaggio davvero assurdo, per non dire altro. Se non fosse stato per il fatto che il carattere di Dian Jiuzhi era noto all'intero Abisso, e che la sua espressione e il linguaggio del corpo erano completamente onesti... sarebbe stato interpretato come un insulto completo.


"Ahahahah, bene."


Dian Ranhu emise un'altra risata e disse ai più giovani in piedi accanto a lui: "Con questa affermazione, Jiuzhi ha mostrato la generosità dello Sconfinato senza lasciare nessun pretesto per lamentarsi alle malelingue e ha anche umiliato le sgualdrine della Notte Eterna. In questo modo, non possono nemmeno inventare scuse una volta che avranno perso miserabilmente.”


Dian Sansi rispose: "In realtà, penso che Jiuzhi stia dando alla Figlia Divina della Notte Eterna la possibilità di mostrare a tutti lo splendore della Notte Eterna in questi dieci respiri di tempo. Spera che ciò le permetta di stupire la folla e diffondere il suo nome in tutto l'Abisso. Anche se alla fine perdesse, il suo viaggio nella Terra Pura non sarebbe stato vano.”


Aggiunse dopo una pausa: "Jiuzhi è sempre stato così. È sempre gentile sia con i volti familiari che con gli estranei.”


Il sorriso di Dian Rahu si irrigidì e scosse lentamente la testa. "Ah, dannazione. È davvero inflessibile a questo riguardo."


Shenwu Yi non disse nulla. Stringendo una mano dietro la schiena, sollevò lentamente la spada e la puntò verso Dian Jiuzhi, che a questo punto era ancora disarmato.


Mentre le incisioni cremisi sulla lama si accendevano in modo pericoloso, Yun Che diede un'occhiata furtiva alla portantina fredda dall’aspetto opprimente.


Dall'inizio alla fine, Shenwu Yanye non aveva reagito affatto.


La folla scherniva o sbuffava. Dian Rahu rideva apertamente. Il temperamento della Divina Reggente Senzaluce era leggendario, per usare un eufemismo, eppure era rimasta innaturalmente calma per tutto il tempo.


Cos'era la Vena Divina della Grande Ira? Yun Che lo sapeva molto bene. Non era caratterizzata solo da forza e tenacità. Anche la quantità e la qualità della sua energia misteriosa superavano di gran lunga quelle di un coetaneo allo stesso livello.


Nonostante fosse al sesto livello dell’Estinzione Divina... Poteva davvero sconfiggere un praticante all'ottavo, e per di più un possessore della Vena Divina della Grande Ira, Dian Jiuzhi?


Le palpebre del Gran Sacerdote erano abbassate. Sembrava provare sdegno all’idea di guardare direttamente l’imminente battaglia.


La sua comprensione della Vena Divina della Grande Ira era molto più approfondita di quella di Yun Che. Ecco perché trovava davvero ridicolo che la Figlia Divina della Notte Eterna stesse pianificando di sfidarlo senza compensare la differenza di livello.


Fu in quel momento che una voce effimera risuonò nelle sue orecchie. "Ira, osserva attentamente questa ragazza."


"...!" Lo sguardo del Gran Sacerdote si concentrò bruscamente.


Ding! Shenwu Yi si mosse, la Spada Senza Cuore tracciò una linea cremisi nell'aria e si mosse dritta verso Dian Jiuzhi. Tuttavia, la linea rosse si arrestò bruscamente un istante prima di poter raggiungere il Figlio Divino.
Dian Jiuzhi stava trattenendo la punta gelida dell’arma tenendo due dita davanti a sé.


La lama si fermò a mezz'aria, incapace di muoversi anche solo di un centimetro più avanti. Anche la figura di Shenwu Yi rimase congelata sul posto. L'espressione di Dian Jiuzhi non cambiò. Le sue dita non erano coperte di luce misteriosa ed erano rimaste completamente illese.


I giovani che assistevano alla forza di Dian Jiuzhi per la prima volta gridarono tutti per lo stupore. Questo perché la spada di Shenwu Yi era imbevuta del potere misterioso terrificante di una coltivatrice al sesto livello dell'Estinzione Divina.


La luce negli occhi di Shenwu Yi non cambiò. Girò bruscamente su sé stessa e disegnò una falce cremisi accanto. Il suono stridente della lama era così acuto che sembrava stesse squarciando lo spazio stesso della Corona dell’Eden.


Ding!! Ci fu un leggero tintinnio e Dian Jiuzhi alzò la mano sinistra davanti alla fronte. Aveva afferrato la punta della spada di Shenwu Yi con un solo dito. Quella era stata la sua unica mossa, ma fu sufficiente ad annientare in un istante la cicatrice cremisi.


La forma di Shenwu Yi cambiò di nuovo. Come un'ombra mozzafiato, roteò in ritirata prima che la Spada Senza Cuore brillasse di cremisi e scatenasse dozzine di fendenti in un istante. Ognuno di essi conteneva il terribile potere di un praticante misterioso al sesto livello dell'Estinzione Divina. Alcuni colpi sembravano falci e altri ombre sanguinanti. Intrecciarono una rete che circondò Dian Jiuzhi, facendo gemere lo spazio circostante.


La rete di fendenti raggelò perfino gli spettatori, ma Dian Jiuzhi rimase dov'era. Non mosse un muscolo e la sua espressione non cambiò minimamente. Con la mano destra ancora dietro la schiena, muoveva la sinistra così velocemente da lasciare dietro di sé immagini residue, e le sue dita così veloci da sembrare illusioni. Senza mostrare segni di panico o ineleganza, danzò attraverso la rete di spade come una farfalla aggraziata.


Ding, ding, ding, ding…


Risuonò una serie di clangori mentre Dian Jiuzhi bloccava gli attacchi. Sembrava una pioggia di metallo. Ogni suono corrispondeva accuratamente a un'ombra di spada, e ogni cicatrice cremisi veniva completamente cancellata dalle sue dita. Figuriamoci ferirlo, non aveva nemmeno mosso la manica dall’inizio alla fine.


Dalla folla risuonarono sussulti e grida di stupore.


"Sss…"


Meng Jianxi inspirò a lungo, profondamente, per poi esclamare sorpreso: "Prima, pensavo sicuramente che il sesto livello dell'Estinzione Divina di Shenwu Yi fosse solo un guscio appariscente dal nucleo marcio creato dalle ossessioni della Divina Reggente Senzaluce, ma mi sbagliavo. La sua coltivazione non può essere più genuina di così!"


"Sento che quei fendenti potrebbero infilzarmi anche attraverso la barriera.”


"Al confronto... sembrerebbe che la forza terrificante di Dian Jiuzhi sia aumentata ancora una volta.”


Nascondendo il suo shock, Meng Jianxi abbassò la voce e disse: "È chiaro che la sua Vena Divina della Grande Ira è arrivata a nuovi livelli non molto tempo fa... Riesco a malapena a credere che stia gestendo con tranquillità l’energia di un praticante misterioso al sesto livello dell'Estinzione Divina."


Yun Che non gli diede una risposta. Invece, guardò di nuovo nella direzione del Regno Divino della Notte Eterna. Il freddo soffocante e l'indifferenza silenziosa che occupavano quello spazio non erano cambiati minimamente.


Ding ding ding ding ding ding…


Shenwu Yi attaccò più e più volte, e Dian Jiuzhi bloccò tutto con una mano.


Era, come aveva detto Meng Jianxi, un gioco da ragazzi. Il divario era così vasto che la folla gradualmente fu annoiata dallo spettacolo.


Xian Yue iniziò a distrarsi e lanciò sguardi furtivi dietro di sé.


"Non preoccuparti."


Wushen Yue disse: "Xing'er sta rimuovendo un peso nella sua mente. Tornerà."


Xian Yue tornò a concentrarsi e per un momento divenne pensoso. Poi si lasciò sfuggire: "Anche se Sha Xing e Pan Buwang erano amici da molto tempo, perché sento... che condividono una sorta di storia sconosciuta tra di loro?"


Gli venne in mente il Monarca della Nebbia all’improvviso, ma scartò altrettanto rapidamente quel pensiero. Poi, si voltò e chiese: "Pensi che Pan Buwang verrà nominato nuovamente Figlio Divino della Farfalla Gufo, maestro?"


"Impossibile." La risposta di Wushen Yue era uguale alla replica di Meng Kongchan a Yun Che.


"Ma perché?" Xian Yue non riusciva a comprenderne il motivo. Capiva perché il Regno Divino della Farfalla Gufo avrebbe avuto delle remore, ma "impossibile" era una parola così forte che non potevano esserci dubbi.


Wushen Yue disse sommessamente: "Quando una persona supera un limite che non dovrebbe mai essere oltrepassato, è naturale temere le conseguenze che ne derivano. Quella stessa paura le spingerà a fare tutto il possibile per impedire che quelle conseguenze diventino realtà."


Wushen Xing guardò Xian Yue e spiegò: "In parole semplici, Pan Buzhuo è stato troppo crudele con Pan Buwang. Non l'ha ucciso, ma ha commesso praticamente ogni atto vile possibile contro di lui."


"Se fosse stato solo lui a farlo, potevano comunque rimediare. Tuttavia, innumerevoli altri sono diventati attivamente o passivamente suoi complici per ingraziarsi Pan Buzhuo.”


"Come se non bastasse, il Divino Reggente della Preghiera Eterna ha ignorato la questione e li ha assecondati. Certo, non ha mai svolto un ruolo attivo, ma il dolore che ha inflitto a Pan Buwang è stato forse il peggiore di tutti."


"Sai com’è finita. Se Pan Buwang non fosse stato cacciato dal Regno Divino del Tessitore di Sogni, sarebbe già sprofondato nella disperazione totale e si sarebbe suicidato nell'anima."


"Quindi, sapendo tutto ciò che gli hanno fatto, spingendolo al punto da farlo quasi autodistruggere… chi oserebbe accettare il ritorno di Pan Buwang? Anche se lo compensassero al meglio delle loro possibilità, anche se si mostrasse perfettamente amichevole all'esterno... chi oserebbe credere che il suo risentimento sia davvero scomparso?"


"Supponiamo che venga rinominato Figlio Divino, e arrivi il giorno in cui erediterà il suo potere divino da Pan Yusheng... chi potrebbe dire che non rivelerà il suo risentimento e attuerà una sanguinosa vendetta contro tutti coloro che lo hanno offeso? Cavolo, la prima persona che ucciderebbe potrebbe benissimo essere Pan Yusheng."


"... Capisco."


Xian Yue sembrò capire cosa intendevano.


"Detto questo, sebbene non potessero renderlo di nuovo un Figlio Divino, sono sicuro che il Divino Reggente della Preghiera Eterna farà di tutto per riportarlo nel regno. Non solo, farà tutto il possibile per riparare la loro relazione."


Xian Yue rifletté per un momento prima di chiedere: "È a causa del Monarca dell'Abisso... e perché ha paura che Pan Buwang possa diventare una minaccia mortale e incontrollabile?"


"Sono due motivi validi."


Wushen Xing socchiuse leggermente gli occhi. "Ma personalmente, credo che la ragione più importante sia..."


Wushen Yue terminò la sua frase con un tono cupo: "L’Abisso Originale che Recide la Notte. Quel dominio dell'anima oscura è abbastanza notevole da essere tramandato nel Regno Divino della Farfalla Gufo per l'eternità. Non solo, la costituzione dell’oscurità perfetta di Pan Buwang... Tsk.
Se potessero in qualche modo scoprirne i segreti, se trovassero un modo per replicarlo... Pan Yusheng probabilmente sta già pensando ad altro. Se non fosse per il fatto che il Monarca dell'Abisso è proprio qui, scommetto che lascerebbe la Terra Pura immediatamente e scorterebbe personalmente Pan Buwang di ritorno al Regno Divino della Farfalla Gufo."


Riiing!!


All'improvviso, dal campo di battaglia esplose uno stridore assordante.


La Spada Senza Cuore di Shenwu Yi tremava violentemente. La sua luce cremisi si ritirò in se stessa fino a formare una proiezione cremisi così densa da essere quasi tangibile. Lei si girò leggermente, e la lama sottile e lunga si piegò drammaticamente come un arco. Poi, scatenò un'esplosione violenta nel cielo, tagliando fluidamente il mondo davanti agli occhi di tutti proprio dal centro.


Sembrava che avesse riversato tutto il suo potere nell'attacco.


La luce negli occhi di Dian Jiuzhi finalmente cambiò un po'. Sollevò leggermente il braccio sinistro, ma non stava solo bloccando con le dita. Invece, sotto innumerevoli sguardi scioccati, afferrò la proiezione della spada cremisi allargando la mano.


CHICHICHICHICHICHI!!!


Ci fu il suono di uno strappo. Anche innumerevoli cicatrici rosse, sottili e strette, stavano eruttando nello spazio. Mantenne una facciata calma mentre stringeva lentamente le dita ed estingueva rapidamente tutto, lasciando dietro di sé solo minuscoli frammenti di luce.


RIIIIP!


La proiezione della lama non era stata ancora distrutta, ma Shenwu Yi apparve bruscamente accanto a Dian Jiuzhi. La luce proiettata dalla Spada Senza Cuore era in realtà più forte dell’immagine residua che aveva scatenato.


Questa volta, Dian Jiuzhi si mosse. Si sporse all'indietro e mosse la mano destra che aveva tenuto dietro la schiena per tutto questo tempo. Il suo movimento sembrava leggero e lento, ma afferrò accuratamente la lama nello stesso momento in cui una luce bianco argenteo balenò fuori dalla sua persona.


Boom!!


Ci fu una forte esplosione e sia la proiezione della spada che la luce della Spada Senza Cuore si sgretolarono. Dian Jiuzhi fece un salto mortale all’indietro e atterrò sul pavimento, leggero come una foglia cadente.


Davanti a lui, Shenwu Yi fu sospinta diversi chilometri in un istante. Non fu fino a quando conficcò la spada nel pavimento e scavò una cicatrice lunga trecento metri che finalmente arrestò il suo slancio.


Erano passati dieci respiri di tempo e Dian Jiuzhi non aveva subito una sola ferita. Dal punto di vista di tutto il pubblico, questa sarebbe dovuta essere la fine dello scontro.


Dian Jiuzhi guardò in basso il lembo leggermente scomposto della sua manica. Poi fece a Shenwu Yi un complimento sentito: "Sarò onesto, Figlia Divina della Notte Eterna. Nutrivo dubbi riguardo alla tua coltivazione, pensando che fosse il prodotto di un accumulo frettoloso e di una base instabile. Mi vergogno proprio di averti giudicato male.”


"Una sessantina di anni, sesto livello del Reame dell'Estinzione Divina... Non posso sperare di eguagliare nemmeno un briciolo del tuo talento per la via del mistero. Se avessimo la stessa età, non avrei nemmeno il diritto di affrontarti in combattimento. Nemmeno un po'."


"Ahimè."


Dian Rahu si coprì il viso e sospirò profondamente. "Gli ho detto che non c'è bisogno di essere cortesi con un demone della Notte Eterna! Ahhhh!"


Dian Sansi stava guardando Dian Jiuzhi con rispetto e ammirazione, però. "È così che è il fratello Jiuzhi. Non cambierebbe solo perché altri lo spingono a farlo."


All'improvviso, il suo cuore si strinse nel petto, e si trovò a lanciare un'occhiata di sottecchi verso Yun Che senza volerlo. Il fratello Jiuzhi era una persona così brava, e pensare che… che…


Il complimento di Dian Jiuzhi a Shenwu Yi era sentito. Le aveva anche offerto un rispetto più che sufficiente. Anche se lei avesse perso in modo orribile, avrebbe potuto difendere in parte il suo onore.


La risposta di Shenwu Yi fu: "Parli troppo."


Dian Jiuzhi emise un piccolo sospiro per poi sorridere in modo rilassato. Luce bianca circolava tra le sue dita quando sollevò di nuovo la mano. Una pressione invisibile, informe, si stava lentamente diffondendo attorno.


Dieci respiri di tempo. Quella era la gentilezza che aveva offerto a Shenwu Yi, sapendo che non c'era modo che avrebbe perso. Tuttavia, non aveva idea che a Shenwu Yi non importasse affatto dei dieci respiri di tempo di "vantaggio" che le aveva dato il suo avversario.

