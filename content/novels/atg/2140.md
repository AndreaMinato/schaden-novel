---
weight: 21400
title: Capitolo 2140 - Cuore di Ghiaccio dei Nove Misteri (3)
pubDate: 2026-02-11T07:35:34.903Z
tags:
    - atg
---


Capitolo regolare,
-Schadenfreude


Shenwu Yi utilizzò il contraccolpo per librarsi in aria. Poi, si bloccò di colpo e ruotò su se stessa come un salice piegato. Avvolta da una luce misteriosa cremisi scuro, simile a sangue condensato, la Spada Senza Cuore puntò verso la nuca di Dian Jiuzhi come un flusso di luce illusoria.


Dian Jiuzhi istintivamente si girò e agitò la mano verso l'alto, creando un dominio argenteo distruttivo che si espanse istantaneamente e bloccò lo spazio occupato da Shenwu Yi come una cupola celeste. Risuonò un'esplosione soffocata e lui intravide il suo profilo e la sua aura venire consumati dalle energie violente.


Nello stesso istante, un brivido di freddo toccò il lato sinistro del suo collo. Chiang!


Sebbene Dian Jiuzhi non avesse usato tutta la sua forza, aveva appena sferrato un attacco. Nonostante la sua energia misteriosa protettiva, la spada di Shenwu Yi riuscì a penetrare la sua carne e tracciò a tratti un sottile arco di sangue nell'aria.


Quando Dian Jiuzhi si voltò di scatto, vide una singola goccia di sangue e la spada cremisi scuro che ferì il lato sinistro del suo collo. Tuttavia, aveva comunque cinquantadue cicli di sessant’anni di esperienza.
L'istinto della via del Mistero era stata incisa da tempo nel suo corpo. Nel momento in cui i suoi sensi spirituali individuarono nuovamente a Shenwu Yi, reagì ancora prima di pensarci. Afferrò la spada dietro con la mano sinistra e si girò usando la destro per lanciare un colpo di palmo verso l’alto.


Kaboom! La potenza dello Sconfinato era indubbiamente travolgente. Dian Jiuzhi aveva a malapena radunato un po' di forza prima di colpire. Eppure, l'attacco provocò ancora un tuono e respinse all'istante Shenwu Yi e la Spada Senza Cuore, entrambe le quali non erano ancora riuscite a sfuggirgli...


... o forse sì? Ancora una volta, sia la spadaccina che la sua arma si dissolsero in una pioggia di immagini residue.


"...!?" Le pupille di Dian Jiuzhi si rimpicciolirono. Sentì un brivido familiare dietro di sé, a meno di un terzo di metro dalla sua schiena. Essendo appena girato, non poteva nemmeno schivare o parare.


Chi!


Si sentì il rumore di qualcosa che si strappava e l'abito bianco neve di Dian Jiuzhi si squarciò. Allo stesso tempo, un segno rosso lungo quasi un terzo di metro apparve sulla sua schiena. Era quasi... quasi abbastanza profondo da far uscire sangue.


La mente di Dian Jiuzhi si svuotò per un breve periodo. Era come se avesse appena incontrato un fantasma che non sarebbe dovuto esistere. In tutta la sua vita, aveva accumulato esperienza e conoscenza. Aveva combattuto innumerevoli battaglie e visitato la Foschia Sconfinata decine di volte. Aveva anche assistito a innumerevoli tecniche di movimento rapide o insolite dell'Abisso.


Non importava quanto potente fosse una tecnica movimento, doveva essere alimentata dall'energia misteriosa, ed era sempre rintracciabile in qualche modo. Così, non importava quanto incredibile una mossa, era necessaria una pausa dopo, lunga o breve. Se la tecnica di movimento fosse stata eseguita male o fosse stata compresa dall'avversario, allora non sarebbe stato diverso dal lasciare esposto un punto debole.


I movimenti di Shenwu Yi erano differenti, però. A quel punto, aveva eseguito più scatti istantanei, ma non solo erano impossibili da rintracciare, non si era mai fermata neanche una volta durante lo scontro!


Durante il breve periodo in cui la sua mente si svuotò, Shenwu Yi cercò di infilzargli la fronte con una pugnalata. Per quanto superficiale fosse la ferita, lo fece barcollare all'indietro e lo fece sanguinare.


Un dolore intenso lo riportò alla ragione. Quando recuperò la lucidità, si ritrovò di nuovo davanti gli occhi glaciali di Shenwu Yi.


Slap!


Il gesto di Dian Jiuzhi mancò il bersaglio, e la spada che si sarebbe dovuta precipitare verso di lui da sinistra riapparì improvvisamente al suo fianco destro in modo bizzarro. Questa volta, la spada oscillava come una frusta e lo colpì in faccia.


Come prima, l'attacco non riuscì a infliggere una ferita significativa a Dian Jiuzhi. Tuttavia, risuonò rumorosamente, come lo schiaffo più pesante del mondo, e schiaffeggiò in pieno lo sbigottito numero uno tra i Figli Divini, sotto gli occhi di tutti


Prima, Dian Jiuzhi aveva concesso a Shenwu Yi dieci respiri di tempo come gesto di cortesia. Nonostante avesse affrontato una tempesta di attacchi, li aveva intercettati tutti senza subire una sola ferita. Sembrava forte e insormontabile, elegante e raffinato.


Ma dopo, Shenwu Yi aveva scagliato sette colpi... e li aveva centrati tutti.


Mentre un dolore intenso lo bruciava, Dian Jiuzhi giunse alla perfetta realizzazione che Shenwu Yi era stata altrettanto lasca e poco seria quando si era solo difeso dai suoi attacchi. Più accuratamente, lei aveva trovato del tutto indegno accettare il suo atto di cortesia.


Dian Jiuzhi non era certo l'unico ad essere rimasto senza parole. Un silenzio di tomba gravava fuori dalla barriera come una coperta soffocante. Gli esperti erano tutti rigidi, come se le loro anime fossero state risucchiate dai loro corpi.


"A questo punto, non ci sono dubbi."


Meng Kongchan disse con una voce piuttosto calma, "Senza dubbio è... lo Splendido Mondo Misterioso."


Finalmente capiva perché Shenwu Yanye avesse fatto di tutto per nascondere Shenwu Yi, rifiutandosi di far vedere il suo volto a chiunque per due interi decenni. Era perché la donna avrebbe sbalordito il mondo nel momento in cui avesse rivelato le sue reali capacità, più ancora del Figlio dell’Oscurità che aveva attirato l'attenzione del Monarca Abissale, Pan Buwang.


A quel punto, Meng Jianxi aveva intuito un po' di ciò che stava accadendo sul campo di battaglia. Chiese incerto: "I suoi movimenti innaturali non sono causati da nessuna tecnica di movimento. È... una curvatura spaziale causata dallo Splendido Mondo Misterioso, vero?"


Meng Kongchan rispose: "Stabilire un contatto con uno Splendido Mondo Misterioso permette di muoversi senza soluzione di continuità agli altri sei Mondi Misteriosi Squisiti. Perciò, essere al livello dei sette misteri... significa che possiede sette spazi portatili che può attraversare ogni volta che vuole!"


Era risaputo che l'unica funzione degli spazi portatili fosse immagazzinare oggetti. Nemmeno i potenti Divini Reggenti avevano mai pensato di usarli per compiere balzi spaziali.


"Lo spazio è il potere più difficile da comprendere tra tutti, eppure lei sta usando i suoi sette Splendidi Mondi Misteriosi come sette dita."


Meng Kongchan continuò: "E sopratutto lei è l'unica a sapere dove si trovano i suoi sette Splendidi Mondi Misteriosi dopo che li ha nascosti. Ha eseguito diverse curvature spaziali a questo punto, eppure non sono riuscito a rilevare alcun segno degli Splendidi Mondi Misteriosi."


Meng Kongchan sospirò silenziosamente prima di commentare: "Non pensavo che esistesse un altro giovane che potesse tanto aprirmi gli occhi oltre a Yuan'er."


Meng Jianxi mormorò: "Ho ragione a dire che Dian Jiuzhi sta combattendo solo una Shenwu Yi, ma è come se ne stesse affrontando sette contemporaneamente?"


"No."


Lo sguardo di Yun Che seguiva da vicino Shenwu Yi, non deviando neanche per un istante mentre parlava. "Se stesse davvero combattendo contro sette avversari, potrebbe almeno percepire la presenza e le posizioni di tutte e sette le persone. Ma lei... nulla dei suoi movimenti è prevedibile. Nessuna quantità di esperienza o informazione sarebbe efficace contro di lei."


Se persino il Divino Reggente Senza Sogni era così sorpreso, figuriamoci gli altri. Lo stato pietoso di Dian Jiuzhi era evidente agli occhi di tutti, ma nessuno lo derideva o lo ridicolizzava. Le sopracciglia di Dian Rahu erano aggrottate e anche i suoi occhi brillavano di stupore. Però la sua aura era ancora stabile.


Le bizzarre curvature spaziali di Shenwu Yu sfidavano completamente l'istinto e il senso comune. Figuriamoci Dian Jiuzhi, persino lui, il Divino Reggente Sconfinato, ne sarebbe stato confuso, ammesso che non l'avesse mai incontrata prima. Tuttavia, era ugualmente fiducioso che Dian Jiuzhi avrebbe scoperto il modo migliore per affrontare questa tattica non appena avesse ripreso la calma... e si dava il caso che questo metodo rientrasse nelle sue specialità.


"Splendido Mondo Misterioso, curvatura... spaziale?" Hua Caili sussurrò il concetto completamente estraneo. La sorpresa sul suo volto rifiutò di svanire per molto tempo.


Hua Fuchen sospirò: "Figuriamoci te, questa è la prima volta che assisto a qualcosa del genere."


"In tal caso... Shenwu Yi può davvero sconfiggere il Figlio Divino Sconfinato?" Hua Caili non poté fare a meno di dirlo con aspettativa.


Hua Fuchen intuì cosa stesse pensando, naturalmente. Comunque, scosse la testa lentamente e disse: "Se i loro livelli di coltivazione fossero gli stessi, allora non ci sarebbe quasi nessuna possibilità per lui di sconfiggere Shenwu Yi anche se avesse il vantaggio assoluto in termini di vena misteriosa, fisico e conoscenza nella via misteriosa."


Disse "quasi", non "assolutamente". Perché era ben consapevole di quanto potente fosse la Vena Divina della Grande Ira.


"Tuttavia, la coltivazione è un divario insormontabile, per non parlare del fatto che questo campo di battaglia è largo solo trenta chilometri."


Hua Fuchen giunse ad una conclusione che, dal suo punto di vista da Divino Reggente, era inconfutabile. "Dian Jiuzhi ha solo bisogno di impiegare un metodo per consolidare la sua sconfitta."


"Lo so! Devo solo ignorare tutto ciò che fa e sconfiggerla con la pura forza bruta!"


L'aspettativa di Hua Caili si attenuò dopo aver pensato di aver capito il trucco. Poi, inconsciamente e involontariamente, diede un'occhiata a Yun Che.


Prima Yun Che si era sempre accorto del suo sguardo. Istintivamente l’avrebbe osservata a sua volta o avrebbe leggermente sollevato gli angoli delle labbra in risposta. Non mancava mai di renderla felice, e il cuore della giovane batteva con entusiasmo.


Questa volta, però, lo sguardo di Yun Che era interamente focalizzato sulla Figlia Divina dell'Eterna Notte, dal portamento nobile e una forma da succubo. Il suo sguardo seguiva ogni suo movimento come se temesse di perdere anche un solo istante delle sue mosse.


I suoi occhi brillavano di una luminosità e chiarezza familiari, ma per qualche ragione, Hua Caili pensò che nascondessero uno strato di nebbia invisibile. Rendeva il suo sguardo ossessionato e offuscato al punto da non poter tollerare nient’altro... per non parlare del fatto che non riusciva assolutamente a percepire o rispondere al suo sguardo nonostante quanto a lungo lo avesse osservato.


"..."


Per un momento, Hua Caili rimase sbalordita. Perse completamente interesse per il combattimento mentre un senso estraneo di disagio e vuoto cominciò a riempirle il cuore.


"Inoltre, sembra che Shenwu Yi stia manipolando i suoi Splendidi Mondi Misteriosi come i propri arti, ma non è così facile come sembra."


Hua Fuchen osservò il campo di battaglia con il fare tagliente di una spada. "La sua aura è chiaramente più debole dopo aver eseguito ripetutamente diverse curvature spaziali. È il potere dello spazio. Deve costare molto mantenere gli Splendidi Mondi Misteriosi.”


"Ma qualunque sia l'esito, questo duello... e specialmente la comparsa degli Splendidi Mondi Misteriosi entrerà sicuramente nei libri di storia dell'Abisso."


Thang!!


Hua Fuchen aveva appena finito di dire queste parole quando risuonò un pesante, assordante clangore dall'interno della barriera. Dopo aver ricevuto diciassette colpi di fila, Dian Jiuzhi finalmente si riprese dal suo stordimento e scatenò una spessa aura di luce misteriosa che sembrava densa come cristallo.
Era spessa almeno un metro e respinse la Spada Senza Cuore a circa due terzi di metro da lui. Persino Shenwu Yi stessa balzò via bruscamente da Dian Jiuzhi e rimase sospesa in aria, fermando completamente la sua incessante offensiva.


A questo punto, la camicia bianca di Dian Jiuzhi era strappata in diversi punti, e la pelle esposta mostrava ferite di profondità variabile. Persino il suo volto era coperto da diverse ferite sanguinanti. Il suo sguardo però era innaturalmente calmo e freddo. Aveva rimosso con la forza lo shock e il panico portati dall'illogico Splendido Mondo Misterioso, la sua arroganza e la sua natura gentile dalla sua persona, lasciando dietro di sé solo il maestro delle sue arti. Smise di trattenersi e scatenò appieno il potere della Grande Ira, scuotendo lo spazio intorno a lui.


Il colorito di Dian Rahu non cambiò, ma la leggera tensione che lo aveva colto fino a quel momento svanì del tutto.


"Non ho mai visto o sentito una tecnica di movimento del genere. I miei orizzonti si sono proprio ampliati oggi.”


Persino la sua voce suonava drammaticamente diversa dal solito, maestosa e potente. "Se i nostri livelli di coltivazione fossero gli stessi, allora avresti potuto sconfiggermi facilmente. Ma per questo scontro... impiegherò il mio ingiusto vantaggio per vincere!"


Nonostante il sangue e le ferite sul suo volto, Dian Jiuzhi sembrava in tutto e per tutto il Figlio Divino numero uno che era, considerando il suo aspetto e la pressione spirituale. Dopo aver finito di parlare, lanciò un attacco totale che consumò una folle quantità di energia. Il potere della Grande Ira oscurò istantaneamente il cielo e avvolse lo spazio entro trenta chilometri di distanza come uno tsunami apparso dal nulla.


Non c'erano dubbi al riguardo. Avrebbe sconfitto la tecnica impossibile di Shenwu Yi con la forza bruta!


Shenwu Yi si coprì con la spada e si difese, ma il potere della Grande Ira era tale che venne comunque scaraventata a diversi chilometri di distanza come una barca solitaria in balia della tempesta prima di riuscire a riprendere l’equilibrio. Anche così, veniva spinta indietro rapidamente. Non fu fino a quando fu a meno di trecento metri dalla barriera che finalmente trovò il modo di lanciare un contrattacco.


Improvvisamente scagliò la Punta Spezzacuore con la mano sinistra verso la fronte di Dian Jiuzhi contro l’ondata di energia. Ovunque andasse, emetteva uno stridio penetrante che fece sobbalzare tutti.


Il potere della Grande Ira non poteva fermarla completamente, ma la privò di velocità e forza strato dopo strato. Dian Jiuzhi non ritirò il suo potere per difendersi dal contrattacco. Invece, batté il piede e si spostò con noncuranza oltre dieci posizioni e guardò con la coda dell'occhio l’arma che seguiva ancora la sua traiettoria originale.


Un attimo prima che la punta "toccasse" la sua destinazione, improvvisamente scomparve in un lampo di luce.


Le pupille di Dian Jiuzhi si contrassero leggermente e il pericoloso stridio risuonò proprio accanto alle sue orecchie.


Bang!!


Sangue misto a innumerevoli pezzi di carne si sparse nell'aria. La Punta Spezzacuore, "scomparsa" in modo anomalo, era riapparsa dietro la schiena indifesa di Dian Jiuzhi e aveva colpito proprio la sua spina dorsale.


"Cosa...?!"


Dian Rahu si era appena rilassato per mezzo secondo quando gli sfuggì un grido sbalordito dalle labbra. I suoi occhi in particolare si spalancarono così tanto che minacciavano di uscire dalle orbite. Anche la Punta Spezzacuore, un'arma da Figli Divini, poteva effettuare curvature spaziali attraverso uno Splendido Mondo Misterioso?!


La scena non solo stordì i Divini Reggenti. Persino le sopracciglia del capo dei Sacerdoti fremettero in modo visibile vedendo questo evento inaspettato.


Lo shock che Dian Jiuzhi aveva appena controllato assalì nuovamente le sue difese mentali. Durante quell'istante di distrazione, la sua vista si offuscò e la donna che aveva quasi spinto sul bordo del campo di battaglia riapparve proprio davanti ai suoi occhi. Mirava dritto al suo cuore.


Thang!!


La schiena di Dian Jiuzhi poteva essere indifesa, ma davanti concentrava tutta la sua potenza. Il dolore che trafiggeva la sua anima gli chiarì la mente molto più velocemente dell'ultima volta mentre stringeva un po' i denti e mormorava sottovoce, "Manifestazione dello Sconfinato... padrone di tutte le arti marziali... Hah!!"


Uno spesso bagliore argenteo esplose dal suo corpo e divampò come un inferno biancastro. Mentre il suo braccio si muoveva, la luce si trasformò in una spada lunga trecento metri che tagliò orizzontalmente lo spazio di fronte a lui.


BOOOOOMMMM!!!


La spada lunga trecento metri scatenò una proiezione di spada lunga oltre trenta chilometri. Inghiottì ogni centimetro di spazio all'interno della barriera. In effetti, la protezione era l'unica ragione per cui non tagliò via metà della Corona dell'Eden.


Shenwu Yi scomparve e riapparì tremila metri a mezz’aria. Anche la Punta Spezzacuore era tornata nella sua mano prima che rifacesse un altro scatto.


Seguendo una traiettoria imprevedibile, lei e la punta attaccarono l’avversario davanti e dietro simultaneamente. Tuttavia, Dian Jiuzhi chiuse direttamente gli occhi e concentrò i suoi sensi spirituali su sé stesso. In effetti, smise del tutto di percepire Shenwu Yi. La sua presa si spostò un po' e la luce argentea si trasformò in un'alabarda gigante.


L'alabarda gigante stava discendendo dall'alto. Presto, il potere della Grande Ira avrebbe inghiottito l'interezza del campo di battaglia. Avrebbe coperto ogni punto cieco... persino sé stesso.


Combattere la forza con la forza, scambiare ferita per ferita... Considerando il vantaggio assoluto che deteneva in termini di livello di coltivazione e vigore fisico, e considerando il fatto che il campo di battaglia era uno spazio chiuso ampio appena trenta chilometri, non c'era alcuna possibilità che Dian Jiuzhi potesse essere sconfitto.


"......"


Yun Che strinse forte le mani.


"È una vittoria ingiusta, d'accordo." Meng Kongchan sospirò. "Tuttavia, è il modo migliore per affrontare questa tattica."


Shenwu Yi si fermò bruscamente. Era perché si rese conto all'istante che l'esplosione risultante avrebbe inghiottito l'intero campo di battaglia. Poteva possedere un'infinità di Splendidi Mondi Misteriosi, e ancora non sarebbe riuscita a trovare uno spazio sicuro in questo campo di battaglia chiuso.


BOOOOOMMMM!!!


La luce argentea illuminò il cielo e lo spazio tremò violentemente.


Questa non era solo la potenza del Figlio Divino numero uno; era la potenza più travolgente nell'Abisso. Tutti sapevano di Dian Jiuzhi e della sua Vena Divina della Grande Ira, ma pochi lo avevano mai visto, figuriamoci sperimentato, dare il massimo. Per un momento, ogni praticante del mistero nel tempio si raggelò fino al midollo. Chi era allo stesso livello di Dian Jiuzhi in particolare sbiancò. Potevano credere a stento che la potenza fosse stata scatenata da un loro coetaneo.


"Non è... un po' troppo brutale?"


Xian Yue non poté fare a meno di parlare a bassa voce: "Shenwu Yi è due livelli di coltivazione sotto di lui. Questa potenza probabilmente ferirà il suo... huh?"


La voce di Xian Yue improvvisamente si bloccò in gola mentre volgeva gli occhi verso l’alto, con uno sguardo sbalordito. Non riuscì a dire nulla per molto tempo.


Mentre la luce argentea svaniva, Dian Jiuzhi abbassò lentamente il braccio. Era a metà percorso quando improvvisamente, i suoi movimenti si bloccarono e strabuzzò gli occhi. Anche lui stava guardando in alto nel cielo.


Una figura nera galleggiava a mezz’aria con i vestiti sventolanti. I suoi bellissimi occhi che lo guardavano dall’alto sembravano freddi e indifferenti come prima, come se fossero fatti di ghiaccio.


Shenwu Yi... era completamente illesa.


Non importa quanto determinato Dian Jiuzhi, non poté fare a meno di rimanere stupito ancora una volta. Fuori dalla barriera, anche la folla cadde in una trance muta e stupefatta.


Lo Splendido Mondo Misterioso violava ogni legge della natura. Ecco perché tutti potevano dire che Dian Jiuzhi aveva più o meno dato il massimo.


Il potere della Grande Ira era indicibilmente potente e terrificante. Avrebbe dovuto ferire Shenwu Yi anche se lei si fosse difesa con tutte le sue forze al primo avviso... se non farla finire in gravi condizioni. L'unico scenario impossibile per la folla... era che lei ne uscisse perfettamente illesa.


La visuale di Yun Che si offuscò per un istante mentre guardava in alto la figura fatata nel cielo. Quando recuperò la lucidità, ebbe l’impressione di vedere uno strano raggio di luce a circa 1,5 metri di fronte a Shenwu Yi. Era… ghiaccio?


"..."


Il capo dei sacerdoti si irrigidì per un istante. Fu solo un istante, ma fece alzare bruscamente la testa all'uomo dietro di lui, Donghuang.


Con il cuore che batteva selvaggiamente, chiese: "Maestro, perché... ??"


Seguì un lungo silenzio. Durò alcuni respiri di fila finché il capo dei sacerdoti finalmente non disse alcune parole: "Gelido Cuore di Vetro."


"...?"


Dong Huang non capì. Per la prima volta, l'uomo che non guardava mai in alto a nessuno oltre al Monarca Abissale sporse la testa e fissò la donna a mezz’aria.


"Splendido Mondo Misterioso... Gelido Cuore di Vetro..."


"Questa donna... è un Cuore di Ghiaccio dei Nove Misteri!"


"Cuore di Ghiaccio… dei Nove Misteri?"


Dong Huang era solo più confuso.

