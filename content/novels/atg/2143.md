---
weight: 21430
title: Capitolo 2143 - Duello delle Figlie Divine
pubDate: 2026-02-23T11:03:30.188Z
tags:
    - atg
---


Capitolo regolare,
-Schadenfreude


"Sembri inquieto..." Avvertì Li Suo.


"Lo so."


Yun Che non lo negò. "Non posso fare a meno di chiedermi cosa le sia successo mentre era nell'Abisso."


Li Suo sospirò piano. "So fin troppo poco di lei, ma una donna del gelido vetro... come ho detto prima, non possedeva un’aura pura, nonostante fosse capace di creare ghiaccio del Gelido Vetro. Quantomeno, non emanerebbe mai freddezza o indifferenza."


"Tuttavia, ora non è il momento di trovare risposte a queste domande, senza contare che poco fa ti sei quasi perso nella sete di sangue. Ti sei forse dimenticato che Meng Kongchan è proprio accanto a te? Se non fosse per il fatto che in questo momento l'attenzione di tutti è concentrata su Shenwu Yi e Shenwu Yanye, molto probabilmente avrebbe scoperto la tua emozione anomala... Questa è la prima volta che commetti un errore così grave da quando sei entrato nell'Abisso."


"Rilassati." Disse Yun Che: "Anche se venissi scoperto, potrei usare diverse giustificazioni che potrebbero placare i suoi sospetti."


Fece una pausa per calmarsi prima di smettere di cercare di difendersi. Ammise: "Va bene, hai ragione. Mi sto comportando piuttosto... patetico oggi."


"Non sei patetico. Al contrario, ti stai comportando più come 'Yun Che' invece dell’Imperatore Yun che ti riprometti di essere innumerevoli volte al giorno.”


La voce di Li Suo era esattamente dolce ed eterea come prima, eppure aveva temporaneamente lasciato Yun Che senza parole. Poco dopo, scosse la testa e si lasciò sfuggire una risata.


"Le tue parole sono piuttosto confortanti. Sono sicuro che saranno molto efficaci con le donne giovani e inesperte. Peccato che io porti un fardello che rende il semplice atto di essere me stesso in questo mondo un peccato imperdonabile. In futuro, mi assicurerò di controllarmi attentamente."


Li Suo rimase in silenzio per un momento prima di aggiungere: "Ti devo avvertire di un’altra cosa. Hua Caili ti ha fissato per tutto il tempo in cui tu hai fissato Shenwu Yi."


Yun Che ebbe un tuffo al cuore. Oh no!


Non importava quante volte Yun Che si ammonisse di mantenere la mente lucida e rafforzare le sue difese mentali, alla fine non era una bestia abissale senz'anima. Anche in questo universo sconosciuto, c’erano sempre ecczioni che potevano creare una crepa nella sua armatura mentale... Xia Qingyue era uno di questi esempi.


Fortunatamente per lui, Hua Caili era troppo semplice e ingenua. Nell'Abisso, era il tipo di persona più facile da gestire per lui.


Chiuse gli occhi per un breve periodo di tempo come se stesse riflettendo su qualcosa. Poi, li aprì improvvisamente, girò "istintivamente" la testa nella direzione di Hua Caili e "casualmente" incrociò il suo sguardo. In quel momento, un sottile e vago strato di nebbia copriva le pupille di Hua Caili. Rifletteva le sue emozioni caotiche e indescrivibili, e il panico. Yun Che le fece un leggero ammiccamento prima di incurvare le labbra, distogliere naturalmente lo sguardo e guardare nella direzione di Dian Jiuzhi.


Quello sguardo e quel lieve sorriso furono sufficienti per sciogliere i flussi aggrovigliati nel cuore di Hua Caili e disperdere la nebbia gelida che avvolgeva i suoi occhi. Presto, le sue pupille erano tornate a essere stelle impeccabili.


Hua Qingying aveva percepito le emozioni di Hua Caili per tutto questo tempo. Fu solo in quel momento che finalmente disse: "Le stranezze mostrate da Shenwu Yi sono semplicemente troppo sbalorditive. Persino tuo padre e io non possiamo fare a meno di sentirci scossi da lei. È perfettamente normale che Yun Che la fissi. Non c'è bisogno di essere permalosa o di rimuginare sulle sue azioni."


L’improvvisa vulnerabilità colse Hua Caili alla sprovvista e la fece arrossire leggermente. Si affrettò a ribattere: "Io... non lo ero! Io... so meglio di chiunque altro cosa pensa di me fratellone Yun. Non stavo rimuginando, né niente del genere! Non cercare qualcosa quando non c'è nulla, zia!"


"... Immagino di aver percepito male."


"Esatto!"


"..."


Accanto a loro, Hua Fuchen scosse la testa con un sorriso amaro. Quando notò con la coda dell'occhio Dian Rahu che dissipava il freddo che affliggeva Dian Jiuzhi, quel sorriso si trasformò in un sospiro nascosto.


In quanto più grande Divino Reggente Divino, il potere di Dian Rahu era immenso, com'era ovvio, senza contare che la coltivazione di Dian Jiuzhi era formidabile. Non ci sarebbe voluto molto perché guarisse completamente. Nonostante ciò, Dian Sansi continuava a sostenerlo con cura.


Fu in quel momento che Dian Sansi percepì improvvisamente uno sguardo che gli trafisse la schiena come un ago. Era apertamente invasivo e assolutamente incurante... perché il proprietario dello sguardo voleva che lo sentisse.


Dian Sansi era secondo solo a Dian Jiuzhi tra la giovane generazione del Regno Divino dello Sconfinato, quindi naturalmente non poteva permettere a una tale provocazione di passare inosservata. I suoi occhi si fecero acuti mentre rintracciava chi lo stava osservando. Incrociò subito lo sguardo di Yun Che.


Yun Che socchiuse leggermente gli occhi e gli angoli della sua bocca fremettero quasi impercettibilmente. Poi, distolse molto casualmente lo sguardo da Dian Sansi.


Dian Sansi improvvisamente strinse forte le mani. Era perché poteva vedere la provocazione negli occhi di Yun Che e specialmente le parole silenziose che pronunciò: spazzatura.


Dian Jiuzhi era in uno stato fragile in quel momento. Di conseguenza, l'improvviso stringersi delle dita di Dian Sansi gli inflisse un dolore intenso. Girò la testa e chiese: "Che c'è, Sansi?"


Dian Sansi si affrettò ad allentare la presa e a forzare un sorriso sul suo volto. "Non è niente, solo... ho trovato difficile... accettarlo. Tutto qui."


Stava digrignando i denti in modo incontrollabile quando pronunciò le ultime parole.


Dian Jiuzhi pensò che Dian Sansi non potesse accettare l'esito dell’incontro e lo consolò sorridendo: "La mia abilità è inferiore, quindi ho perso. Le cose stanno così. Quanto all'umiliazione verbale che ho ricevuto... Stiamo parlando della Divina Reggente Senza Luce. Non c'è bisogno di farci caso."


Dian Sansi aprì bocca per spiegare, ma questa era la Terra Pura; i Divini Reggenti e persino il Monarca Abissale erano tutti presenti. Semplicemente non poteva dire una sola parola.


Fu in quel momento che quello sguardo spinoso gli trafisse il cuore ancora una volta. La violenza traboccò negli occhi di Dian Sansi mentre fissava Yun Che con odio.


Nonostante ciò, Yun Che non mostrò paura, né sorpresa. Al contrario, gli angoli delle sue labbra si allargarono ancora di più. Era silenzioso, ma il suo scherno, disprezzo, spregio... si riversarono tutti fino in fondo all'anima.


Vedi? Gli ho rubato la fidanzata, Hua Caili, eppure Dian Jiuzhi non ha nemmeno osato fiatare... spazzatura!


Vedi? La gente lo definisce il numero uno dei Figli Divini, ma chi è quello disteso sul pavimento come un cane congelato? Spazzatura!


Vedi? Sai tutto, eppure non hai osato fare niente... Spazzatura!


Figlio Divino numero uno, ahahahah... più che altro il codardo numero uno! Ai miei occhi, non è altro che uno zimbello!


Tutto ciò che puoi fare è infuriarti impotente... d'altronde, è esattamente il tipo di comportamento che mi aspetterei da un rifiuto come te. Vuoi sapere perché sei peggio di un cane randagio? Perché un cane randagio almeno abbaia contro i suoi nemici! Tu, e il tuo seguito, no!


Dian Sansi si sentì svenire per la pura furia. Il contatto visivo durò solo un istante, eppure lo sguardo di Yun Che era così doloroso, così sprezzante... non era nemmeno lo sguardo di spregio di una persona che guarda dall'alto in basso un debole. Era compassione riservata solo a un verme pietoso e patetico...


Tale era il disprezzo di Yun Che che l'odio che non aveva mai smesso di bruciargli dentro richiese quasi tutta la sua forza di volontà per essere soppresso, e quasi perse il controllo.


"Mmm?" Dian Rahu guardò improvvisamente di sbieco Dian Sansi. Il suo respiro era diventato affannoso e disordinato dal nulla.


Dian Sansi fece un respiro profondo prima di chinare il capo. "Nessuno aveva mai osato umiliare fratello Jiuzhi così, Padre. Io... semplicemente..."


Dian Rahu ritirò il suo sguardo e disse con solennità: "Un perdente dovrebbe avere la risolutezza di un perdente. Se trovi questo difficile da mandare giù, allora lavora sodo per restituire quest'umiliazione dieci volte in futuro. Quanto a quella pazza di Notte Eterna, devi semplicemente ignorarla."


Dian Sansi rispose affermativamente e smise di parlare. Non avrebbe sollevato la testa per molto, molto tempo. Per tutto questo tempo, tenne i denti serrati come una morsa.


Perché... Perché sta succedendo questo... anche se il Regno Divino Sconfinato è chiaramente quello più forte... anche se fratello Jiuzhi era l'ex numero uno dei Figli Divini nonostante la sua sconfitta... anche se non ha fatto nulla di male... anche se stava sopportando e tollerando questa inimmaginabile indegnità per il bene di tutti... anche se Yun Che e Hua Caili; erano Tessitore di Sogni e Distruzione Celeste ad essere dalla parte del torto...


Perché fratello Jiuzhi? Perché siamo noi quelli che subiscono una tale umiliazione?


Crack... crack...


Poteva vagamente sentire il suono dei suoi denti che si frantumavano sotto pressione.


Nel frattempo, Shenwu Yi era tornata al centro della barriera. Tuttavia, nessuno la sfidò anche se aspettò a lungo. Così, gettò il suo sguardo gelido come un lago verso il gruppo del Regno Divino del Tessitore di Sogni.


"Chiedo la sua guida, Figlio Divino del Tessitore di Sogni Meng Jianxi."


Meng Jianxi se lo aspettava e quindi non si fece prendere dal panico minimamente. Fece un passo avanti e dichiarò con franchezza: "Ho un'alta opinione di me stesso, ma sono ben consapevole di non essere assolutamente all'altezza del Figlio Divino Sconfinato, anche ipotizzando che i nostri livelli di coltivazione fossero gli stessi. Naturalmente, sarei solo un avversario peggiore per lei, Figlia Divina di Notte Eterna."


"Pertanto, mi offrirò spudoratamente di arrendermi."


La risposta di Meng Jianxi non sorprese affatto. Lo Splendido Mondo Misterioso che non aveva risposta, il ghiaccio anomalo che sovvertiva il senso comune... L'unica risposta ragionevole e per niente vergognosa a tali travolgenti vantaggi era non affrontare nemmeno Shenwu Yi.


"Hahahahaha!"


Come previsto, una risata stridula e orribile riecheggiò in tutta la Corona dell'Eden. "Questo è il Figlio Divino del Tessitore di Sogni? Un codardo che non osa nemmeno rispondere a una sfida? Avete davvero intenzione di tramandare i vostri Regni Divini a rifiuti inutili del genere?"


Meng Kongchan rispose con indifferenza: "Come ci si aspetta dalla Divina Reggente Senza Luce, sei l'unica che si abbasserebbe al livello di insultare un membro della giovane generazione. Sotto la tua guida, sono sicuro che il tuo Regno Divino prospererà e tutti i tuoi cittadini gioiranno."


Shenwu Yanye emise una risatina fredda. "Un Regno Divino i cui sogni sono marci quanto la loro realtà, e un erede divino che non osa nemmeno rispondere a una sfida. In futuro, l'unico posto per il Regno Divino del Tessitore di Sogni è sotto i piedi della Notte Eterna! Quindi cosa ti fa pensare di avere il diritto di criticare il mio Regno Divino della Notte Eterna?!"


L'unica risposta di Meng Kongchan fu un leggero grugnito. La provocazione non era riuscita a scomporlo nemmeno un po'.


Visto che Meng Jianxi aveva ammesso la sconfitta, l'unico Regno Divino che non era ancora entrato sul campo di battaglia era quello della Distruzione Celeste. Proprio quando tutti pensavano che Hua Caili avrebbe fatto la stessa scelta di Meng Jianxi, la bella figura bianca di una giovane donna fluttuò nella barriera e fronteggiò Shenwu Yi direttamente.


"..."


Hua Fuchen alzò istintivamente la mano.


"Lasciala provare."


Lo interruppe Hua Qingying: "La spada di Caili è abbastanza buona da affrontare lo Splendido Mondo Misterioso."


Hua Fuchen aggrottò un po' la fronte finché non ricordò qualcosa. I suoi occhi rivelarono uno shock a stento mascherato mentre chiedeva: "Stai dicendo che Caili...?"


Hua Qingying affrontò lo sguardo chiaramente tremante di Hua Fuchen e annuì leggermente. "Questo doveva essere il suo regalo a sorpresa per te. Sperava anche che questa carta vincente avrebbe guadagnato il favore del Monarca Abissale."


Improvvisamente emise un sospiro silenzioso e guardò le due persone dentro la barriera. Disse con voce addolorata: "Allo stesso livello di coltivazione, aveva una probabilità quasi del cento per cento di sconfiggere Dian Jiuzhi. Chi avrebbe mai pensato che questa brillante eppure anomala Figlia Divina di Notte Eterna sarebbe apparsa dal nulla? Ora è impossibile che Caili ottenga ciò che desideri.”


"Se lei lo sa, allora perché..."


Hua Fuchen si interruppe a metà perché la risposta gli era già venuta in mente. Sospirando divertito e impotente, disse: "È ancora una ragazzina, dopotutto."


"È il nostro primo incontro. La Figlia Divina della Distruzione Celeste, Hua Caili, richiede la tua guida!"


Dentro la barriera, le due donne erano a circa cento passi di distanza. Non avevano ancora combattuto, ma tutti già trattenevano il fiato e fissavano stupidamente il campo di battaglia. Persino il vento dolce e la nube sottile si erano fermati sui loro passi per guardare.


Shenwu Yi indossava un abito semplice nero come l'inchiostro. Una nebbia gelida sembrava circondare i suoi vestiti. Il suo combattimento contro Dian Jiuzhi aveva scompigliato leggermente i suoi capelli e aveva fatto pendere fiaccamente qualche ciocca accanto al suo viso, ma la faceva solo sembrare più chiara e stupenda.


I suoi occhi assomigliavano a stagni ghiacciati. Sembrava bella come il sogno di un immortale, ma non possedeva né amabilità, né fascino. C'era solo fredda indifferenza, che rifiutava qualsiasi cosa e chiunque.
L'aura del gelido vetro che le circolava lentamente intorno le dava uno strato di luce sacro ma distante, facendola sembrare una dea del della neve discesa dal paradiso. Sembrava bellissima, letale e sublime.


D'altra parte, Hua Caili indossava un abito bianco che simboleggiava la sua identità di Figlia Divina di Distruzione Celeste. Sette radiosità di spada completamente diverse erano cucite sulla sua gonna, e si combinavano per formare un motivo complesso eppure stupendo di divinità e stelle. Erano Tianshu, Tianxuan, Tianji, Tianquan, Yuheng, Kaiyang e Yaoguang.


Nota traduzione: sono i nomi delle sette stelle della costellazione del Gran Carro.


I sette astri splendenti simboleggiavano l'adorazione dei sette Sovrani della Spada della Distruzione Celeste. Implicavano anche protezione eterna. Quando si muoveva, la sua gonna ondeggiava con naturalezza. Sembrava una galassia di stelle che si riversava verso il pavimento, luminosa e colorata.


Il suo volto era famoso in tutto l'Abisso da moltissimo tempo. Era un tesoro inestimabile dei cieli, lo sapevano tutti.


La sua pelle era chiara e lucente come strutto congelato. Le sue guance erano leggermente arrossate, come il bagliore del tramonto. Sembrava che né la contaminazione della Foschia Sconfinata, né la polvere ordinaria del regno mortale l'avessero mai toccata. Le sue sopracciglia erano curve come lune nuove appena sorte, e le stelle più luminose dell'Abisso si riflettevano nelle sue splendide pupille. Soprattutto, emanava la fragile purezza unica di una giovane donna.


Nota traduzione: già che c’era poteva aggiungere capelli color grano e labbra morbide come focaccia… mi sta venendo fame. Lo strutto pfff!


Erano entrambe ugualmente belle, sebbene la loro personalità e i loro stili fossero completamente diversi. Che entrambe entrassero nel campo visivo allo stesso tempo era un lusso impensabile che nessuno in tutti e sei i Regni Divini aveva mai sperimentato... fino ad ora.


Fuori dalla barriera, gli occhi diventavano vacui, molti mostrarono infatuazione e cercarono di mantenere la compostezza... Tuttavia, i loro respiri sovrapposti erano così dolci da essere quasi impercettibili, e i loro sguardi erano spenti. Persino la terra santa che era la Corona dell'Eden sembrò diventare improvvisamente incolore e senza lustro.

