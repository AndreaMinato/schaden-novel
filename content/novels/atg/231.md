---
weight: 231
title: Capitolo 231 – Furia del Signore Supremo (2)
pubDate: 2025-01-28T19:30:26.253Z
tags:
    - atg
---


<strong>Capitolo SPONSORIZZATO!!! Grazie mille Riccardo B.!!</strong>
<strong> -Alstor</strong>


Ling Jie fissò Yun Che e ancora una volta impugnò orizzontalmente le spade Yuan Yan che aveva abbassato: “Come mi sarei dovuto aspettare dalla persona che è riuscita a farmi sottomettere. Questo è lo spirito giusto! Anche se dovessi perdere, dovrai prima lottare fino alla fine! Va bene, prima di riconoscerti come mio fratellino ti regalerò la più onorevole delle sconfitte!”


“Eh!” Yun Che inarcò leggermente le labbra, e nei suoi occhi brillò una luce minacciosa. “Mio piccolo amico, a quanto pare hai frainteso. Non ho sollevato il mio spadone spezzato in due per essere sconfitto dignitosamente, ma per batterti.”


“Battermi? Eh... ne sei sicuro?” Ling Jie spalancò gli occhi ancora di più.


Yun Che rispose con calma: “Ad essere sinceri, finora non ho ancora usato tutta la mia forza. È questione di abitudine, se non ce n'è bisogno non do mai il massimo, specialmente se sono al centro dell'attenzione. Infatti le esperienze che ho vissuto mi hanno insegnato che dare prova delle proprie capacità davanti a tutti significa rivelare i propri assi nella manica e di conseguenza esporsi a pericoli ancora maggiori. Ma non sei soltanto stato in grado di ferirmi leggermente, hai persino tagliato in due la mia arma. Hai davvero superato le mie aspettative, e devo ammettere che contro di te dovrò fare sul serio... Usando questa lama spezzata, ti farò vedere con i tuoi occhi qual è il vero potere di uno spadone!!”


Yun Che parlò con calma e senza fretta, ma quelle parole infiammarono l'autostima di Ling Jie, facendolo sentire insoddisfatto e, al tempo stesso, abbastanza arrabbiato. Ringhiò: “Va bene! Allora fammi vedere quanto sei forte! Se riuscirai a sconfiggermi usando quello spadone tagliato in due, non mi importerà più di chiamarti Capo, anzi, mi andrà bene anche se vorrai che ti chiami Padre!”


Anche se tra lui e Ling Jie c'erano più di trecento metri, grazie al proprio udito Ling Yuefeng riuscì a sentire la promessa impulsiva e inconcepibile di Ling Jie, che gli fece assumere un'espressione contrariata.


“... ma scordati di chiamarmi Padre! Se la gente sentisse dire che ho un figlio della tua età, come farei a conquistare altre ragazze!? Ora preparati... a difenderti dal mio attacco!!”


Ling Jie stava per rispondere, ma si rimangiò subito quello che avrebbe voluto dire. Corrugò le sopracciglia, profondamente sorpreso.


Yun Che, impugnando il suo spadone spezzato, cominciò a canalizzare senza restrizioni il potere del Tomo del Dio della Prigione Sirius. In pochi secondi, il legame tra lui e la Spada Colossale del Signore Supremo raggiunse la perfezione. La sua aura e quella dell'arma si erano fuse completamente. La Spada Colossale del Signore Supremo non era più uno strumento fra le sue mani, era diventata parte del suo corpo.


La sensazione trasmessa dalla fusione delle loro auree era incredibilmente misteriosa e raggiungere un risultato del genere era senza dubbio ancora più difficile che ascendere al cielo. Quando Ling Jie era riuscito a domare la Spada Celeste Yang, aveva sognato di poterla sottomettere completamente e di fondere la sua aura alla propria. Ma anche se era estremamente talentuoso, sapeva che questo avrebbe richiesto anni, o persino decine di anni. E fra tutti gli altri, in moltissimi non ci sarebbero mai riusciti.


Quando prima Yun Che usava lo spadone, la sua aura era incredibilmente imponente e maestosa, come una montagna indistruttibile. Ma ora, Ling Jie non riusciva più a percepire l'aura dello spadone. I suoi occhi gli dicevano che Yun Che stava ovviamente stringendo quello spadone spezzato, ma i suoi sensi percepivano che l'arma non esisteva più e che era stata completamente assimilata nell'anima di Yun Che... perfettamente e senza la minima resistenza!


Questo era il più grande vantaggio guadagnato da Yun Che durante i mesi trascorsi nella Piana Senza Fine delle Prove del Dio Drago, quando aveva dato la caccia a migliaia e migliaia di potentissime Bestie Misteriose.


Quella fusione tra le due auree era esattamente ciò che Ling Jie era disposto ad ottenere anche a costo di allenarsi per tutta la vita. Eppure in quel momento era di fronte ai suoi occhi, facendolo tremare dallo stupore.


“Prendi... questo!”


Stavolta, Yun Che attaccò per primo. Saltando non molto in alto, fece oscillare il mezzo spadone tra le sue mani e sferrò un semplicissimo fendente verso Ling Jie.


Ling Jie aveva affrontato molti degli attacchi di Yun Che. Ma stavolta, non appena lui sollevò lo spadone, Ling Jie si sentì soffocare, e quando lo vide saltare gli sembrò di avere davanti a sé una montagna che stava precipitando dal cielo.


Anche se lo spadone era rimasto con solo metà della lama, la forza e lo slancio di quell'attacco superarono quelli di ognuno dei precedenti!


Booom!!!


Sebbene fosse stato spezzato, la Spada Colossale del Signore Supremo era mostruosamente grande e la metà rimasta era comunque lunga circa un metro e mezzo, ovvero quanto le spade gemelle Yuan Yang di Ling Jie. L'immagine di Ling Jie divenne sfocata e schivò l'attacco come se fosse un soffio di vento. Yun Che colpì il vuoto e la lama dello spadone si schiantò pesantemente a terra, creando un'esplosione assordante. Immediatamente dei frammenti di roccia volarono in aria, si sollevarono sabbia e polvere e sotto ai suoi piedi apparve un cratere profondo parecchi metri.


La potenza di quell'attacco fece rabbrividire Ling Jie e l'intero pubblico.


“Taglio della Luce!”


Ling Jie inspirò a fondo. Le spade Yuan Yang fluttuavano intorno a lui, danzando in cerchio e crearono numerose lame d'energia così affilate da poter lacerare l'aria e lo spazio. Sebbene dovesse difendersi dai colpi di due potentissime Spade Sky Profound, Yun Che aveva un'espressione inaspettatamente tranquilla. Senza nemmeno preoccuparsi delle due spade, puntò direttamente a Ling Jie e attaccò senza sosta con la Spada Colossale del Signore Supremo, mezza distrutta.


Booom!


Booom!!


Booom!!!


Booom!!!!


...........


Ad ogni attacco di Yun Che, si creavano a terra dei profondi crateri, accompagnati da boati assordanti e da frammenti di roccia e polvere che riempivano l'aria. Si poteva solo immaginare quanto fosse devastante la forza di ognuno di quei colpi. Le esplosioni erano così forti da far tremare i timpani e il cuore, come se in lontananza un gigante stesse camminando verso il pubblico. Anche la resistentissima barriera di Energia Misteriosa veniva messa a dura prova dagli attacchi di Yun Che.


Quando Yun Che aveva sferrato il primo fendente, tutti erano rimasti scioccati. Ad ogni colpo, era come se scoppiasse un tuono accanto alle loro orecchie. Vedendo la Spada Colossale del Signore Supremo tagliata in due, avevano pensato che il duello fosse ormai terminato. Ma sebbene impugnasse uno spadone spezzato a metà, i suoi continui attacchi erano incredibilmente potenti... erano ancora più distruttivi di quelli di prima, quando lo spadone era ancora intero.


Ling Jie, poco prima, riusciva a tagliare le tempeste di vento creata dallo spadone, usando le spade gemelle Yuan Yang, ma ora che la sua forza era cresciuta così incredibilmente, le spade Yuan Yang venivano respinte nonostante fossero permeate di Energia Misteriosa. Figurarsi ferire Yun Che, non riuscivano neppure ad avvicinarsi a lui. Anche quando Ling Jie riusciva a creare un'apertura sfruttando la sua tremenda velocità e le sue Abilità Profound di alto livello, Yun Che si limitava a ignorare le spade Yuan Yang che stavano per raggiungerlo. Gli bastava attaccare un'altra volta, e la terrificante esplosione di vento ampia parecchi metri costringeva Ling Jie ad interrompere l'assalto per poter schivare e allontanarsi.


RIIIP – –


BOOM!


RIIIP – –


BOOM!!


…..


Le esplosioni miste al rumore assordante dell'aria che veniva lacerata scuotevano i timpani e i gli animi del pubblico. Durante i loro scambi di colpi,si erano mossi di varie decine di passi, ma ai loro piedi erano apparsi più di un centinaio di crateri che si sovrapponevano fra loro. Le crepe nella roccia erano fittissime, ed erano diventate così tante da non poter essere contate. Tutta la zona centrale dell'Arena era stata distrutta, nulla era rimasto intatto.


La sabbia, la polvere e i frammenti di roccia si libravano in aria. Raggiungevano un'altezza di varie dozzine di metri, e avvolgevano completamente i due sfidanti. Si riuscivano a distinguere vagamente solo i loro profili e i raggi d'energia arancione e turchese, che sembravano delle stelle cadenti.


“Questo... questo... è reale?”


“Lo spadone di Yun Che era stato chiaramente spezzato da quelle due Spade Sky Profound. Ma allora come mai la forza dei suoi attacchi è aumentata così tanto, se sta usando un'arma incompleta? A meno che...”


“E se Yun Che poco fa si stesse ancora trattenendo... o forse, non stava usando neppure metà della sua vera forza?”


“Decimo livello del Stadio del Vero Misterioso... mio dio, è un genio o un mostro?”


Boom!!


Yun Che fece schiantare il suo spadone a terra. Anche se Ling Jie riuscì a schivare, fu comunque scagliato in aria dall'onda d'urto. Volò all'indietro, ma prima che atterrasse nei suoi occhi apparve una luce fredda, le spade Yuan Yang si incrociarono davanti al suo petto, e i bagliori sulle loro lame diventarono molto più densi e luminosi...


“Spada Assoluta Heaven's Might... Moon Break!!”


Quello era l'attacco che poco prima Ling Jie aveva usato per distruggere la Spada Colossale del Signore Supremo. Sia la sua velocità che la sua potenza erano terrificanti. Ma Yun Che aveva subito le conseguenze di quella tecnica già una volta, come avrebbe potuto commettere gli stessi errori? Quando le spade Yuan Yang si illuminarono, Yun Che le stava già fissando con attenzione. Grazie alla sua preparazione mentale, la velocità dei due rapidissimi raggi d'energia non gli sembrò più poi così sorprendente, e comprese chiaramente quale sarebbe stata la loro traiettoria.


“Non credere che solo le spade leggere possano creare dei raggi d'energia, anche gli spadoni... possono farlo!”


Di fronte a quell'attacco così distruttivo da spezzare la Spada Colossale del Signore Supremo, Yun Che decise di non schivare, sebbene avesse molto tempo per farlo e, usando l'Ombra del Dio Stellare, avrebbe potuto evitarlo con facilità. Al contrario, sollevò la lama spezzata dello spadone, che all'improvviso fu avvolta da una luce nera come la notte.


“Huu!!”


Yun Che gridò con ferocia e sferrò un brutale fendente verso il basso, contro i raggi d'energia della Moon Break che stavano per raggiungerlo. Subito dopo, si sentì un sibilo e lo spadone creò una gigantesca onda d'energia nera, che sotto gli sguardi increduli di tutti si scontrò violentemente con i raggi arancione e turchese.


“Co... cosa!!?” Ling Yuefeng si alzò in piedi, senza riuscire a controllarsi.


Se i raggi d'energia arancione e turchese erano paragonabili a due mezze lune, allora quello creato da Yun Che era un'enorme e oscura luna piena.


Boom!!


Le tre lame d'energia si scontrarono a mezz'aria. Non appena si toccarono, le tre energie si sovrapposero e inglobarono a vicenda, creando un surreale miscuglio di colori. All'interno di quella luce, molti raggi d'energia arancione e turchese si precipitavano verso Yun Che, ma appena entravano in contatto con la luna nera andavano in pezzi. Gradualmente, la luce turchese e quella arancione si affievolirono, fino a svanire del tutto e rimase solo l'energia nera, la cui forza non si era ridotta neppure di metà e che si diresse rapidamente verso Ling Jie.


Ling Jie si spostò velocemente, schivando l'attacco per il rotto della cuffia e sentendosi incredibilmente affaticato. Prima ancora che potesse riprendere l'equilibrio, sentì alle sue spalle un'esplosione assordante. Guardò Yun Che con un volto confuso, e per qualche secondo non fece altro che fissarlo.


La Spada Assoluta Heaven's Might – Moon Break era stata davvero distrutta da Yun Che in uno scontro diretto.


E l'aveva fatto usando uno spadone spezzato, con solo metà della lama!


“Così... così forte, così forte...” farfugliò Ling Jie a bassa voce, senza rendersene conto. Solo allora comprese che Yun Che, poco prima, non aveva detto “Dovrò fare sul serio” solo per vantarsi e intimorirlo. Mentre combatteva contro di lui, si sentiva mancare il respiro.


Durante quel breve momento di silenzio, eccetto il lieve rumore del vento, si poteva sentire soltanto Ling Jie che ansimava, stanco. Dopo un be po', riuscì finalmente a calmarsi e a rendere più regolare il suo respiro. Dopodiché, tornò in una posizione da combattimento e guardò Yun Che negli occhi. Con uno scatto dei suoi piedi, scattò verso l'alto, saltando a più di ottanta metri di altezza.


L'improvviso aumento nella forza di Yun Che aveva scioccato tutti, anche Ling Yuefeng. Si rendeva continuamente conto di averlo sottovalutato e, proprio quando credeva che non potesse sorprenderlo di nuovo, capiva di essersi sbagliato ancora una volta. Quando Yun Che creò quell'incredibile raggio di energia, che neutralizzò completamente la Moon Break di Ling Jie, capì che suo figlio non avrebbe mai potuto vincere quell'incontro.


“Ora proverà ad usare quella tecnica.” Ling Yun sollevò lo sguardo. Parlò a bassa voce, fissando Ling Jie, che era ancora in alto nel cielo.


“... potrebbe essere la sua ultima speranza.” Ling Yuefeng sospirò in silenzio: “Non me l'aspettavo. Non avrei mai potuto immaginare che Yun Che potesse davvero sfruttare così bene la potenza di uno spadone. Devo ammettere di non essere in grado di vedere nel cuore di quel ragazzo... chi diavolo è che ha fatto da maestro a un mostro così straordinario...”


Yun Che guardò Ling Jie, ancora sospeso a mezz'aria, e sentì la sua voce, stranamente cauta: “Capo, questo attacco, devi assolutamente pararlo. Se non ci riuscirai, molto probabilmente potresti morire... ma sono convinto che tu sia in grado di bloccarlo... se ce la farai, sarò disposto a diventare il tuo fratellino! E non avrò rimorsi nel farlo!”


Quando ebbe finito di parlare, la Spada Celeste Yang e la Spada Celeste Yuan volarono via dalle sue mani, fluttuando una alla sua destra e una alla sua sinistra. Sulle loro lame apparve una luce accecante. Man mano che l'energia si espandeva, la luce diventava ancora più luminosa. Da lontano sembrava che nel cielo fossero apparsi due piccoli soli, uno arancione e uno turchese.


Un'energia incredibilmente pungente ricoprì il cielo e la terra, assumendo vagamente la forma di una gabbia di spade, con al centro Yun Che. Yun Che abbassò lo sguardo. Afferrò saldamente l'elsa della Spada Colossale del Signore Supremo e si preparò a usare Distruzione della Luna e delle Stelle. Ma proprio in quell'istante, la Spada Colossale del Signore Supremo tremò e lampeggiò con un bagliore molto scuro. Contemporaneamente, alcuni frammenti di un'anima dalle origini ignote apparvero nella mente di Yun Che.


Quei frammenti contenevano alcuni ricordi di un eroe di guerra, un Signore Supremo che aveva segnato l'epoca in cui aveva vissuto. Circondato da migliaia e migliaia di nemici e di cavalieri, con un solo fendente del suo spadone creava una devastante tempesta di vento, massacrando innumerevoli centinaia di avversari con un solo colpo e lasciando i loro cadaveri sul campo di battaglia. Ogni suo attacco sembrava in grado di fare tremare la terra e il cielo. Le truppe nemiche erano potenti e senza fine, ma nessuno riusciva ad arrivare a più di trenta metri da lui. Al centro dell'enorme esercito avversario, brandiva il suo imponente spadone e nessuno poteva contrastarlo.


E la sua arma, era esattamente la Spada Colossale del Signore Supremo che ora Yun Che stringeva fra le mani.


Quei frammenti d'anima erano le poche e sfocate immagini raccolte dalla coscienza della Spada Colossale del Signore Supremo. Erano momenti di gloria, che l'arma di un Signore Supremo non avrebbe mai potuto dimenticare.


l'Energia Misteriosa raccolta per Distruzione della Luna e delle Stelle si disperse. Yun Che chiuse gli occhi. Imitando il Signore Supremo nei ricordi conservati dai frammenti d'anima, sollevò la Spada Colossale del Signore Supremo, ormai spezzata, e intorno alla sua lama si accumulò lentamente un'energia tirannica e opprimente.


“Vecchia amica, grazie per avermi regalato un dono così prezioso a pochi secondi dalla fine. Questo attacco, si chiamerà – Furia del Signore Supremo!!”
                                


                                



