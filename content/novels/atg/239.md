---
weight: 2390
title: Capitolo 239 - Incontro tra Marito e Moglie (1)
pubDate: 2025-01-28T19:30:26.253Z
tags:
    - atg
---


Nessuno aveva previsto dei risultati del genere. La battaglia di Yun Che contro Ling Jie era stato uno spettacolo e il duello tra Xia Qingyue e Ling Yun li aveva stravolti.
Il pubblico non riuscì a calmarsi per un bel po' di tempo.


In questo torneo di giovani sotto i vent'anni era apparso inaspettatamente un Dominio!


"Sigh, è proprio vero che le onde dello Yangtze spingono in avanti quelle precedenti. Siamo cresciuti, il tempo della giovane generazione è già arrivato! Ling Yun poteva lasciarci senza parole, ma questa Xia Qingyue... Eheh di fronte a questa giovane sento di non poter nemmeno alzare la testa." Sospirò uno degli anziani di un grande setta.


<em>P.S. dell'autore: Non chiedetemi perché il fiume Yangtze sia qui! Non lo so davvero!)</em>


<em>Nota Traduzione: 长江后浪推前浪 "le onde dello Yangtze spingono in avanti quelle precedenti" significa che una generazione sarà sempre più capace di quella precedente; viene spesso usata per lodare le persone giovani...</em>


"È comunque una buona cosa. Se non altro prova che l'Impero Ventoblu potrà crescere ancora di più in futuro."


"Mi chiedo dove Asgard Nuvola Gelida abbia trovato una discepola del genere. Dopo questo torneo il nome 'Xia QingyuÈ risuonerà per tutto l'impero. Il titolo del più forte apparterrà a qualcun altro."


"Senza dubbio questa ragazza dev'essere la prima ad aver sbaragliato la Villa della Spada Celestiale in questo modo, dev'essere difficile per loro da sopportare."


Tutte le discussioni erano concentrate su Xia Qingyue e pochi accennarono al suo sfidante di domani. Non era sorprendente, anche se l'incontro di Yun Che e Ling Yun era stato entusiasmante, in confronto alla battaglia di oggi era molto inferiore.
Yun Che non aveva sconfitto facilmente Ling Jien, che aveva rotto la sua arma. Era impossibile che battesse Xia Qingyue che aveva sconfitto Ling Yun e che poteva perfino evocare un Dominio.


Una volta che Xia Qingyue avesse usato quella mossa, forse nessuno dell'Stadio della Terra Misteriosa avrebbe potuto reggere il confronto con lei. Questo tipo di abilità che trascendeva i realm era un dono del cielo.


I membri della Villa della Spada Celestiale in effetti erano scontenti.


Visto che il suo corpo e i suoi meridiani erano stati congelati dal Dominio ed era stato ferito dall'attacco di Xia Qingyue, Ling Yun non si svegliò nemmeno dopo che passarono sei ore. L'uomo era estremamente pallido e il suo volto mostrava segni di sofferenza... Era difficile dire che fosse a causa del dolore o della sconfitta che aveva subito, imbarazzando il suo setta.


"Yun'er non si è ancora svegliato?" Ling Yuefeng si avvicinò con un'espressione impassibile.


"Non ancora. Il Sosia Spirito della Spada è stato distrutto e la sua mente deve aver subito un bel po' di danni, ma dovrebbe risvegliarsi dopo qualche ora." Disse preoccupato Ling Jie.


"Sigh..." Ling Yuefeng sospirò chiudendo gli occhi. "In questi due incontri tu e tuo fratello avete mostrato completamente le vostre capacità, non c'è niente da dire.
Sembra che in questi anni sia stato troppo orgoglioso e arrogante... L'era del regno della nostra Villa della Spada Celestiale è finita..."


..................


Giunse la notte, la luna calante era sorta e il cielo brillava grazie alla sua luce. Xia Qingyue era seduta in silenzio accanto ad uno stagno di loti, le mani che le reggevano le guance mentre fissava la luna incompleta. Il suo sguardo era come un lago senza increspature. Era immersa nel profondo dei suoi pensieri.


Soffiò una brezza fresca e un'immagine bianca apparve accanto a lei senza fare un suono. Xia Qingyue abbassò lo sguardo, si alzò e poi si inchinò: "Anziana Maestra."


Chu Yuechan annuì lievemente, poi le porse una pillola. Il medicinale era bianco come la neve ed emanava una luce simile a quella della luna: "Hai usato il tuo Dominio oggi e hai ferito lievemente la tua vitalità. Di questo passo recupererai solo il sessanta per cento della tua energia per domani, ma dopo aver assunto questa pillola potrai recuperarla completamente."


"Pillola Heaven Returning Frozen Soul..." Xia Qingyue era sbalordita ma non la prese.
"È un tesoro senza prezzo, non dovrebbe essere sprecato per me."


"Sei il futuro pilastro e la speranza di Asgard Nuvola Gelida. In futuro la posizione di Signora di Asgard apparterrà a te. Ogni tesoro che userai non sarebbe mai uno spreco. Prendila."


La posizione di Chu Yuechan era seconda solo a quella della Signora di Asgard. Xia Qingyue non rifiutò più e mise subito in bocca la pillola.


"Grazie Anziana Maestra."


Quando la pillola entrò nel suo corpo, la brezza notturna divenne estremamente fredda e l'energia del cielo e della terra entrarono velocemente nel corpo di Xia Qingyue, permettendo alla sua vitalità ferita e alla sua Energia Misteriosa di accumularsi velocemente.


Chu Yuechan la guardò con uno sguardo pieno di emozioni contrastanti e sussurrò: "Qingyue, per la battaglia di domani, non sottovalutare il tuo avversario e, cosa più importante, non pensare che di aver già vinto. Riguardo alla sua abilità, anche se sta nascondendo ancora alcuni segreti, anche se utilizzasse tutti i mezzi che ha a disposizione, sarebbe comunque di molto inferiore a te. Con il tuo Dominio nessuno al di sotto dello Stadio del Cielo Misterioso può resisterti.
Tuttavia lui ha due cose nelle quali tu sei inferiore."


Xia Qingyue la guardò con stupore con i suoi occhi belli come la luna: "Per favore mi consigli Anziana Maestra."


"La prima è la sua esperienza in battaglia e i suoi acutissimi cinque sensi. Per quanto riguarda la sua risolutezza e la sua decisione in circostanze pericolose unite alla sua esperienza, figuriamoci te, perfino io sono inferiore al suo livello... La seconda è la sua perseveranza e la sua determinazione. Anche se viene messo sotto pressione fino al limite e non ha alcuna capacità di contrattaccare, non credere di aver la vittoria in pugno, al contrario, quando è in difficoltà diventa ancora più terrificante. Sotto una pressione estrema, una persona normale può usare tutte le sue forze, mentre lui può trarre potere dal suo animo... Nella battaglia di domani non dovresti rilassarti, potrebbe essere un incontro difficile. Queste non sono parole vuote, ma il mio consiglio come Anziana Maestra."


"Anche se tu perdessi non ne sarei troppo stupita."


Xia Qingyue rimase sbalordita.


Il cuore di Chu Yuechan era come ghiaccio profound e raramente avrebbe parlato.
Questa era la prima volta che Xia Qingyue l'aveva sentita parlare così tanto.
E ogni parola che aveva detto era una valutazione estremamente buona... Così alta da sembrare impossibile.


Se non l'avesse sentito direttamente da Chu Yuechan non ci avrebbe creduto.


"Sì, ricorderò il consiglio dell'Anziana Maestra." Disse a bassa voce Xia Qingyue. Subito dopo, anche se stava esitando, chiese: "Qingyue ha una domanda arrogante da chiederle..."


"Vorresti sapere perché lo capisco così tanto?" Chu Yuechan chiuse lentamente gli occhi.


"Sì..."


Chu Yuechan si girò e, proprio quando Xia Qingyue pensava che se ne sarebbe andata, disse in tono basso: "Precedentemente ho lasciato Asgard per cacciare i tre nuclei Sky Profound perché tu potessi raffinare la Giada Liquida Frozen Heart. Quando ho ottenuto il terzo nucleo sono rimasta accidentalmente avvelenata. Dopodiché l'ho incontrato e mi ha aiutato a curare il veleno e mi sono ritrovata in debito con lui."


Le labbra di Xia Qingyue tremarono.


"Due mesi dopo sono tornata ad Asgard per poi andarmene nuovamente e sono scomparsa per cinque mesi. Quei cinque mesi li ho trascorsi con lui, perché volevo ripagare il favore proteggendolo, ma alla fine è stato lui a salvarmi la vita. È stato grazie a lui che sono riuscita ad avanzare all'Stadio Imperatore Misterioso."


"..." Xia Qingyue non fece alcun suono per molto tempo, non riusciva a credere a ciò che aveva sentito.


Perfino Chu Yuechan stessa non era sicura del perché le avesse rivelato questi segreti che aveva pensato di tenere nascosti per il resto della vita. Forse era perché nel profondo del suo cuore, si sentiva inferiore nei suoi confronti... Dopotutto Xia Qingyue era sua moglie, ma lei in quanto Anziana Maestra di Xia Qingyue aveva...


"Non puoi dire a nessun altro queste parole, inclusa la tua maestra."


"Sì." Xia Qingyue annuì con fare sbigottito.


"In cambio puoi rispondere ad una domanda?"


Oggi Xia Qingyue era sbalordita dato che Chu Yuechan stava parlando così tanto. Annuì: "Anziana Maestra per favore dica."


Chu Yuechan le rispose con un'occhiata e la sua voce fredda portava una traccia di gentilezza: "Quando ti ho insegnato l'Arte della Nuvola Gelida ho sondato la tua conoscenza e ho scoperto che non ti piaceva davvero allenarti, ma che avevi un forte desiderio di ottenere potere. Puoi dirmi il motivo?"


Xia Qingyue sussultò e apparve brevemente una profonda tristezza nei suoi occhi. I suoi occhi divennero umidi e perfino gli spiriti di ghiaccio attorno a lei erano diventati tranquilli.


"A causa di... mia madre..." Dopo le parole sincere di Chu Yuechan, non nascose nulla ma disse in modo molto naturale: "L'incontro dei miei genitori era stato molto magico... Quando mio padre l'aveva incontrata al di fuori della città era in coma e il suo corpo era ricoperto di sangue. Dopo che si era svegliata non aveva alcun ricordo ed era estremamente debole... Poi mia madre sposò mio padre e a causa della sua costituzione darmi alla luce fu molto difficile e sono quasi scampata alla morte..."


"Quando ho compiuto quattro anni mia madre ha recuperato improvvisamente la memoria... Se ne andò, volò via come una fata... Quando se ne andò abbracciò me e mio fratello piangendo, dicendo che se non se ne andava avrebbe portato una calamità a tutta la famiglia. Ha detto che sarebbe andata in un posto che si chiama Dominio degli Dei. Era un posto in cui non saremmo mai potuti andare...
Dopodiché, anche se mio padre è rimasto forte, l'ho spesso visto piangere in silenzio quando era da solo. Dopo più di dieci anni non si è mai risposato... Mio fratello era così giovane e non conosceva la situazione, ma mentre cresceva la cosa che invidiava di più erano le persone che avevano una madre..."


"Il Dominio degli Dei?" Chu Yuechan aggrottò le sopracciglia, perché nonostante la sua esperienza non aveva mai sentito questo nome. "Sai che posto è?"


Xia Qingyue scosse la testa distrattamente: "Non lo so. Ho letto molti antichi testi, ma non ho mai visto questo nome."


"Il motivo per cui persegui il potere è per raggiungere un livello sufficientemente alto da imparare questo nome, vero?"


"Sì..." Xia Qingyue annuì lievemente prima di sollevare il volto verso la luna calante: "Voglio solo riunire la mia famiglia. Anche se questo obiettivo è molto lontano, credo che se avanzerò sempre più di livello, un giorno riuscirò ad incontrarla..."


In quel momento si sentirono dei passi al di fuori del patio. Presto risuonò una voce dalla porta principale del cortile: "Sono Xiao Kuangyu della setta Xiao. Vorrei incontrare la Fata della Luna Ghiacciata, 'Xia QingyuÈ... Non ho motivi ulteriori. Ho solo una forcina di giada gelida che è molto adatta alla Fata della Luna ghiacciata. Solo con lei questo tesoro non verrebbe sprecato.
E..."


Prima che Xiao Kuangyu finisse di parlare, Chu Yuechan stese la mano e spinse. Evocò un fiume di energia fredda e sigillò l'entrata principale con uno spesso muro di ghiaccio alto tre metri. Questa energia aveva fatto impallidire di paura Xiao Kuangyu, che si ritirò velocemente. Anche se il suo volto era torto dalla rabbia non osò aggiungere altro. Non aveva scelta se non stringere i denti e andarsene con rabbia.


In tutto l'Impero Ventoblu, forse solo Asgard Nuvola Gelida poteva bloccare ed imbarazzare questo secondo giovane maestro della setta Xiao.
