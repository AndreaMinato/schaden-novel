---
weight: 2460
title: Capitolo 246 - Vincitore
pubDate: 2024-06-01T20:27:25.213Z
tags:
    - atg
---


Ultimo dei capitoli SPONSORIZZATI da Riccardo B! Grazie ancora!
-Alstor


Yun Che era svenuto da parecchio tempo e non si era ancora rialzato. Quindi, la battaglia fra lui e Xia Qingyue era finalmente giunta al termine. Era calato il sipario sull'ultimo incontro del Torneo.


Il torneo era finito, ma nessuno riuscì a riprendersi velocemente da tutti gli shock subiti. Nessuno dei due finalisti era un discepolo della Villa della Spada Celestiale. Alla fine, a vincere era stato Frozen Cloud Asgard... Ma nulla di tutto questo sembrava importare, in quel momento. Quel duello aveva sconvolto tutti gli spettatori, aveva fatto in modo che attraversassero il fuoco e il ghiaccio dei Nove Cieli. Tutto ciò che avevano visto aveva scioccato senza pietà i loro occhi e il loro spirito.


I due finalisti avevano solo diciassette anni, ma avevano combattuto una battaglia che superava di gran lunga ciò che normalmente era possibile ai loro livelli di Profound Strength, e questo aveva mandato in frantumi tutto quello che i presenti credevano di sapere. In particolare Yun Che che, anche se alla fine era stato sconfitto da Xia Qingyue, era solo al True Profound Realm ma era riuscito a sbalordirli ancora più della sua avversaria. Di fronte a quei due ragazzi straordinari, il prestigio della Villa della Spada Celestiale era passato in secondo piano. Persino il discepolo ritenuto da tutti il “migliore della giovane generazione”, Ling Yun, era stato sconfitto senza apparentemente nessuna difficoltà.


“Fata del Vetro Ghiacciato, congratulazioni per la vostra vittoria.” si complimentò frettolosamente il Maestro del Sect seduto alla destra di Frozen Cloud Asgard. Ma, pur essendo il Maestro di un Sect, non ebbe il coraggio di rivolgersi a Chu Yuechan.


Il Maestro del Sect seduto a sinistra impallidì immediatamente: “Il grande Asgard è riuscito a crescere una discepola così incredibile, merita pienamente questa vittoria. Immagino che la fama di Frozen Cloud Asgard si diffonderà in tutto il mondo...”


Chu Yueli inarcò le sopracciglia e non rispose. Il risultato finale le aveva fatto tirare un sospiro di sollievo. Questo era ciò in cui aveva sperato. Per la prima volta Frozen Cloud Asgard era riuscito a ottenere il primo posto, diversamente da ciò che era sempre successo. Di conseguenza, l'esito del Torneo sarebbe stato conosciuto dappertutto e Frozen Cloud Asgard avrebbe ottenuto una gloria e una fama ben maggiori di quelle che aveva avuto in passato. Tuttavia, ottenere quel risultato era stato molto più difficile di quanto si aspettasse. Il più grande ostacolo non era stato Ling Yun, ma qualcuno di cui si era quasi completamente dimenticata... un ragazzo che diciotto mesi prima aveva le Profound Vein menomate, non aveva nessuna qualità degna di nota ed era addirittura stato esiliato dal suo stesso Clan!


Yun Che aveva perso conoscenza, ma Xia Qingyue sembrava stare bene. Chu Yuechan avrebbe dovuto sentirsi sollevata. Ma in quanto Maestra di Xia Qingyue, conosceva alla perfezione le sue reali capacità e i suoi limiti, e sapeva che quell'attacco così forte da far tremare la terra non era stato sferrato da lei. Anche se sembrava che Yun Che fosse stato sconfitto e che Xia Qingyue non fosse rimasta ferita, non riusciva a calmarsi.


“Yun Che è a terra da più di dieci secondi. La vincitrice della Finale del torneo di quest'anno è...”


“Aspettate!”


Prima che Ling Wugou riuscisse a gridare il nome “Xia Qingyue”, fu interrotto da una voce gelida.


Ad averlo detto era stata, sorprendentemente, proprio Xia Qingyue. Dopo averlo detto, si avvicinò a Yun Che e si fermò accanto a lui. Distese in avanti entrambe le braccia e uno spirito del ghiaccio dai riflessi bluastri discese lentamente su Yun Che, avvolgendolo. Dopo aver guardato lo spirito del ghiaccio congelare gradualmente le sue ferite, Xia Qingyue si voltò e disse delicatamente: “La vincitrice non sono io. È lui. Per quest'incontro... ammetto la mia sconfitta.”


WHOAA ~~~~


L'Arena fu travolta dallo scompiglio. Tutti si guardavano a vicenda, increduli. Yun Che era svenuto, mentre Xia Qingyue non si era fatta quasi nulla. Era evidente chi avesse perso e chi vinto. Eppure, Xia Qingyue aveva ammesso spontaneamente di essere stata sconfitta, regalando la vittoria a Yun Che. Nessuno riusciva a capire perché l'avesse fatto.


Chu Yueli si alzò in piedi, esterrefatta, e gridò: “Qingyue, cosa stai dicendo? Ritira immediatamente quello che hai detto!”


Chu Yuechan, all'improvviso, disse con freddezza: “Guarda in alto.”


Chu Yueli sollevò lo sguardo senza rendersene conto e rimase paralizzata. Anche l'espressione sul suo volto sembrò pietrificarsi. Era senza parole.


In quell'istante, un lungo fiocco bianco cadde dal cielo. Atterrò esattamente sulla spalla di Xia Qingyue, che lo prese in mano. Ling Wugou stava per chiedere qualcosa, ma quando vide il Fiocco Fiordineve della Fenice di Ghiaccio, ingoiò quello che aveva intenzione di dire.


Anche se Yun Che era svenuto, Dragon Fault era ancora saldamente stretta nella sua mano destra.


Xia Qingyue sembrava illesa, ma nessuno si era accorto che aveva perso il Fiocco Fiordineve della Fenice di Ghiaccio.


L'aveano notato solo ora, quando era caduto dal cielo. Si poteva solo immaginare a che altezza fosse stato scagliato, se aveva impiegato così tanto per tornare a terra...


“Il suo ultimo attacco era diretto contro il mio Fiocco Fiordineve della Fenice di Ghiaccio... se avesse scelto si sferrarlo contro di me, probabilmente sarei morta. È lui il vero vincitore dell'incontro. Io ho perso.”


Chu Yueli rimase scioccata per un qualche secondo, poi sospirò profondamente. Chiuse gli occhi, e rimase a lungo in silenzio.


Anche se il risultato era stato rovesciato in seguito alla resa di Xia Qingyue, i risultati che Frozen Cloud Asgard avrebbe ottenuto non sarebbero cambiati. Dopotutto, tutti i presenti avevano visto che Yun Che aveva perso i sensi. Persino Ling Wugou, in quanto arbitro, avrebbe potuto decidere di non accettare l'ammissione di sconfitta di Xia Qingyue.


Ma vedendo il Fiocco Fiordineve della Fenice di Ghiaccio e ascoltando le parole di Xia Qingyue, tutti capirono chi era il vero vincitore.


Ling Wugou annuì, e decise di non muovere altre obiezioni. Sollevò di nuovo le mani e annunciò ad alta voce: “Xia Qingyue ha ammesso la sua sconfitta, il Campione del torneo di quest'anno è...”


“Yun Che della Famiglia Imperiale Ventoblu!!”


Quando gridò l'esito della Finale, il torneo fu infine concluso. Poco dopo, l'atmosfera nell'Arena divenne molto chiassosa. Prima del Torneo, nessuno si sarebbe mai aspettato che sarebbe finito così. Era impossibile che qualcuno si aspettasse quel risultato. Se qualcuno avesse sostenuto che il campione sarebbe stato un membro della Famiglia Imperiale Ventoblu, tutti l'avrebbero creduto un pazzo o un idiota.


La Famiglia Imperiale Ventoblu. Inizialmente, quel nome avrebbe dovuto essere maestoso e imponente, ma era sempre stato insultato e ridicolizzato nel mondo dei praticanti del Profound. Quel giorno, per la prima volta nella storia, la Famiglia Imperiale Ventoblu era arrivata prima al Torneo!


“... anche se non siamo riuscite ad ottenere il primo posto, almeno abbiamo sconfitto Ling Yun e superato la Villa della Spada Celestiale. In fin dei conti, abbiamo raggiunto l'obiettivo che ci eravamo prefissate.” disse sorridendo Chu Yueli, dopo aver superato l'iniziale delusione. Aveva recuperato la sua solita calma: “Imprevedibilmente, la più grande sorpresa di tutto il Torneo è stato il marito di Qingyue. Il destino è davvero la cosa più misteriosa che ci sia al mondo.”


Chu Yuechan non disse nulla. I suoi occhi erano come cristalli di ghiaccio, e nessuno riusciva a capire cosa stesse pensando.


“Troppo fantastico, troppo fantastico... come c'era da aspettarsi dal mio Capo! Per riuscire a diventare il Capo di uno come me, Ling Jie, bisogna come minimo saper compiere un'impresa come questa!” Ling Jie gridava, stringendo con forza i pugni. Per Ling Jie, che si era già vantato con tutti gli altri di essere il Fratello Minore di Yun Che, la sua vittoria era un grande onore. Si era dimenticato già da parecchio che la Villa della Spada Celestiale il giorno prima era stata sconfitta.


Dai posti a sedere della Famiglia Imperiale Ventoblu non proveniva nessun urlo di gioia. Dopo che Ling Wugou ebbe annunciato il risultato, Cang Yue gridò a squarciagola: “Fratello Minore Yun!” e, senza preoccuparsi di nient'altro, corse sul palco al centro dell'Arena il più velocemente possibile. Xia Yuanba la stava seguendo, con un 'espressione terrorizzata. Anche se Qin Wushang aveva reagito un po' più lentamente di loro, ovviamente era molto più veloce. Raggiunse Yun Che in un battito di ciglia e cominciò ad esaminare le sue ferite.


“Co... come sta il Fratello Minore Yun?” Cang Yue distese entrambe le mani, ma non ebbe il coraggio di toccarlo. Sul suo viso stavano già scorrendo le sue lacrime.


Quando Qin Wushang allontanò le mani da Yun Che, sul suo viso apparve un'espressione tranquilla e sollevata: “Non si preoccupi, Principessa. Anche se le sue ferite sembrano terribili, in realtà sono tutte superficiali. Se riposerà, riuscirà a guarire pienamente entro un mese. I suoi organi interni hanno subito solo qualche lieve danno, e l'unica cosa di cui preoccuparsi è che ha sforzato troppo le sue Profound Vein. Questo richiederà parecchio tempo per guarire, ma riuscirà a tornare in piena forma. Solo che, sigh... temo che non potrà esplorare il regno segreto del bacino celeste, in queste condizioni.”


Sentendo le parole di Qin Wushang, finalmente Cang Yue si calmò un po'. Strinse con forza la mano di Yun Che e si rifiutò di lasciarlo.


La preoccupazione di Cang Yue, le sue lacrime e il modo in cui parlava a Yun Che... Xia Qingyue si accorse di tutto. Rallentò il passo e decise di non avvicinarsi. Prese in mano la confezione di Pillole Snow-colored che le aveva dato la sua Maestra, in silenzio.


“Capo Palazzo Qin, diecimila congratulazioni.” disse Ling Wugou. Anche se la Villa della Spada Celestiale era stata sconfitta e aveva perso la prima posizione, che le era sempre appartenuta, Ling Wugou era rimasto imperturbabile e prese l'iniziativa di complimentarsi con Qin Wushang. Senza aspettare una risposta, aggiunse: “Non serve che diciate nulla, Capo Palazzo Qin. Vi porterò al Padiglione Heaven Returning.”


Qin Wushang annuì e prese Yun Che fra le sue braccia: “Conto su di voi affinché mi mostriate la strada, Anziano Ling.”


Yun Che era il vincitore della Finale, ma non poté godersi l'attenzione e i complimenti del pubblico. Era stato portato via poco dopo la fine dell'incontro. Anche se lui, il protagonista, se n'era andato, l'Arena rimase nel caos per parecchio tempo. I ragazzi più giovani erano scossi da quello che avevano visto. Tutta la loro arroganza era sparita. Prima tutti loro sostenevano di essere incredibilmente talentuosi, ma oggi avevano visto coi loro occhi cosa davvero volesse dire essere straordinari, e avevano capito che di non valere nulla.


Questo era stato il torneo più incredibile di sempre. Aveva fatto a pezzi almeno trent'anni di storia. Il suo svolgimento e la sua conclusione erano stati pieni di entusiasmo e sorprese. L'esito di questo Torneo si sarebbe diffuso in tutto l'Impero Ventoblu come un'onda gigantesca, e se ne sarebbe parlato a lungo.


Ovviamente, c'era anche chi avrebbe voluto che le cose fossero andate diversamente.


Per esempio, il Burning Heaven Clan. Erano stati sconfitti brutalmente e in più il loro Grande Anziano aveva perso il controllo, venendo poi umiliato da Yun Che.


Un altro esempio era la Fortezza Heavenly Spear Thunderfire, che aveva mancato di rispetto a Yun Che. Anche se, a confronto del Burning Heaven Clan, i suoi membri erano molto più agitati. Mu Tianbei non si sarebbe mai aspettato che Yun Che fosse in realtà così mostruosamente forte. E ancor di più, non si sarebbe mai aspettato che sarebbe stato il campione del Torneo.


Un talento come quello sarebbe sicuramente cresciuto fino a diventare uno dei Troni dell'Impero Ventoblu! Nelle centinaia di anni di vita della Fortezza Heavenly Spear Thunderfire, non aveva dato vita a un solo Trono, né aveva mai osato contattarne uno.


Mentre ci pensava, Mu Tianbei non riusciva a calmarsi. Lungo la sua schiena scorrevano fiumi di sudore fretto, e la sua faccia era verde dal rimpianto.


…..............................................


Palazzo Imperiale Ventoblu, Camere dell'Imperatore.


Sebbene fosse l'attuale Imperatore di Ventoblu, il volto di Cang Wanhe era completamente rosso e i suoi occhi brillavano debolmente, come se stesse sognando.


Cang Wanhe stesso pensava di star sognando.


Aveva ricevuto una trasmissione sonora da Qin Wushang: la Famiglia Imperiale Ventoblu aveva ottenuto la prima posizione al torneo...


Subito dopo, aveva ricevuto una trasmissione sonora anche da sua figlia: la Famiglia Imperiale Ventoblu aveva ottenuto la prima posizione al torneo...


Mentre stringeva la Giada di Trasmissione del Suono, Cang Wanhe era confuso. Anche dopo mezza giornata, non era ancora riuscito a calmarsi. Si fidava di Qin Wushang e si fidava ancor più di sua figlia Cang Yue, ma non aveva il coraggio di credere alle loro parole, anche se gli avevano detto la stessa cosa. Infatti era troppo bello, troppo irreale... come se si trattasse solo di voci presenti nei suoi sogni, che promettevano solo fantasie.


Dall'esterno provenne il suono di alcuni passi frettolosi. Poco dopo, il suo eunuco personale si precipitò nella camera e si inginocchiò di fronte a lui, gridando a squarciagola con voce roca: “Congratulazioni, Sua Maestà! Congratulazioni! Finalmente, quest'oggi il torneo è terminato e la nostra Famiglia Imperiale... la Famiglia Imperiale... è davvero arrivata al primo posto!”


Le labbra di Cang Wanhe tremarono, e chiese: “Questa notizia, sei sicuro che sia vera?”


“È stato annunciato ufficialmente dalla Villa della Spada Celestiale, quindi non può essere falso! Proprio ora, il messaggio sta venendo diffuso in tutto l'Impero. Non una sola parola è falsa!” l'eunuco continuò a parlare, estremamente eccitato: “Yun Che, il rappresentante della Famiglia Imperiale Ventoblu, ha vinto tutti gli incontri del primo girone, e anche tutti quelli del secondo, poi nella fase a eliminazione ha affrontato lo Xiao Sect, il Burning Heaven Clan, la Villa della Spada Celestiale e Frozen Cloud Asgard, sconfiggendoli tutti e guadagnandosi il primo posto!! Se anche solo metà di tutto questo è falso, che i Cieli possano fulminare questo umile servo!”


Il volto di Cang Wanhe divenne ancora più rosso, e l'entusiasmo si diffuse in tutto il suo corpo: “Bene... Bene... Bene!! …hahahahaha..... hahahahah....”


Cang Wanhe scoppiò a ridere di cuore dalla gioia. Era al potere da più di dieci anni ed era la prima volta che si sentiva così felice e spensierato. Era come se si fosse liberato di tutta la frustrazione e le preoccupazioni che aveva accumulato negli anni, grazie a quella risata senza freni: “Questa è la gloria che merita la mia Famiglia Imperiale Ventoblu! È questo che vuol davvero dire poter guardare il resto del mondo dall'alto in basso! Manda un annuncio imperiale a tutti i nostri alleati. Di'... di'... che da oggi in poi, per i prossimi tre anni, ogni Palazzo Profound riceverà molte più risorse! La ricompensa del Palazzo Imperiale Ventoblu verrà decisa in futuro! A partire da oggi, prepareremo un fantastico banchetto nella sala principale del Palazzo Imperiale, voglio accogliere personalmente Yun Che quando farà ritorno... in quanto alla ricompensa di Yun Che, la deciderò un altro giorno!”


“Questo servo obbedirà ai vostri ordini...”


“Aspetta! Portami subito un po' di buon vino. Voglio gustarmi questo momento come si deve, hahahaha!”


Cang Wanhe di solito aveva un pessimo appetito, ma quel giorno era di ottimo umore e quindi mangiò volentieri. Si sentiva estremamente soddisfatto, ed era profondamente convinto che se anche fosse morto in quel preciso istante non avrebbe avuto nessun rimpianto.





