---
weight: 250
title: Capitolo 250 – Regno segreto del Lago Celeste (2)
pubDate: 2025-01-28T19:30:26.255Z
tags:
    - atg
---


“Non pensate neppure per un istante che il regno segreto del Lago Celeste contenga solo innumerevoli risorse e tesori. È vero, ma al tempo stesso nasconde anche pericoli inimmaginabili! Se non farete attenzione e vi lascerete trascinare dall'avidità, potreste perfino morire! Il regno segreto del Lago Celeste è enorme e nessuno è mai riuscito a raggiungere i suoi limiti. Inoltre, ciò che vedrete nel regno segreto del Lago Celeste cambierà ogni volta che lo visiterete. Anche se lo esplorerete con cura, se vi ritornerete in futuro potreste trovarvi di fronte a un mondo completamente diverso.”


“Durante l'esplorazione del regno segreto del Lago Celeste, siete liberi di viaggiare da soli o in gruppo. Ma se davvero volete acquisire esperienza, la generazione giovane e quella più vecchia dovrebbero dividersi.”


Il discorso di Ling Yuefeng rese tutti molto seri. Se qualcuno della generazione più giovane si fosse fatto proteggere da un membro di quella più vecchia, avrebbe sprecato una preziosa opportunità per allenarsi e avrebbe messo in imbarazzo il proprio setta.


“Nel Regno, le trasmissioni sonore non funzionano. Nessuno potrà usarle per comunicare.”


“Il regno segreto del Lago Celeste serve ad esplorare e allenarsi, non per creare discordia! Se volete saldare i conti con un vostro nemico all'interno del Regno, vi sconsiglio fortemente di farlo. Non sprecate questa preziosa opportunità per diventare più forti! Specialmente i membri della generazione più vecchia, spero che non cadrete così in basso da calpestare la vostra stessa dignità e attaccare qualche ragazzo. Se dovessi scoprirvi a fare qualcosa del genere, non ne gradireste le conseguenze.” disse Ling Yuefeng in tono autoritario: “Anche se tra i più giovani ci fosse un litigio per il possesso di un tesoro scoperto contemporaneamente da più persone, gli Anziani non avrebbero il diritto di intervenire.”


“Più vi addentrerete nel cuore del Regno, maggiori saranno i pericoli! Se non siete abbastanza forti, non tentate la sorte. Neppure la stagione è sempre la stessa, nel regno segreto del Lago Celeste. A volte capita una calda primavera, a volte una fresca estate, ma se saremo sfortunati potrebbe capitarci un rigido inverno...”


I ragazzi che non erano mai entrati nel regno segreto del Lago Celeste ascoltarono con attenzione il lungo discorso di Ling Yuefeng e fecero tesoro dei suoi consigli. A quel punto, da dietro Ling Yuefeng provenne un rumore simile a “Zizi”, attirando l'attenzione dei presenti. Con loro grande sorpresa, si accorsero che alle spalle di Ling Yuefeng si era formata una distorsione nello spazio. La superficie della distorsione sembrava un mare in tempesta, era formata da moltissimi rivoli d'energia che si creavano continuamente.


I rivoli d'energia cominciarono a vibrare sempre più velocemente e a girare caoticamente su se stessi, finché formarono un gigantesco vortice rotante. L'aria circostante veniva risucchiata nel vortice, creando un vento ululante. Infine, la rotazione del vortice cominciò a rallentare fino a fermarsi completamente, e divenne un buco nero come l'inchiostro, dal diametro di quasi tre metri. Eccetto la totale oscurità, non si vedeva nulla oltre quella frattura spaziale che fluttuava a mezz'aria.


“Questa è l'entrata del regno segreto del Lago Celeste.” Ling Yuefeng rimase fermo di fronte al buco nero, guardò i volti eccitati e strabiliati degli altri, e disse: “Ogni volta che qualcuno è entrato nel regno segreto del Lago Celeste, in media due o tre persone sono morte all'interno e non hanno mai più fatto ritorno. Ora che l'ingresso si è aperto, si chiuderà fra sette minuti e mezzo. Se qualcuno non se la sente e vuole restare qui, questa è l'ultima occasione per farlo!”


Nessuno era disposto a tirarsi indietro. Chi temeva la morte non sarebbe mai davvero diventato forte. Inoltre, i rischi non erano molti. Due o tre morti ogni cinquanta persone rappresentava un rischio molto minore di quando avevano deciso di intraprendere gli addestramenti speciali dei loro setta. In alcuni delle sette dagli standard più elevati, non era inusuale assistere alla morte di varie centinaia di migliaia di discepoli.


“Ho già detto tutto quello che dovevo dire. Entreremo nel regno segreto del Lago Celeste secondo la classifica del Torneo. I nostri amici della Famiglia Imperiale Ventoblu andranno per primi.”


Dei rappresentanti della Famiglia Imperiale Ventoblu, solo Qin Wushang si incamminò. Xia Yuanba era semplicemente troppo debole, e per lui entrare nel Regno non sarebbe stato diverso dal firmare la sua condanna a morte, per quanto fosse curioso e volesse esplorarlo. Anche la forza misteriosa di Cang Yue era troppo bassa, ma esplorare il regno segreto del Lago Celeste non le interessava affatto. Entrambi sarebbero rimasti nella Villa per prendersi cura delle gravi ferite di Yun Che.


Così, solo Qin Wushang decise di entrare nel regno segreto del Lago Celeste.


“Capo Palazzo Qin, proceda pure.” ovviamente Ling Yuefeng conosceva la situazione. Non disse nulla che non fosse necessario e si limitò a accompagnare Qin Wushang all'ingresso del Regno.


“Umpf! Come c'era da aspettarsi, alla fine non si è fatto vivo! Che perdita di tempo.” sbottò con freddezza Fen Juecheng, e contemporaneamente guardò Mu Tianbei. Anche lui sembrava irritato.


“Va bene lo stesso. Quando avremo finito di esplorare il regno segreto del Lago Celeste e lasciato la Villa della Spada Celestiale, potrò ucciderlo in qualsiasi momento!”


A parlare era stato Fen Juebi. Dopo qualche giorno di riposo, si poteva dire che le sue ferite fossero guarite più o meno a metà. Tuttavia, i danni causati dal sacrificio della sua Essenza del Sangue erano permanenti. Al momento, poteva usare al massimo metà della sua solita forza. Ma quella era la sua unica occasione per visitare il regno segreto del Lago Celeste, quindi non vi avrebbe rinunciato per nulla al mondo.


Non era solo stato ferito gravemente dagli attacchi di Yun Che, ma aveva anche perso tutto il suo onore e una volta tornato al clan del Cielo Ardente sarebbe sicuramente stato punito. Considerava tutto questo un debito che Yun Che gli doveva, e si sarebbe assicurato di riscuoterlo. Desiderava uccidere Yun Che tanto quanto lo voleva Fen Juecheng.


“Non è la stessa cosa.” sussurrò Fen Juecheng: “Ucciderlo nel regno segreto del Lago Celeste non avrebbe creato nessun inconveniente, in futuro. Una volta chiuso, non sarebbero rimaste né tracce né prove. Yun Che è arrivato primo al torneo, la sua fama è vasta quanto il cielo. Non è una persona che puoi semplicemente uccidere quando ti pare! Sarà molto difficile eliminarlo senza lasciare nessuna prova, molto più che nel regno segreto del Lago Celeste. Del resto... anche se Mu Tianbei vuole uccidere Yun Che esattamente come noi, non avrebbe mai il coraggio di attaccarlo fuori dal regno segreto del Lago Celeste!”


In quell'istante, si sentì in lontananza qualcuno che gridava frettolosamente: “Ehi! Capo Palazzo Qin, aspettatemi!”


Tutti si voltarono, e con grande sorpresa videro Yun Che correre verso di loro con grande fretta. Dopo la fine del Torneo, la generazione più giovane guardava con rispetto e ammirazione quel ragazzo, che a soli diciassette anni era riuscito a spezzare un Dominio e ad arrivare al primo posto.


Yun Che non sembrava molto in forma. Il suo viso era pallido come quello di una persona gravemente malata, e camminava a fatica. Man mano che si avvicinava, si poteva notare che in varie parti del suo corpo erano ancora presenti delle ferite appena cicatrizzate, fasciate con cura...


Anche se quel luogo era molto lontano dalla Villa, per qualcuno in grado di vincere il Torneo arrivarci sarebbe stato facile, e anche se avesse corso il più velocemente possibile non avrebbe fatto molta fatica. Ma quando Yun Che era arrivato, gli mancava il fiato e il suo respiro era irregolare. A giudicare dalle sue condizioni, doveva avere al massimo il venti o trenta percento della sua solita forza.


Ma tenendo conto di come si era ridotto solo cinque giorni prima, la velocità della sua guarigione era già così scioccante da sembrare miracolosa.


“Yun Che, perché sei...” Qin Wushang era scioccato.


Yun Che gesticolò con entrambe le braccia e rispose con calma: “Non si preoccupi, Capo Palazzo Qin, le mie ferite sono già guarite del sessanta o settanta percento e ho anche recuperato un po' di Energia Misteriosa. E poi, questa è un'occasione unica. Figurarsi ora che riesco a muovermi liberamente, anche se avessi dovuto strisciare fin qui non mi sarei mai tirato indietro!”


Qin Wushang guardò Yun Che, e disse con rassegnazione: “Dato che ormai sei qui... fa' come vuoi.”


“Yun Che, il regno segreto del Lago Celeste non è come potrebbe sembrare dal nome. È molto pericoloso e dovrai fare attenzione, soprattutto considerando le tue attuali condizioni. Non esagerare.” gli ricordò Ling Yuefeng.


<em>Nota di Alstor: “Heaven Basin Secret Realm” significa più o meno“Regno Segreto del Lago Paradisiaco”, un nome che in effetti non suona molto minaccioso :)</em>


“Sì, grazie per il suggerimento, Maestro della Villa Ling.” annuì Yun Che. Si diede un'occhiata intorno e vide Ling Jie e Ling Yun. Ling Jie fece un gesto, come per dire “È tutto ok. Ti proteggerò io.”... infine Yun Che fece scivolare lo sguardo sui membri del clan del Cielo Ardente e della Fortezza Heavenly Spear Thunderfire, poi seguì Qin Wushang attraverso l'entrata del regno segreto del Lago Celeste.


Quando Qin Wushang e Yun Che svanirono nella frattura spaziale, Fen Juecheng non riuscì più a trattenersi dal ridere: “I cieli ti avevano preparato la strada, eppure hai scelto di condannarti all'inferno!”


Yun Che conosceva già la sensazione data dal teletrasporto. Era la stessa che aveva provato quando era entrato nei Luoghi di Prova del Dio Drago. Molto presto, quella sensazione misteriosa svanì nel nulla e fu raggiunto da un vento freddo e violento. Tremò involontariamente. Aprì gli occhi e non poté fare altro che fissare ciò che si trovava davanti a lui.


Le raffiche di vento erano raggelanti e sollevavano una coltre di neve che riempiva il cielo. Dovunque guardasse, vedeva del ghiaccio lucido come il vetro di uno specchio, e di fronte a lui si ergeva una gigantesca catena montuosa fatta di ghiaccio, che sembrava una ripida scogliera. Non si riusciva a vedere il picco più alto, che superava le nuvole e emanava un'aura ancora più fredda dell'aria.


Moltissima grandine, frantumata dal vento, cadeva a terra. Quando colpiva sul volto, causava un forte dolore. Se qualcuno dalla forza misteriosa molto debole si fosse ritrovato in quel luogo, probabilmente la sola grandine l'avrebbe già ricoperto di buchi sanguinolenti.


“È questo il regno segreto del Lago Celeste?” mormorò stupito Yun Che. Era completamente diverso da come l'aveva immaginato. Guardando Qin Wushang, si accorse che anche lui sembrava scioccato.


Alle loro spalle, il vortice nero continuava a distorcersi e, di volta in volta, appariva qualcun altro. Quando aprivano gli occhi, tutti avevano reazioni ancora più esagerate di quella di Yun Che. Nessuno si aspettava che il regno segreto del Lago Celeste fosse un mondo gelido e innevato.


Ling Yuefeng entrò per ultimo, e corrugò la fronte: “A quanto pare stavolta siamo stati particolarmente sfortunati. Siamo arrivati durante il terribile inverno del regno segreto del Lago Celeste! Queste sono le condizioni climatiche peggiori e più pericolose. Ma questo dovrebbe essere un vantaggio per... le nostre amiche di Asgard Nuvola Gelida.”


“Yueli, andiamo!” le parole di Ling Yuefeng non ebbero alcun effetto su Chu Yuechan. Senza incrociare lo sguardo di nessuno era già volata in lontananza, con la sua veste che le fluttuava intorno. Molto presto, la sua sagoma si trasformò in una linea bianca nel cielo invernale, così da sembrare perfettamente al suo posto tra i fiocchi di neve.


“Wushuang, Xuexin, voi due dovreste viaggiare insieme. Qingyue, tu invece dovresti restare da sola. I benefici che otterrete in questo luogo dipenderanno solo dalla vostra abilità.” dopo qualche breve consiglio, anche Chu Yueli scomparve nel cielo, seguendo sua sorella Chu Yuechan.


Ling Yuefeng fissò rassegnato la direzione in cui era andata Chu Yuechan, poi si librò in aria e disse: “Anche noi dovremmo andare. Lasciamo che i ragazzi scelgano in che direzione esplorare. Da adesso, dovranno affidarsi solo a se stessi.”


Senza dire nulla a Ling Jie o a Ling Yun, anche lui si allontanò nel cielo invernale. Le regioni che avrebbe visitato la generazione più vecchia non erano minimamente paragonabili a quelle dove si sarebbe diretta quella più giovane. Tutti gli altri Anziani non contraddissero Ling Yuefeng e, al massimo, diedero qualche rapida raccomandazione ai ragazzi prima di andarsene in varie direzioni e sparire dalla loro vista. Se fossero rimasti e avessero protetto la generazione più giovane, sarebbe stato più un male che un bene.


Rimasero soltanto i discepoli. Tra loro, eccetto quelli che avevano partecipato al Torneo, c'erano anche individui straordinari... come Xiao Kuangyu della setta Xiao e Fen Juecheng del clan del Cielo Ardente.


Tutti i setta avevano portato nel regno segreto del Lago Celeste minimo tre allievi e massimo cinque, eccetto la Famiglia Imperiale Ventoblu. Di conseguenza, Yun Che si sentiva particolarmente imbarazzato in mezzo a quel gruppo di ragazzi. Il fatto che fosse solo era secondario, perché grazie al suo primo posto nel Torneo la maggior parte degli altri ragazzi avrebbe voluto poter viaggiare con lui. Il vero problema era che, a causa delle sue ferite, poteva usare solo il venti o trenta percento della sua forza. Senza alcun dubbio, sarebbe stato un peso per chiunque l'avrebbe accompagnato.


