---
weight: 254
title: Capitolo 254 - Il Cuore di una Donna
pubDate: 2025-01-28T19:30:26.256Z
tags:
    - atg
---


<em><strong>CAPITOLO SPONSORIZZATO</strong>, ringraziamo Zero :)
-Schadenfreude</em>


"Chi... Chi sei?"


Mu Tianbei non avrebbe mai pensato che un giorno sarebbe stato terrorizzato da una ragazzina, era così spaventato al punto di tremare.
Jasmine al momento era sotto forma di spirito, la sua forza non era nemmeno un decimillesimo rispetto alla sua forma normale, tuttavia per Mu tianbei era ancora una pressione incombente simile a quella di un incubo. Anche se di fronte a lui c'era solo una ragazzina dalla bellezza indescrivibile, si sentiva come se stesse guardando un abisso mortale.
L'uomo stava tremando incontrollabilmente.


Le labbra morbide di Jasmine si mossero lievemente rivelando un freddo sorriso: "Questa principessa ti ha già dato l'opportunità di scegliere come morire. Dato che ti rifiuti di scegliere, allora sceglierò per te... Sparisci!!"


La piccola mano di Jasmine tagliò l'aria...


Bang!


Risuonò un'esplosione soffocata. Prima che il suono potesse diffondersi troppo lontano era già stato sommerso dalla tempesta di neve. Il corpo di Mu Tianbei era esploso in un istante... Ad essere esatti il suo corpo si era disintegrato! Si era scomposto in frammenti microscopici fino a scomparire nel nulla, non era rimasta nemmeno una traccia del suo corpo...


Mentre guardava l'uomo sparire davanti ai suoi occhi, Jasmine rimase impassibile. Volse le mani di fronte al suo petto e creò una formazione profound, che si mosse a spirale per poi scomparire dentro di lei. Dopodiché Jasmine sparì nel nulla.


Dato che aveva visto Mu Tianbei avvicinarsi, Xia Qingyue all'inizio aveva pensato di non avere più possibilità di fuga. Proprio quando stava per aprire forzatamente il suo Dominio Frozen Cloud, rimase sorpresa nel notare che la pressione di Mu Tianbei era sparita all'improvviso, quando si voltò non lo trovò nemmeno.
Nonostante fosse sorpresa non osò fermarsi per un attimo mentre portava Yun Che sempre più lontano... Senza accorgersene aveva già superato una montagna di ghiaccio dopo l'altra.


Sentendo che Jasmine era tornata, Yun Che chiese immediatamente: "Finito?"


"Credi davvero che potesse sfuggirmi?" Disse bruscamente Jasmine.


"...E Fen Juecheng? Hai ucciso anche lui?"


"Ti ho detto che ti aiuterò ad uccidere solo una persona. Non mi importa di un qualunque Fen Juecheng!"


"Me**a... Se Fen Juecheng non è morto, allora non ho ucciso Fen Juebi per niente?! Deve solo riferire tutto a Fen Moli e il mondo intero saprà che sono stato io ad uccidere Fen Juebi! In tal caso avrei potuto ucciderlo personalmente allora!"


"Questo è un tuo problema. Cos'ha a che fare con me?"


"..." Il volto di Yun Che ebbe uno spasmo. Poté solo fare un respiro profondo e dire esasperato: "Non importa! Dov'è il cadavere di Mu Tianbei? È ancora nel posto in cui ci aveva quasi raggiunto prima?"


"Mi sono già assicurata che scomparisse completamente da questo mondo. Figuriamoci un cadavere, non è rimasto nemmeno un granello di polvere. Cosa volevi fare con il suo corpo?"


"C***o!" Yun Che quasi balzò sul posto. "Mu Tianbei è il Maestro della Fortezza Heavenly Spear Thunderfire! Il Maestro del Forte sai! C'era sicuramente una grande quantità di tesori nel suo anello spaziale o poteva aver perfino qualche sorta di segreto incredibile, eppure l'hai davvero fatto svanire in quel modo! Sarebbe stato ottimo se l'avessi soltanto tagliato in due, ti avrebbe anche fatto risparmiare tempo e sforzi! T-t-t-tu... diventerai sicuramente una donna viziata quando crescerai."


Jasmine sbuffò freddamente: "Non puoi ucciderlo tu stesso e l'hai fatto fare a me, quindi smettila con tutte queste assurdità!"


"..." Yun Che non aveva alcuna parola per controbattere.


Girandosi indietro, Yun Che poté solo rinunciare all'idea di tornare indietro per uccidere Fen juecheng. In questa vasta distesa di neve era praticamente impossibile determinare la sua posizione. Mentre correva, Xia Qingyue non lasciava alcuna traccia e, anche se l'avesse fatto, sarebbero state tutte ricoperte dalla tempesta di neve.


"Al momento ho sigillato la mia Energia Misteriosa. Per molto tempo userò la mia forza solo per espellere il veleno e non può essere rilasciato all'esterno. Non posso rimuovere nemmeno io un sigillo del genere. Quando incontrerai qualche pericolo dovrai solo pregare che andrà tutto per il meglio." Disse Jasmine. Di sicuro non scherzava, aveva davvero sigillato la sua Energia Misteriosa.
Tuttavia una formazione del genere non le impediva di far circolare la sua Energia Misteriosa, ma ne ostacolava il rilascio all'esterno del suo corpo.


"Molto tempo? Per quanto?"


"È una formazione che ho creato senza pensarci troppo, non so nemmeno io quanto durerà. Come minimo rimarrà per un anno, ma potrebbe anche durare per alcuni decenni!"


"..."


Dopo aver avanzato per più di due ore e aver confermato che Mu Tianbei non li inseguiva più, Xia Qingyue si rilassò e cadde tra la neve insieme a Yun Che.


Come se fosse stato sorpreso, Yun Che sussultò e si slanciò in avanti. Atterrò su Xia Qingyue e la abbracciò stretta.


Dopo aver corso con tutte le sue forze per così tanto tempo, Xia Qingyue aveva speso gran parte dell'Energia Misteriosa. Stabilizzò il respiro e poi sollevò una mano per scostare Yun Che. Poi si alzò, ormai aveva calmato il suo respiro. La sua espressione era impassibile.


"Alzati. Non c'è più bisogno di fingere, sapevo fin dall'inizio che le tue ferite interne non avevano avuto alcun problema." Disse con indifferenza Xia Qingyue.


Yun Che si rialzò e scosse via con noncuranza la neve dal suo corpo. Proprio quando stava per rispondere rimase stordito per un momento... Prima quando Xia Qingyue lo aveva sorretto mentre fuggivano, il velo sul suo volto era caduto lungo il tragitto, rivelando il suo bellissimo volto. Il suo vestito bianco fluttuava nella tempesta. Un fascino del genere avrebbe superato perfino quello della leggendaria donna delle nevi.


Vedendolo ammutolito, Xia Qingyue si toccò la guancia. Solo allora notò che il suo velo era sparito. Si accigliò leggermente e chiese: "Il motivo per cui Fen Juecheng e Fen Moli volevano ucciderti era a causa della Principessa Cang Yue, ma perché Mu Tianbei voleva ucciderti?"


Evidentemente aveva sentito la conversazione tra Yun Che e Fen Juecheng prima. Yun Che si riprese e disse sorridendo leggermente: "Mu Tianbei una volta mi ha invitato ad unirsi alla sua Fortezza Heavenly Spear Thunderfire e ha anche ridicolizzato il Palazzo Misterioso Ventoblu.
Allora gli ho risposto e poi ho anche ferito il suo discepolo principale, da lì in poi ha iniziato ad odiarmi... è stata una cosa del genere."


Xia Qingyue disse: "Mu Tianbei è il numero uno dei Passi del Nord e nessuno oserebbe offenderlo. Persone come lui non tollererebbero nemmeno la minima offesa e una volta la Maestra mi ha detto che è sempre stato orgoglioso ed egoista...
È meglio non offendere persone come lui in futuro."


"Non prendo mai l'iniziativa per offendere qualcuno, sono loro ad aver attaccato briga. È solo che non tollero e non sono cortese con le persone che mi offendono." Disse tranquillamente Yun Che. Guardando il profilo del volto perfetto di Xia Qingyue, il ragazzo sorrise: "Mogliettina mia, è un bene che tu sia qui stavolta. Altrimenti sarei morto per mano di Mu Tianbei, tuttavia sei mia moglie quindi non ho bisogno di ringraziarti... A proposito, perché eri lì vicino? Hai visto che le mie ferite non erano guarite completamente e così, visto che eri preoccupata per la mia incolumità, mi hai seguito di nascosto, vero?"


"Sono solo passata di lì per caso."


Evidentemente Xia Qingyue non era brava a mentire. Quando aveva detto quelle parole, il tono e il suo atteggiamento erano molto innaturali. Aveva anche volto lo sguardo altrove per evitare di guardare Yun Che negli occhi. Si girò e disse freddamente: "Mu Tianbei ci deve aver perso di vista, è praticamente impossibile per lui trovarti in questo regno. Le tue ferite sono già guarite pienamente e hai recuperato il 70% della tua Energia Misteriosa. Dovresti potertela cavare qui da solo. Stammi bene."


Dopo aver detto questo il vestito di Xia Qingyue fluttuò mentre stava per andarsene.


"Ehi, ehi! Aspetta un minuto!" Yun Che avanzò frettolosamente e ostacolò il suo cammino. "Non puoi davvero lasciarmi così, no? In realtà... avevo detto quelle parole per ingannare Fen Juecheng, le mie ferite non sono pienamente guarite... Kuh kuh... Coff coff coff coff... La mia Energia Misteriosa è guarita al massimo del trenta per cento, davvero... Se Fen Juecheng e Mu Tianbei mi trovassero, senza di te allora io non... Non importa se muoio, ma non potrei sopportare di renderti una vedova..."


Per un momento Xia Qingyue contorse le sopracciglia.


"Inoltre siamo sposati ufficialmente e dato che siamo marito e moglie dovremmo vivere insieme sullo stesso letto, morire insieme, condividere le nostre benedizioni e aiutarci l'un l'altro nei momenti di crisi. Al momento sono in difficoltà, non dovresti fare la tua parte in quanto moglie e prenderti la responsabilità di proteggermi...? Ehi, ehi! Non andare..."


Allora quando i suoi meridiani erano distrutti, Yun Che avrebbe detto spesso quelle parole a Xia Qingyue. Al momento il ragazzo non poteva competere con lei, ma in termini di persistenza la superava di gran lunga. Quando parlava con Xia Qingyue, naturalmente Yun Che non si sarebbe fatto alcuno scrupolo.


Xia Qingyue non gli prestò attenzione e lo aggirò camminando verso nord. Yun Che rimase sul posto e disse scontento: "Non... non mi starai davvero lasciando qui da solo, vero?"


La ragazza non rispose. Dopo aver camminato per un bel po' si fermò sui suoi passi e disse con un tono gentile: "Cosa stai lì fermo a fare? Sbrigati a raggiungermi."


"Come desideri!" Yun Che fece un largo sorriso e raggiunse subito Xia Qingyue... Non sembrava affatto ferito gravemente.


I due si diressero a nord e molto presto scomparvero in mezzo alla tempesta di neve.


Era impossibile per Yun Che non provare gratitudine per Xia Qingyue, sopratutto perché si era trovato di fronte a Mu Tianbei, un potente esperto Maestro di un setta. Quando Xia Qingyue lo aveva salvato aveva rischiato di morire insieme a lui. Ma allo stesso tempo il ragazzo era davvero perplesso...
Quando prima l'aveva incontrata nella Villa della Spada Celestiale aveva sentito solo indifferenza da parte sua. Non vicinanza, né rifiuto, né freddezza, solo una forma di indifferenza che non poteva sopportare.


I giorni dopo il loro matrimonio, aveva lavorato duramente per lasciare un segno nel cuore di Xia Qingyue, ma un periodo di separazione così lungo era sufficiente per dimenticarsi di lui. Inoltre credeva che agli occhi della ragazza, lui fosse soltanto una persona qualunque a cui era legata a causa di un certificato di matrimonio.
Qualcuno di cui poteva fare a meno. Tuttavia oggi Xia Qingyue lo aveva seguito ed era andata a salvarlo, rendendolo nuovamente confuso... Non capiva come lo considerasse.


Per un uomo, se c'era qualcosa nel mondo in cui non avrebbe mai potuto capire, era indubbiamente il cuore di una donna.
                                


                                



