---
weight: 265
title: Capitolo 265 – Ostilità reciproca
pubDate: 2025-01-28T19:30:26.258Z
tags:
    - atg
---


<strong>Capitolo SPONSORIZZATO da Zero! Grazie mille!</strong>


<strong>Ragazzi, scusate se ieri non ho pubblicato. In questo periodo ho mille cose da fare e per correttezza vi spiegherò come saranno organizzate le prossime pubblicazioni. Io farò un capitolo al giorno per la prossima settimana, così da finire alcune delle donazioni. Siccome la coda è ancora lunga, però, Schadenfreude contemporaneamente tradurrà i capitoli successivi. Quando avrò pubblicato l'ultimo dei miei (tra una settimana circa) lei comincerà a pubblicare i suoi. Scusate se non traduco tutto immediatamente, ma come vi ho detto sono davvero incasinato. (Don't kill me please)</strong>


<strong>-Alstor</strong>


“Ling'er.” quando vide il grazioso volto di Su Ling'er, Yun Che si sentì scaldare dalla gioia. Quella era una sensazione che proveniva dal profondo della sua anima, una felicità che nient'altro al mondo avrebbe potuto sostituire. Semplicemente guardando con calma Ling'er, gli sembrava che la sua vita fosse diventata perfetta.


Non poteva sapere che anche Su Ling'er, quando lo vedeva, provava le sue stesse emozioni. Yun Che era così felice perché lui e Su Ling'er avevano un legame molto profondo, nella loro vita passata. Se Su Ling'er si trovava vicino a lui, provava una gioia semplice e sincera, senza alcuna ragione. Lei gli disse: “Heh, Fratellone Yun Che, mio padre mi ha chiesto di dirti che al tramonto verranno qui molte persone, e di sicuro succederà qualcosa di brutto. Quando sarà il momento, dovrai chiuderti a chiave nella tua stanza e non lasciarla per nessun motivo.”


“Oh?” le sopracciglia di Yun Che si mossero leggermente. Poi, annuì e rispose con un accenno di sorriso: “Okay, capisco.”


“Mn! Allora... Fratellone Yun Che, adesso devo lasciarti. Tu e la bellissima Sorellona dovete riposarvi come si deve.” disse Su Ling'er con un sorriso brillante. Fece un piccolo passo indietro, ma non se ne andò immediatamente. I suoi due occhi lucidi come diamanti si posarono su Yun Che, e rimase ferma per un po' con un'espressione dispiaciuta, sembrava che non riuscisse a sopportare l'idea di doversene andare.


“Ah? Perché vai via così di fretta? Voglio parlarti ancora per un po', Su Ling'er.


Su Ling'er rispose in tono imbronciato: “Mio padre ha detto che voi due dovete aver viaggiato a lungo, e che sicuramente siete molto stanchi. Per di più, la bellissima Sorellona è malata e deve riposare il più possibile, quindi mi ha detto di andarmene subito dopo averti avvisato per evitare di disturbarvi... Fratellone Yun Che, quando la Sorellona si sveglierà giocherete con me? Oh, e poi... Fratellone Yun Che, sei venuto da molto lontano e voglio sentirti raccontare qualche storia sul luogo da cui provieni.”


Su Ling'er era ancora molto ingenua, e sorrideva spensierata. Questo fece provare a Yun Che una felicità vertiginosa, era così strana da farlo sentire come se fosse in un sogno. Le sorrise gentilmente, poi annuì con un lento e attento cenno del capo: “Okay! Non appena potrò, giocherò con te e ti racconterò un sacco di storie... lo prometto!”


“Mn! Hehe...” Su Ling'er piegò lievemente la testa e subito dopo corse via con gioia, come un uccellino appena liberato da una trappola.


Dopo che Yun Che ebbe chiuso la porta di camera sua, sul suo volto apparve improvvisamente un'espressione molto seria.


Delle persone sarebbero venute lì al tramonto? Sarebbe davvero successo qualcosa di brutto? Forse...


Sul letto, Xia Qingyue aveva gli occhi socchiusi e stava meditando. Stava assorbendo tranquillamente il potere della Pillola Emperor Awakening Heart, guidandolo all'interno del suo corpo, ma i suoi cinque sensi non erano completamente sigillati. Aveva sentito tutta la conversazione fra Yun Che e Su Ling'er.


Potevano restare in quel luogo per sole ventiquattro ore. Ovviamente non poteva passare ogni secondo con Ling'er, ma al momento Xia Qingyue aveva davvero bisogno di avere al suo fianco qualcuno che si prendesse cura di lei, e il Clan Grandwake non era esattamente un luogo stabile e tranquillo. Inoltre, c'era quel Su Haoran che nascondeva delle intenzioni malvagie, quindi Yun Che non voleva assolutamente lasciare Xia Qingyue.


“Yun Che, in passato sei già stato in questo luogo?” chiese Jasmine all'improvviso.


“No, mai.”


“Allora perché tratti in questo modo quella ragazzina? L'hai incontrata oggi per la prima volta, ma non appena l'hai vista hai completamente perso il controllo delle tue emozioni e hai reagito in modo molto strano! Mi vuoi spiegare cosa sta succedendo?” incalzò Jasmine, con un tono più serio che mai. Anche se la parola “ragazzina” suonava abbastanza strana, detta da un'altra ragazzina...


“...” Yun Che sollevò lo sguardo e rispose a bassa voce: “Mi spiace, questo è sul serio un segreto di cui non posso parlare.”


Jasmine: “...”


Per tutto il pomeriggio Yun Che rimase accanto a Xia Qingyue, che restò sdraiata senza muoversi nemmeno di un centimetro. Il bagliore bianco come la luna che la avvolgeva non scemò neppure per un istante, e al tempo stesso quella luce isolò magicamente l'aura della forza misteriosa di Xia Qingyue impedendo a Yun Che di percepirla e controllarne lo stato. Ma non era un problema, perché se la Pillola Emperor Awakening Heart era davvero così straordinaria come sostenevano le leggende, forse Xia Qingyue sarebbe riuscita a raggiungere lo Stadio del Cielo Misterioso! Se qualcuno si fosse accorto della crescita della sua forza misteriosa, avrebbero potuto attirare attenzioni indesiderate.


Il cielo si scurì a poco a poco, e ormai stava per calare la notte. A quel punto, all'esterno risuonarono improvvisamente dei passi affrettati, come se molte persone stessero accorrendo nello stesso luogo. Il rumore continuò per parecchio tempo, finché fu sostituito da un grande e disordinato clamore. Grazie alle sue capacità uditive, Yun Che riuscì a sentire debolmente delle risate di disprezzo e, di tanto in tanto, qualche risposta infuriata.


Yun Che controllò rapidamente le condizioni di Xia Qingyue e poi raggiunse la finestra. La aprì attentamente ed attraverso la fessura guardò in direzione del rumore.


Molte persone si erano già radunate in grandi gruppi di fronte alla Sala delle Conferenze del Clan Grandwake. Da un lato c'erano i leader del Clan Grandwake e un gruppo di discepoli guidati da Su Hengshan, con gli occhi infiammati di rabbia. Dall'altra parte, c'erano trecento uomini vestiti di nero. Questi scortavano poco più di una decina di uomini di mezza età con degli abiti differenti. Uno degli anziani era addirittura così spavaldo da essersi seduto su una sedia di vimini, che sembrava essere spuntata dal nulla. I suoi occhi erano aperti solo a metà, e aveva l'atteggiamento sfrenato e orgoglioso di una vecchia divinità che non si preoccupa minimamente degli altri.


“Su Hengyue! Ti ho sempre rispettato, in quanto mio secondo fratello. Anche se in passato ci siamo scontrati per la posizione di Maestro del Clan, ho comunque lasciato perdere la questione e non ho mai intrapreso azioni a tuo sfavore! In questi ultimi anni, ho fatto in modo che tutte le risorse del Clan venissero utilizzate per te! Posso capire anche che tu voglia il tesoro del nostro antenato, ma non hai neppure esitato a collaborare con la Fortezza Blackwood e ad agire ambiziosamente! Come puoi mancare di rispetto al nostro defunto padre, come puoi mancare di rispetto agli antenati del nostro Clan Grandwake!!”


Su Hengshan era rosso dalla rabbia e il suo sguardo scattava da una persona all'altra: “E tu! Li Yunji, quando tempo ti trovasti in una situazione disperata, quando la tua vita era appesa a un filo, chi è stato a salvarti? E chi è stato a donarti più di dieci anni di pace? È così che ripaghi la gentilezza di mio padre e del mio Clan Grandwake?”


Quell'uomo di mezza età, Li Yunji, che era stato accusato da Su Hengsjan, indietreggiò di un piccolo passo con un'espressione innaturale sul viso. Ma rispose immediatamente, con un ringhio freddo: “Naturalmente conserverò per sempre la gentilezza dell'ultimo Maestro del Clan nel mio cuore! Ed è proprio per il suo enorme favore che non riesco a sopportare l'idea di vedere il Clan Grandwake nelle tue mani, destinato ad andare in rovina! Rinuncia al tuo titolo di Maestro del Clan e consegnaci la chiave del tesoro! Se non fosse per la tua testardaggine, il Clan Grandwake avrebbe già da tempo un esperto incredibilmente potente! Il Clan Grandwake sarebbe diventato uno delle sette più potenti! E non sarebbe stato completamente inutile come invece è ora!”


“Hehe, tutto quello che ha detto Yunji è vero.” intervenne Su Hengyue, ridendo: “Il nostro defunto padre ha lasciato a te la posizione di Maestro del Clan, e questo è stato il più grande errore della sua vita! Se tu ci avessi consegnato la chiave del tesoro tempo fa e avessimo collaborato con la Fortezza Blackwood, tutti i territori a est del fiume ora sarebbero nostri! La tua testardaggine è soltanto un fardello per il Clan Grandwake!” guardò verso l'Anziano seduto sulla sedia di vimini e ghignò in modo inquietante: “Nemmeno gli Anziani, che non hanno mai messo in dubbio il tuo titolo, non possono più restare a guardare senza fare nulla! Devi solo obbedire e rinunciare alla carica di Maestro del Clan. Mettiti il tuo cuore in pace e rassegnati ad essere solamente un Anziano che insegna ai discepoli! Essere il Maestro del Clan non fa per te!”


“Che mucchio di stronzate!” Su Hengshan rise con rabbia: “I metodi della Fortezza Blackwood sono sempre stati spregevoli. Hanno una pessima reputazione fra chiunque conosca il loro nome e hanno sempre desiderato di impadronirsi delle risorse del nostro Clan Grandewake. Se collaborassimo con loro, sarebbe come collaborare con una tigre e manderemmo in fumo le centinaia di anni di ottima reputazione del Clan Grandwake! E in quanto al tesoro del nostro Clan, il nostro antenato spiegò chiaramente che avremmo dovuto usarlo solamente se nel Clan fosse apparso un talento incredibilmente straordinario, in grado di far tremare il mondo intero; altrimenti sarebbe solamente uno stupido spreco, e falliremmo senza motivo nello sfruttare la più grande opportunità per il Clan! Se lo usassi ora, sarebbe davvero un affronto nei confronti dei nostri antenati.”


“Le parole del Maestro Su sono davvero troppo aspre per essere ascoltate.” un uomo di mezza età, vestito di nero, fece lentamente qualche passo in avanti: “La nostra Fortezza Blackwood vuole sinceramente collaborare con il Clan Grandwake, non abbiamo secondi fini. Voi ci darete medicine e pietre preziose, e noi daremo a voi delle armi divine. È vantaggioso per entrambe le parti. In confronto a voi, vostro Fratello Hengyue è molto più saggio e lungimirante. Non c'è da stupirsi che il Clan Grandwake abbia smesso di crescere e che negli ultimi anni sia appassito.”


“Heimu Qingya!” la rabbia di Su Hengshan travolse l'uomo dalla veste nera che aveva appena finito di parlare: “Che tu sia dannato! Non ti ho ancora ripagato a dovere, dopo che stamattina hai cercato di rapire mia figlia, eppure hai davvero avuto il fegato di venire qui di persona! Sei il potente Maestro della Fortezza Blackwood, eppure hai davvero lasciato che i tuoi discepoli agissero contro una ragazzina di soli dieci anni. Credi davvero di essere degno del tuo titolo di Maestro della Fortezza Blackwood?!”


“Heheh!” Heimu Qingya non si arrabbiò sebbene Su Hengshan l'avesse maledetto in preda all'ira: “Avete frainteso, Maestro Su. Questo Maestro della Fortezza voleva soltanto invitare tua figlia a venire da noi, sarebbe stata un'ospite d'onore. La parola 'rapirÈ è decisamente inappropriata.”


“Davvero?” Su Hengshan strinse con forza i pugni. Non era un uomo che si arrabbiava facilmente, ma il fatto che i membri della Fortezza Blackwood avessero tentato di rapire Su Ling'er superava ogni limite. Rispose con una voce glaciale: “Heimu Qingya, io ti conosco. Se quando avremo finito di discutere di questa storia non riuscirai a darmi una spiegazione convincente, non pensare neppure per un istante di andartene vivo da qui!”


Heimu Qingya sogghignò, ma non rispose e indietreggiò di due passi. Aveva le mani giunte sul petto, in una posizione di cortesia... esatto, era lì solo per assistere passivamente al grande scontro intestino del Clan. Non gli importava l'esito, per lui sarebbe stato favorevole in ogni caso.


L'Anziano che era rimasto seduto per tutto il tempo con uno sguardo sprezzante aprì gli occhi e disse distrattamente: “Hengshan, non mi importa chi ti succederà come Maestro del Clan. E non ti renderò le cose difficili, anche se non vorrai collaborare con la Fortezza Blackwood, ma devi assolutamente usare oggi la chiave per prendere il tesoro!”


Le parole del più vecchio fra gli Anziani del Clan Grandwake ovviamente erano straordinariamente influenti. Su Hengshan cambiò immediatamente espressione e rispose senza esitare: “Questo è completamente fuori discussione!”


Il clima stava diventando sempre più teso. I discepoli del Clan Grandwake si erano precipitati sul posto, e il numero dei presenti cresceva sempre di più. Se avessero dovuto affrontare solo la Fortezza Blackwood, avrebbero potuto contrastarli senza difficoltà se fossero stati uniti, ma la Fortezza Blackwood era lì solo per assistere al loro scontro interno. Le due parti opposte, reciprocamente ostili, erano entrambe formate da membri del Clan Grandwake... soltanto che una delle due fazioni era guidata da una persona che aveva lasciato da poco il Clan e si era poi unita alla Fortezza Blackwood!


Dagli intensi dialoghi, Yun Che riuscì finalmente a capire tutto.


Nella regione a Est del Fiume Supwake, il Clan Grandwake e la Fortezza Blackwood erano i due setta più potenti. Oltre il territorio del Clan Grandwake c'era la Montagna Grandwake, dove si potevano trovare innumerevoli medicine, minerali preziosi e altre risorse. La Fortezza Blackwood si trovava nella Catena Montuosa Blackwood e possedeva una grande quantità d metalli e di pietre molto strane. Le risorse naturali dei due setta si completavano a vicenda, e la Fortezza Blackwood aveva spesso cercato di stringere un'alleanza con il Clan Grandwake per ottenere le sue. Ma i metodi della Fortezza Blackwood erano crudeli, e aveva una reputazione orribile. Anche se gli Anziani del Clan Grandwake avevano quasi sempre voluto collaborare con la Fortezza Blackwood, i Maestri del Clan si erano sempre rifiutati con decisione.


Fino alla generazione di Su Hengshan, quando la Fortezza Blackwood, che era sempre stata un gradino più in basso del Clan Grandwake, aveva avuto all'improvviso una crescita esplosiva e senza che nessuno se ne rendesse conto era arrivata a poterlo affrontare in uno scontro alla pari. Questo aveva fatto in modo che gli Anziani desiderassero ancora di più collaborare con la Fortezza Blackwood. Coloro che erano a favore di un dominio violento sui territori a Est del fiume erano diventati sempre di più, fino a superare la metà dei membri del Clan Grandwake. Questo metteva ogni giorno più sotto pressione Su Hengshan.


Ma questo non era il principale motivo del conflitto di quel giorno. La vera ragione era un oggetto lasciato in eredità dagli antenati del Clan Grandwake –– il tesoro sacro del Clan!


Un vecchio antenato del Clan Grandwake aveva trovato un prezioso tesoro in un luogo chiamato “Terra Sacra Southern Border”, e si diceva che fosse al livello di un “tesoro divino”!
                                


                                



