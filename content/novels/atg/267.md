---
weight: 2670
title: Capitolo 267 – Potenza Tirannica
pubDate: 2025-01-28T19:30:26.259Z
tags:
    - atg
---


<strong>Qualche breve nota: sì, avete ragione, come mi avete fatto notare il capitolo di lunedì era regolare. Scusatemi, ma come credo abbiate capito dai miei continui ritardi e commenti in questi giorni sono davvero incasinato. Altrimenti non mi ridurrei a tradurre a notte fonda (questo capitolo dovevo postarlo ieri sera ma mi sono addormentato sulla scrivania dopo essere arrivato a neanche metà). Quindi, ora pubblicherò quattro capitoli regolari (compreso questo). Abbiate ancora un po' di pazienza, appena arrivo al capitolo 271 Schadenfreude potrà pubblicare tutti quelli che ha già tradotto e avrete taaaaanti capitoli da leggere. Sopportatemi ancora un pochino :)</strong>


<strong>-Alstor</strong>


Quando Yun Che apparve, uno dei membri della Fortezza Blackwood spalancò gli occhi. Fece frettolosamente qualche passo in avanti, e sussurrò all'orecchio di Heimu Qingya: “Maestro, è lui... è stato lui a mandare in fumo i nostri piani quando stavamo per catturare la figlia di Su Hengshan!”


Lo sguardo di Heimu Qingya si posò su Yun Che. All'improvviso, diede uno schiaffo in faccia all'uomo che gli si era avvicinato, mormorando: “Che mucchio di nullità! Siete davvero riusciti a farvi battere da qualcuno che è solamente allo Stadio Spirito Misterioso, a cosa serve avere nella Fortezza delle nullità come voi!?”


Il volto del discepolo della Fortezza Blackwood si gonfiò molto dove era stato colpito. Indietreggiò con imbarazzo, e non ebbe il coraggio di dire nient'altro.


Heimu Qingya fissò Yun Che con uno sguardo sinistro, e disse a bassa voce a Su Hengyue: “Fratello Hengyue, questo è il ragazzino che ci ha impedito di rapire quella mocciosetta! Umpf, non possiamo negare che ha distrutto i nostri piani. Se in questo momento la bambinetta fosse tra le nostre mani, non ci sarebbe bisogno di tutta questa confusione!”


“Lui?” gli occhi di Su Hengyue, puntati su Yun Che, divennero immediatamente scuri e spietati, e rise con freddezza: “Ed io che mi stavo chiedendo come stanare il ragazzo, ma a quanto pare non conosce affatto la paura e si è fatto avanti da solo!”


Su Hengyue inviò una trasmissione sonora a Su Haoyu: “Haoyu, trova una scusa per dare una punizione come si deve a quel moccioso! Non ci sarebbero problemi neppure se ti dovesse 'sfuggire momentaneamente il controllo', uccidendolo 'accidentalmentÈ!”


Su Haoyu rispose subito. Controllò il livello della forza misteriosa di Yun Che, e assunse immediatamente un'espressione sdegnata. Fece un passo in avanti, e insultò Yun Che: “Da dove viene questo moccioso insolente? A giudicare dal tuo aspetto, non sei neppure un membro del Clan Grandwake, heh! In questo momento il Clan Grandwake sta avendo una discussione riguardo una questione di grande importanza, un moccioso come te che proviene da solo gli dei sanno dove non dovrebbe immischiarsi, sbrigati a sparire da qui! Se non vuoi andartene da solo, questo Giovane Maestro può cacciarti via senza difficoltà!”


Quando Su Haoyu pronunciò quelle parole, l'atmosfera cambiò repentinamente. Infatti aveva parlato con l'evidente scopo di far arrabbiare e far vergognare Yun Che. Sembrava quasi che tra i due ci fosse da tempo un aspro conflitto.


Ma Yun Che non era affatto arrabbiato. Squadrò Su Haoyu da testa a piedi e mentre lo osservava annuì per qualche istante, ma subito dopo scosse la testa. Sembrava quasi che stesse ispezionando un capo di bestiame che stava per essere venduto. Appoggiò una mano al mento, e disse in tono pacato: “Mn, allora tu sei Su Haoyu, quello che si sostiene sia il più grande talento del Clan Grandwake? Il tuo aspetto è tutto sommato passabile. Rispetto a me sei ancora lontano centinaia di migliaia di miglia, ma in fin dei conti ti si riesce a guardare. Però è davvero un peccato che il tuo alito sia fin troppo puzzolente, puzza così tanto da far venire la nausea.”


“Hahahahaha!” Su Haoyu rise fragorosamente: “E io che mi chiedevo come mai un moccioso insolente come te fosse venuto qui, a quanto pare stai semplicemente cercando di farti uccidere!”


“No no no no!” Yun Che fece segno di no con un dito: “Sono diventato molto forte, ma devo ancora scoprire cosa si intende per 'cercare di farsi ucciderÈ. Poco fa ho solo sentito dire che sei il cosiddetto genio del Clan Grandwake, il discepolo col talento più straordinario di sempre, quindi sono venuto a vedere se tu avessi l'aspetto di un cane o di un umano. E già che ci sono...” Yun Che distese la mano destra e piegò il polso: “Sono venuto a vedere se puoi insegnarmi qualcosa, genio numero uno.”


Quando Yun Che disse tutto questo, alcune persone scoppiarono a ridere. Su Haoyu aveva una forza misteriosa all'ottavo livello dello Stadio Spirito Misterioso e tra i suoi coetanei non aveva rivali in tutto il Clan Grandwake, forse neppure in tutta la regione a est del fiume. Yun Che invece era solo al primo livello dello Stadio Spirito Misterioso, eppure aveva davvero avuto il coraggio di “venire a vedere se potesse insegnargli qualcosa”! Yun Che sembrava avere solo diciassette o diciotto anni; se aveva raggiunto lo Stadio Spirito Misterioso a quell'età, si doveva ammettere che anche lui aveva un talento abbastanza buono. Ma di fronte a Su Haoyu non era neppure degno di nota. Gli occhi di molti dei presenti si riempirono di scherno, ed alcuni stavano guardando Yun Che come se fosse un idiota.


“Hehe, non sa davvero cosa sia la paura.” Su Hengyue e Heimu Qingya emisero contemporaneamente una fredda risata.


Le sopracciglia di Su Hengshan si inarcarono, e stava per dire qualcosa per fermare Yun Che, ma proprio un istante prima di farlo cambiò idea. Guardò attentamente l'espressione di Yun Che, e rimase in silenzio. Anche se si erano conosciuti solo poco prima, basandosi sul poco tempo che avevano trascorso insieme Su Hengshan aveva la sensazione che Yun Che possedesse una maturità che superava di gran lunga quella di un ragazzo della sua età e che, almeno, non sarebbe stato avventato o stupido... forse le sue azioni nascondeva un significato più profondo.


Su Haoyu aveva provocato Yun Che per spingerlo a combattere subito contro di lui, e sfruttare l'occasione per insegnargli una lezione spietata. Ma non si sarebbe mai aspettato che, con solo poche frasi, Yun Che sarebbe riuscito a far sembrare che volesse scontrarsi con lui di propria spontanea volontà. Su Haoyu rise mentalmente. Incrociò le braccia sul petto, e disse con sdegno: “Al tuo livello? Non sei neppure degno di sfidarmi!”


“Hahahaha!” Yun Che scoppiò a ridere: “Nella mia vita mi è capitato di vedere dei tori sbuffare inutilmente, ma non pensavo che anche un verme puzzolente ne sarebbe stato capace. È divertente, ma purtroppo l'aria che esce dalla tua bocca è così nauseante da essere irrespirabile.”


“Tu... vuoi firmare la tua condanna a morte!!”


Yun Che non era arrabbiato, e al contrario era Su Haoyu ad essersi infuriato. Con uno scatto della mano, estrasse la sua spada e la puntò verso Yun Che: “Sfodera la tua arma. Non sai nemmeno come si scrive 'firmare la propria condanna a mortÈ, vero? Quindi, oggi questo Giovane Maestro te lo insegnerà come si deve!”


Yun Che lasciò la mano di Su Ling'er, e la fece spostare con delicatezza verso Su Hengshan. Ma non estrasse nessuna arma, anzi, si mise a agitare scherzosamente le mani di fronte a sé e disse con noncuranza: “Il fatto che io ti abbia chiesto di insegnarmi qualcosa è già fin troppo generoso da parte mia, ti sto lasciando molta della tua dignità. E nonostante questo vuoi davvero che io sfoderi la mia arma? Se mi affronterai da solo, mi spiace ma non ne sei degno.”


“Pfft...” parecchie persone ridacchiarono non appena sentirono queste parole.


“Umpf! Che idiota, si sta solo ridicolizzando!” Su Haoran lo prese in giro mentalmente. Ricordandosi di Xia Qingyue, splendida come una fata, il suo cuore tremò senza controllo. E allo stesso tempo, si disse con odio: “Una donna così bella ha davvero sposato un deficiente del genere, i Cieli sono davvero ingiusti!”


“Bene... molto bene.” Su Haoyu ebbe immediatamente la sensazione che avrebbe perso prestigio semplicemente passando altro tempo di fronte a quel ragazzino, e ringhiò con rabbia: “In tal caso, vai all'inferno.”


Su Haoyu sferrò un affondo con la sua spada. Quando l'Energia Misteriosa eruppe, la sottile lama della spada tagliò l'aria circostante creando delle distorsioni circolari nello spazio. Per qualche istante, un paio di Anziani lo guardarono annuendo, come se stessero lodando la forza di quell'attacco.


Gli angoli degli occhi di Yun Che si inclinarono verso l'alto. Distese distrattamente la mano destra, per afferrare la spada di Su Haoyu.


“Dannazione! Quel ragazzo vuole davvero firmare la sua condanna a morte!”


“Ha davvero il coraggio di provare ad afferrare la spada si Su Haoyu, vuole perdere a mano? Figurarsi lui che è al primo livello dello Stadio Spirito Misterioso, anche qualcuno al decimo se facesse qualcosa del genere starebbe praticamente implorando di venire menomato!”


“Fratello Minore, sta attento!!” Quando Su Hengshan, che inizialmente si era totalmente tranquillizzato, vide la scena perse il controllo per qualche secondo e gridò, paralizzato dallo shock... ma la mano di Yun Che ormai era solo a mezzo piede di distanza dalla spada di Su Haoyu. Poteva solo guardare cosa sarebbe successo, impotente.


Con un “pu”, la mano destra di Yun Che afferrò la spada di Su Haoyu come se niente fosse. Non riuscì più a muoversi di neppure un centimetro, e l'Energia Misteriosa intorno alla lama sparì istantaneamente. Senza aspettare la reazione di Su Haoyu, Yun Che fece scattare la mano, veloce come un fulmine. Le dita si strinsero a pugno, e colpì violentemente la lama dell'arma con un singolo movimento.


BAM!!!


La forza delle braccia di Yun Che era straordinariamente terrificante. A causa di quel potente attacco, il pollice e l'indice di Su Haoyu furono immediatamente separati. La sua spada gli sfuggì di mano e, mentre stava volando via, andò in frantumi...


“Co... cosa!?”


Nessuno si sarebbe mai sognato di assistere a una scena del genere. Ognuno dei presenti impallidì dalla sorpresa. Persino Su Hengshan, Su Hengyue, Heimu Qingya e il Grande Anziano erano assolutamente sbalorditi.


Su Haoyu fece due passi indietro. Le sue pupille si contrassero, il palmo della sua mano destra stava sanguinando copiosamente e il dolore era lancinante. Quell'improvviso ribaltamento della situazione lo fece cadere in uno stato di semi isteria. Ma prima ancora che potesse recuperare il suo sangue freddo, Yun Che era già proprio di fronte a lui. Il suo volto freddo come il ghiaccio gli apparve davanti agli occhi, e fu colpito al petto da un brutale pugno.


“CRUNCH!!”


Con un rumore secco, l'intero petto di Su Haoyu si piegò verso l'interno. Le sue costole si ruppero di netto, e lui rotolò via come una zucca lasciando una lunga scia di sangue sul terreno.


“Haoyu!!” Su Hengyue era così scioccato da sentirsi come se la sua anima fosse volata via, e corse da Su Haoyu. Accanto a lui, l'uomo di mezza età chiamato Li Yunji balzò in aria e sferrò un affondo verso Yun Che con la sua spada: “Come hai osato ferire il mio Giovane Maestro! Pagherai con la vita!!”


Su Haoyu aveva proclamato di essere il genio migliore di tutto il Clan Grandwake, ma Yun Che aveva fermato la sua con una sola mano e l'aveva addirittura ferito gravemente in un battito di ciglia. Questo aveva reso euforico Su Hengshan e al tempo stesso l'aveva stupito. Quando vide Li Yunji attaccare improvvisamente Yun Che, scattò in avanti gridando: “Li Yunji, come osi!! Fratello Minore Yun, fai attenzione!”


Yun Che avvertì la pressione creata da un'aura all'Stadio della Terra Misteriosa. Stavolta, non poté agire con leggerezza. Con un rapido movimento delle mani, Dragon Fault apparve dal nulla, e stringendola saldamente attivò per qualche istante “Cuore Ardente”, e scagliò verso il suo aggressore un preciso “Falling Moon Siking Star”, senza nemmeno guardarlo.


Bang!!!!


L'esplosione assordante fece fischiare le orecchie per parecchio tempo a tutti i presenti. Quando Yun Che aveva raggiunto il primo livello dello Stadio Spirito Misterioso, durante l'effetto di Cuore Ardente la sua forza massima era diventata paragonabile a quella di un normale praticante del Profound a metà dell'Stadio della Terra Misteriosa. Quindi come poteva Li Yunji, che era solo al secondo livello dell'Stadio della Terra Misteriosa, riuscire a fermare quell'attacco? Nel mezzo dello scoppio, Li Yunji fu scagliato all'indietro come un aquilone dal filo spezzato. Quando atterrò, dovette indietreggiare di una dozzina di passi per riuscire a fermarsi, poi si inginocchiò a terra appoggiandosi alla sua spada, vomitando moltissimo sangue... la forza tirannica del colpo di Yun Che l'aveva fatto sentire come se tutti i suoi organi fossero stati completamente distrutti.


Su Hengshan, che inizialmente era accorso per salvare Yun Che, si fermò. Fissò le mani di Yun Che, che stringevano quello spadone gigantesco, e i suoi occhi si riempirono di stupore.


Tutti avevano gli occhi puntati su Yun Che, scioccati.


Quel ragazzo sembrava avere solo diciassette o diciotto anni, ma aveva davvero sconfitto Su Haoyu in una frazione di secondo e subito dopo aveva ferito con un solo attacco anche Li Yunji, che aveva una forza misteriosa al secondo livello dell'Stadio della Terra Misteriosa... anche se l'avevano visto coi loro occhi, non riuscivano a credere che fosse tutto vero.


“Waaaaao!” Su Ling'er si nascose il volto fra le mani. I suoi occhi erano ancora più luminosi delle stelle del cielo: “Il Fratellone Yun Che è incredibile! Il Fratellone Yun Che è... è fantastico!!”


Con un “bang”, Yun Che conficcò nel terreno Dragon Fault. Guardò con freddezza Li Yunji, e disse in tono di scherno: “Da quello che ha detto poco fa il Maestro del Clan Su, il precedente Maestro del Clan ti ha salvato la vita e ti ha addirittura ospitato nel Clan per dozzine di anni. E alla fine, oltre a non sapere come ripagare il tuo debito stai anche aiutando delle persone dagli intenti malvagi a ricattare i suoi discendenti, mettendoli in posizioni difficili... Heh! Almeno i cani quando li si cresce sanno essere leali, tu sei persino peggio di un cane. Ho addirittura paura di essermi sporcato le mani, quando ti ho colpito col mio spadone.”


Yun Che era terribilmente crudele quando insultava qualcuno. Le sue parole furono come coltelli che pugnalarono al cuore Li Yunji. Le sue ferite agli organi interni non erano leggere, e dopo aver ascoltato Yun Che impallidì e i suoi occhi si spalancarono. A causa dell'ansia e dell'odio estremo che stava provando, svenne immediatamente.


Su Hengyue infilò prontamente dozzine e dozzine di pillole medicinali nella bocca di Su Haoyu, poi usò la sua forza misteriosa per attivare le loro proprietà curative e stabilizzare le sue ferite. Si voltò con ferocia e fissò Yun Che, i suoi occhi sembravano coltelli insanguinati: “Dannato moccioso! Hai davvero osato ferire mio figlio, ti farò morire come un cane!!”


“Tch!” Yun Che incurvò le labbra con grande sdegno: “Poco fa hai detto tutte quelle sciocchezze nonostante tuo figlio abbia un pessimo talento. Io sono stato così gentile da farmi avanti e da aiutarti ad insegnargli una lezione. Non chiedo che mi ringrazi come si deve, ma non capisco perché ti stai agitando così. Mi chiedo davvero dove tu abbia trovato il coraggio di dire tutte quelle stupidaggini di fronte a così tante persone... se vuoi incolpare qualcuno, incolpa l'incapacità di tuo figlio. Non è affatto un genio... è una barzelletta!”


“Tu!!” Su Hengyue spalancò gli occhi, e i suoi polmoni quasi esplosero dalla rabbia. Se non avesse dovuto usare la sua Energia Misteriosa per guarire Su Haoyu, avrebbe attaccato Yun Che senza preoccuparsi del proprio status.


“Questo... oh, Grande Anziano.” Yun Che non prestò altra attenzione a Su Hengyue e puntò lo sguardo verso il Grande Anziano Su Wangji, che aveva in volto un'espressione orribile: “Anziano, poco fa avete detto che se un discepolo del Clan Grandwake con meno di vent'anni fosse riuscito a sconfiggere Su Haoyu, allora il Maestro del Clan Su avrebbe potuto scegliere liberamente come comportarsi riguardo al tesoro del Clan. Su Hengyue e suo figlio non hanno più alcun diritto di parlare ancora di questa storia, e devono obbedire al Maestro del Clan Su. Su Hengyue aveva accettato queste condizioni di fronte a tutti... Grande Anziano, non ti dovresti essere già dimenticato di quello che hai detto, giusto?”


“Umpf!” Su Wankji sbuffò infastidito: “Ovviamente questo Anziano manterrà la sua promessa. Ma sfortunatamente tu non sei un discepolo del nostro Clan Grandwake! Anche se tu volessi entrare ora nel nostro Clan, non ti servirebbe a niente! Il Clan Grandwake non ha mai accetto discepoli dall'esterno! Anche Li Yunji non è altro che un mezzo servo!”


“Heheh, a quanto pare il Grande Anziano non è stato informato.” Yun Che socchiuse gli occhi, e disse sorridendo: “Il Maestro del Clan Su mi ha già promesso la mano di sua figlia Su Ling'er, quindi ora sono il genero del Maestro del Clan Su... dimmi, non sono forse un membro del Clan Grandwake!?”
                                


                                



