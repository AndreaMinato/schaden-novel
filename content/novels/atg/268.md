---
weight: 268
title: Capitolo 268 – Fidanzamento
pubDate: 2025-01-28T19:30:26.259Z
tags:
    - atg
---


Le parole di Yun Che confusero subito tutti. Tutt'intorno cominciarono a sentirsi dei sussurri e in molti scuotevano continuamente la testa  per far capire che non sapevano assolutamente nulla della faccenda. Tutti erano scettici, specialmente perché dopotutto Su Ling'er era ancora molto piccola. Aveva soltanto dieci anni. Quando veniva programmato il matrimonio di due bambini prima che diventassero adulti e senza che lo sapessero, tutto sommato era abbastanza normale, ma Yun Che era già adulto! C'era qualcosa che non andava, senza dubbio...


In quella situazione tutti, nessuno escluso, pensarono che quasi di sicuro era solo una scusa appena inventata da Yun Che per fermare gli ambiziosi progetti di Su Hengyue.


Anche Su Hengshan era allibito, ma si riprese velocemente. Diede una rapida occhiata a Yun Che e, senza cambiare tono di voce, annunciò: “Esatto, Yun Che è il genio più straordinario tra tutti i ragazzi che io abbia visto in vita mia. Lo ammiro parecchio, perché in quanto a talento è migliore persino di Su Haoyu! L'avete visto anche voi coi vostri occhi; inoltre ha salvato la vita di mia figlia, quindi ho deciso di programmare il loro matrimonio. Quando mia figlia compirà sedici anni, si sposeranno!”


Su Ling'er sbatté i suoi occhi innocenti e cristallini. Aveva un'aria confusa. In fin dei conti, aveva dieci anni e non più due o tre, non era più solo una bambina. Sapeva cosa voleva dire “matrimonio”. Anche se non lo comprendeva fino in fondo, in pratica ne conosceva il significato. Guardò suo padre e poi Yun Che. Il suo cuore batteva all'impazzata, come se stesse per morire da un momento all'altro.


“Che mucchio di stronzate!” Su Hengyue strinse i denti e rispose con rabbia: “Su Hengshan, non trattarci come se fossimo tutti degli idioti! Questo ragazzino è solo qualcuno che ti ha fatto un favore qualche ora fa. Questa storia del matrimonio è solo una scusa! Altrimenti, come mai nessuno ne sa niente!?”


“Hehe, è  solo perché non l'ho ancora annunciato ufficialmente in pubblico. Non dirmi che il matrimonio della mia stessa figlia richiede la vostra approvazione?” disse con indifferenza Su Hengshan. Guardò la folla e poi continuò con calma: “A quanto pare, tutti voi non siete ancora convinti. Va bene. Io, Su Hengshan, lo annuncerò ufficialmente proprio ora...”


Volse lo sguardo verso Yun Che, e anche lui fece lo stesso... Su Hengshan aveva un'espressione incredibilmente combattuta, ma quella di Yun Che era incredibilmente tranquilla e decisa. I loro erano gli sguardi di due uomini che amavano con tutte le loro forze la stessa ragazza. Uno provava l'amore puro e incondizionato di un padre, mentre l'altro un sentimento in grado di far tremare il cuore di chiunque... una determinazione inestinguibile.


Dopo aver visto lo sguardo negli occhi di Yun Che, il cuore e la mente di Su Hengshan si calmarono. Tutta la sua agitazione si trasformò in una meravigliosa tranquillità.


Fino a poco prima era ancora sconvolto dallo shock provocatogli da Yun Che. Anche se odiava Su Hengyue e suo figlio, non poteva fare altro che riconoscere la loro forza. Il talento di Su Haoyu era incredibile, e nel Clan Grandwake nessuno avrebbe potuto raggiungere il suo livello. Ma quel genio straordinario era stato davvero sconfitto senza difficoltà da Yun Che, che aveva due o tre anni in meno di lui. E col suo attacco successivo era riuscito a ferire gravemente Li Yunji, che era all'Stadio della Terra Misteriosa. Era così giovane, e la sua forza era già così spaventosa. Per la mentalità di Su Hengshan, era semplicemente inimmaginabile.


Un ragazzo così forte doveva essere nato in un setta fra i migliori della Supwake Country... no! Doveva essere nato in un setta fra i migliori di tutto l'continente Nuvola Azzurra!


Anche se il Clan Grandwake controllava tutti i territori a est del Fiume Supwake, era normale che non riuscisse a crescere dei discepoli al suo livello. Yun Che doveva appartenere a un setta di fronte al quale il Clan Grandwake avrebbe potuto solo inchinarsi e venerarlo. Era assolutamente certo di questo, senza il minimo dubbio. La stessa opinione nacque anche nei cuori di tutti gli altri presenti.


Ora, l'unica domanda era se Su Ling'er fosse degna di lui, perché lui era decisamente degno di lei.


Solo un ragazzo su diecimila era bello come Yun Che. La sua personalità, così come il suo sguardo profondo e imperscrutabile, erano senza pari... tutto questo era secondario per Su Hengshan, ma l'amore di Yun Che per Su Ling'er e la sua volontà di proteggerla erano radicati in profondità nella sua anima e nelle sue ossa. La determinazione assoluta di Yun Che a proteggere la vita di Su Ling'er lo aveva addirittura fatto commuovere, poco prima. Anche se Yun Che e Su Ling'er si erano chiaramente incontrati la prima volta quella mattina, i suoi sentimenti erano così puri da rendere Su Hengshan sinceramente stupito. 


E per un padre, cosa c'è di più rassicurante che affidare sua figlia a qualcuno che desidera proteggerla anche a costo della vita?


Allo stesso tempo, anche Su Ling'er provava chiaramente una fiducia e un affetto irrazionale per Yun Che.


Su Hengshan non riusciva a capire quali fossero i valori morali di Yun Che. Quel giorno avrebbe potuto evitare fin dall'inizio di immischiarsi in quella situazione, ma non aveva esitato a mostrare la sua forza e  mettersi in pericolo. Era un favore nei confronti di Su Hengshan e del Clan Grandwake, ma gli sembrava che Yun Che stesse facendo tutto quello solo per Ling'er.


Per concludere, se avesse dato sua figlia in sposa a una persona del genere sarebbe stato felice per lei e si sarebbe sentito tranquillo. Se proprio doveva trovare un difetto, Yun Che era già sposato. Se in futuro sua figlia l'avesse sposato, sarebbe stata solo la sua concubina.


Su Hengshan, che fino ad allora non aveva mai pensato al matrimonio di Su Ling'er, era incredibilmente calmo. Sul suo volto apparve un leggero sorriso e annunciò ad alta voce: “Oggi, dichiaro ufficialmente che mia figlia Su Ling'er sarà data in sposa al figlio del Clan Yun, Yun Che. Ora è ancora piccola, ma quando compirà sedici anni sceglieremo la data del matrimonio! Tutti i presenti ne sono testimoni!”


Ognuna delle parole di Su Hengshan era assordante. Nessuno riuscì a percepire la minima traccia di riluttanza o falsità. Quando ebbe finito di parlare, guardò verso Yun Che e annuì lievemente, sorridendo e con una calda luce negli occhi... era l'espressione di un padre che sta esaminando attentamente il genero. Persino la persona più in malafede avrebbe potuto pensare che fosse una finzione.


Yun Che si avvicinò rapidamente, si inginocchiò su una sola gamba, e disse con sincerità: “Vostro genero Yun Che ringrazia suo suocero per il consenso!”


“Yun Che, devi pensarci con attenzione. Le ragazze del Clan Grandwake non possono sposare degli stranieri. Se vuoi essere il marito di mia figlia, dovrai diventare un membro del Clan Grandwake!”


Yun Che annuì senza la più piccola esitazione: “Lo capisco! Da oggi io, Yun Che, sarò un discepolo del Clan Grandwake! Condividerò onori e disgrazie con il Clan Grandwake!”


Yun Che sollevò lo sguardo e si voltò verso l'incredula Su Ling'er. Le sorrise gentilmente... Ling'er, durante gli anni che abbiamo passato insieme non ti ho mai dimostrato il mio amore. Ti devo fin troppo. Questo è solo un sogno, ma è un sogno meraviglioso. Lasciami fare per te tutto quello che posso, finché mi trovo in questo sogno.


“Hahahaha, ottimo!” Su Hengshan raggiunse Yun Che e lo aiutò a rialzarsi. Lasciò che lui e Su Ling'er si mettessero uno affianco all'altra, poi si voltò verso Su Wangji e Su Hengyue dicendo: “Grande Anziano, ora Yun Che è  mio genero ed è anche genero del Clan Grandwake. Naturalmente, ora è anche un membro del Clan. È più giovane di Su Haoyu, e in quanto al suo talento, hehe, l'Anziano deve averlo visto chiaramente. Credo che con il vostro prestigio e l'autorità di Grande Anziano, non vi rimangerete la parola. Quindi, da ora in poi avrò piena autorità riguardo alla questione del tesoro del Clan. Sono convinto che nessuno di voi abbia obiezioni, Anziani.”


Il volto del vecchio Su Wangji era teso e completamente rosso; era senza parole. Prima aveva fatto quella promessa per permettere a Su Hengyue di ottenere ciò che desiderava. Non avrebbe mai potuto immaginare che in una frazione di secondo sarebbe diventata la sua fossa.


“Su Hengyue, hai altro da dire?” chiese Su Hengshan, sollevando le sopracciglia.


“Umpf!!” Su Hengyue aveva uno sguardo tetro. Le sue mani, premute contro il petto di Su Haoyu, stavano tremando.


“Hehehehehe!” si sentì una risata fredda e sgradevole. Heimu Qingya, che era rimasto per tutto il tempo a guardare, si avvicinò lentamente a Su Hengshan. Due Anziani della Fortezza Blackwood lo seguirono a pochi passi di distanza. Heimu Qingya si fermò solo quando fu a meno di tre passi da Su Hengshan, poi tese la mano destra verso di lui: “Le mie più sincere congratulazioni, Maestro del Clan Su, avete trovato un genero davvero fantastico. Non avete solo risolto un problema riguardante l'intera vita di vostra figlia, ma avete anche trovato una soluzione riguardo al prezioso tesoro del vostro Clan.”


“Heimu Qingya, il tesoro del nostro Clan riguarda solo la nostra prosperità. Appartiene al nostro Clan ed a nessun altro. Umpf! Se vuoi dire altro sugli affari del mio Clan Grandwake prima ancora di parlare delle ambizioni di voi della Fortezza Blackwood, sappi che non hai ancora pagato il debito per aver cercato di fare del male a mia figlia! Sono curioso di sapere che razza di spiegazione cercherai di darmi.” disse senza mezzi termini Su Hengshan.


“Heh, il Maestro del Clan Su non deve essere così arrabbiato. Ovviamente ho una spiegazione. Ma, prima di esporla, devo ricordare qualcosa al Maestro del Clan Su.” Heimu Qingya stava strizzando leggermente gli occhi, e attraverso le sue palpebre si poteva intravedere una luce fredda e minacciosa: “Ora puoi essere così felice e sentirti così fortunato solo grazie a questo tuo genero apparso dal nulla. Finché avrai tuo genero Su Haoyu non potrà mai essere il discepolo migliore fra la generazione giovane del Clan, ma se dovesse morire improvvisamente...”


Quando Heimu Qingya giunse a questo punto della frase, scattò senza preavviso e si precipitò come un fulmine nero verso Yun Che. Il suo pugno pregno di violente onde di Energia Misteriosa si diresse verso il petto di Yun Che.


“Qingya, vecchio bastardo, come osi!!”


Su Hengshan si infuriò enormemente. Proprio quando stava per intervenire, i due Anziani alle spalle di Heimu Qingya si misero di fronte a lui e bloccarono il suo attacco, impedendogli di inseguire Heimu Qingya.


Heimu Qingya aveva una forza misteriosa allo Stadio del Cielo Misterioso. Solo pochi membri del Clan Grandwake avrebbero potuto tenergli testa. Inoltre, poiché aveva attaccato all'improvviso solo dopo essersi avvicinato così tanto a Yun Che, tutti gli Anziani del Clan Grandwake erano troppo lontani per poter intervenire e bloccarlo. Tutti loro poterono solo guardare con impotenza mentre Heimu Qingya attaccava frontalmente Yun Che.


Heimu Qingya era una persona estremamente immorale e spregevole, ma nessuno pensava che potesse abbassarsi a tanto. Nonostante il suo status di Maestro della Fortezza Blackwood, era davvero arrivato ad attaccare di sorpresa un ragazzo di fronte a tutti!


Mentre Heimu Qingya stava parlando con Su Hengshan, Yun Che aveva già nascosto Su Ling'er dietro le sue spalle per proteggerla e, contemporaneamente, aveva alzato la guardia. Forse Su Hengshan non ne era capace, ma Yun Che sapeva percepire alla perfezione l'intento omicida; aveva avvertito che Heimu Qingya voleva ucciderlo con un colpo solo. Durante la carica di Heimu Qingya, Yun Che abbassò le sopracciglia e aprì Cuore Ardente. Gridò a squarciagola, e attivò istantaneamente Sigillo Supremo.


Bang!!


La mano di Heimu Qingya colpì la barriera creata da Sigillo Supremo e si sentì il rumore di un impatto attutito. Il fortissimo contraccolpo si propagò lungo il suo braccio e lo colse alla sprovvista, costringendolo a indietreggiare di parecchi passi.


Ma Yun Che e Su Ling'er, alle sue spalle, erano rimasti fermi ed erano illesi. Nonostante questo, Sigillo Supremo fu comunque spezzato istantaneamente dall'attacco di Heimu Qingya.


Heimu Qingya era profondamente scioccato. Non avrebbe mai immaginato che sarebbe stato costretto a ritirarsi da quel ragazzino. Era stupito e furioso. Con un ringhio feroce, chiamò a sé tutta l'Energia Misteriosa che aveva in corpo e scattò di nuovo verso Yun Che per colpirlo con un altro pugno: “Ragazzino... muori!!”


Yun Che non era spaventato, né era in preda al panico. Afferrò prontamente Su Ling'er e si preparò a scappare usando l'Ombra del Dio Stellare.... avrebbe dovuto schivare solo quel colpo. Poi, gli Anziani e i discepoli del Grandwake avrebbero fatto in tempo a raggiungerlo e Heimu Qingya non avrebbe mai più nemmeno potuto pensare di poter far del male a lui o a Su Ling'er.


Ma in quell'istante, soffiò improvvisamente una brezza fredda come il ghiaccio. Il vento gelido trasportava molti fiocchi di neve fluttuanti. Un lungo fiocco bianco seguì il vento e la neve e toccò delicatamente il pugno di Heimu Qingya; era leggero come l'aria.


Boom!!!


Non appena quel fiocco bianco, leggero come una piuma, sfiorò la mano di Heimu Qingya, ci fu un'esplosione. Era così forte da far tremare la terra e fece gridare Heimu Qingya dal dolore. Tutte e cinque le sue dita si spezzarono, e lui fu scagliato ad una grande distanza. Un'altra folata di vento freddo soffiò verso di lui e travolse i discepoli della Fortezza Blackwood che stavano cercando di raggiungerlo. Immediatamente, il cielo si riempì di persone vestite di nero, che urlavano spaventate come un denso branco di locuste.


Quell'improvviso colpo di scena stupì tutti i presenti. Tutti coloro che stavano combattendo smisero subito... una ragazza vestita di bianco e seguita da spiriti di ghiaccio fluttuava nel cielo, e discese lentamente di fronte a Yun Che.
                                


                                



