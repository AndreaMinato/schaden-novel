---
weight: 2690
title: Capitolo 269 – Schiacciati
pubDate: 2025-01-28T19:30:26.259Z
tags:
    - atg
---


<strong>Ciao ragazzi, sarò ripetitivo ma... scusate per il ritardo. Tra un paio d'ore pubblicherò il 270, dopodiché tornerete fra le mani di Schadenfreude e recupererete tutti i capitoli che per colpa mia sono in ritardo!</strong>


<strong>-Alstor</strong>


La comparsa di una bellezza straordinaria attira sempre gli sguardi di moltissime persone in poco tempo. Ma Xia Qingyue era diversa. Il suo aspetto meraviglioso non attirava solamente gli sguardi ma, più che altro, sembrava far uscire istantaneamente le anime dei presenti dai loro stessi corpi.


Xia Qingyue atterrò delicatamente e si fermò accanto a Yun Che. Indossava il suo abito completamente bianco, la sua pelle sembrava fatta di neve e era bella come un sogno, e i cuoi occhi ghiacciati brillavano come due stelle, mentre un lungo fiocco bianco ondeggiava elegantemente circondandola. Immediatamente, tutti rimasero senza parole, nessuno escluso, tutti rimasero a fissarla con lo sguardo perso nel vuoto e gli occhi lucidi, come se fossero improvvisamente precipitati in un sogno ed avessero visto una delle leggendarie fate del palazzo della luna, discesa nel regno dei mortali...


Heimu Qingya indietreggiò di parecchi passi. La sua mano destra gli tremava a causa del dolore lancinante; tutte e cinque le dita erano rotte, e si erano piegate su se stesse in una maniera orribile. Sollevò lo sguardo e guardò Xia Qingyue, e dopo qualche secondo di confusione lo shock che stava provando crebbe immensamente... era stato davvero ferito da una ragazza che sembrava avere solo diciassette o diciotto anni! La densità dell'Energia Misteriosa contenuta in quell'attacco lo fece tremare dalla paura. E la gelida aura emessa da Xia Qingyue gli fece venire ancora di più i nervi a fior di pelle... perché era una forza misteriosa che in quanto a potenza era incredibilmente maggiore della sua!


Alle sue spalle, le centinaia di discepoli della Fortezza Blackwood che erano stati scagliati via dal vento freddo caddero a terra uno dopo l'altro, come delle tessere del domino. Tuttavia nessuno di loro riuscì a rialzarsi, si sentirono solo le loro grida e i loro lamenti di dolore. Infatti su di loro si erano formati dei cristalli di ghiaccio, in quantità minori o maggiori. Le loro parti del corpo che erano state ricoperte dal ghiaccio si congelarono in pochi secondi, e alla fine il dolore li fece svenire, rendendo loro praticamente impossibile rialzarsi.


Le sopracciglia di Heimu Qingya tremavano violentemente. Sollevando la mano sinistra, indicò Xia Qingyue: “Chi... chi... chi sei!?”


Il terrore nelle parole di Heimu Qingya era evidente. Dopo essere stato colpito da Xia Qingyue, era stato avvolto dalla sua forza misteriosa e, di conseguenza, tra tutti era la persona che poteva comprendere meglio quanto fosse terribile la sua forza. La sua giovane età, abbinata a quella forza misteriosa straordinaria, era sufficiente a rovesciare tutte le convinzioni sul mondo del Profound del Maestro della Fortezza Blackwood e a stupirlo oltre ogni misura.


Xia Qingyue fissò Heimu Qingya con uno sguardo gelido, e non disse neppure una parola. Gli occhi di Yun Che si illuminarono e lui raggiunse Xia Qingyue in un lampo, portando con sé Su Ling'er: “Qingyue, moglie mia, finalmente sei arrivata. Se fossi venuta, saresti rimasta vedova per il resto della vita!”


Disse Yun Che, facendo finta di essere terrorizzato. Gli occhi di Xia Qingyue si mossero leggermente, e pensò che Yun Che fosse una causa persa. Gli altri non potevano capire quanto lui fosse forte, ma lei sì... grazie alla sua Ombra del Dio Stellare, persino Heimu Qingya avrebbe potuto scordarsi di riuscire a colpirlo facilmente, nonostante avesse una forza misteriosa allo Stadio del Cielo Misterioso.


Quando Yun Che mormorò le parole “Qingyue, moglie mia”, tutti i ragazzi che stavano già per innamorarsi di lei si sentirono come se fossero stati pugnalati al petto, e lo fissarono con invidia e gelosia... tutti loro erano stati distratti dalla bellezza fatata di Xia Qingyue, e non avevano fatto in tempo ad accorgersi della sua forza terrificante. E probabilmente, quando l'avevano vista non avrebbero mai associato a lei le due parole “potente esperta”. Perché, con una bellezza del genere, le sarebbe bastato un solo sorriso per dominare il mondo, non aveva bisogno di essere anche molto forte.


“Bellissima sorellona, ti sei svegliata... è fantastico... io mi chiamo Ling'er.” Su Ling'er era stretta al petto di Yun Che, e sembrava che questo la facesse sentire in imbarazzo, di fronte a tutte quelle persone. Il suo piccolo viso era completamente rosso, e aveva salutato Xia Qingyue a voce molto bassa.


Xia Qingyue si voltò, e annuì gentilmente a Su Ling'er. Le sue labbra si mossero, ma non riuscì a sorridere... forse aveva già dimenticato come si facesse. Del resto, Yun Che non l'aveva mai vista sorridere.


Gli Anziani con una grande forza misteriosa non erano sbalorditi solo dalla bellezza di Xia Qingyue. Quando poco prima aveva respinto Heimu Qingya con un solo attacco, tutti loro si erano agitati e sui loro volti erano apparse espressioni incredule e scioccate... ma, subito dopo, si erano calmati. Una ragazzina di solo diciassette o diciotto anni, per quanto fosse mostruosamente forte, non avrebbe mai potuto essere in grado di ferire qualcuno allo Stadio del Cielo Misterioso. Doveva aver avuto un colpo di fortuna, o forse Heimu Qingya aveva attaccato Yun Che con solo una piccolissima porzione della sua forza...


Anche se stavano cercando di convincersi che fosse così, quando poco prima Heimu Qingya aveva attaccato avevano percepito chiaramente che non si stesse affatto trattenendo, anzi, che avesse usato il cento percento della sua forza!


Su Hengshan fece un passo in avanti. Di fronte a Xia Qingyue, aveva davvero assunto un comportamento lievemente rispettoso: “Signorina, sono Su Hengshan. Fino a poco fa eravate ferita e vi trovavate in coma, ma a quanto pare ora siete completamente guarita, le cose non avrebbero potuto andare meglio. Grazie per averci dato una mano e aver salvato... mia figlia.”


Yun Che annuì: “Mn, Qingyue, moglie mia, questo è mio suocero e poco fa mi ha ammesso nel Clan. Per ora è solo grazie a lui, che ci ha accolto, se abbiamo un posto dove stare.”


Subito dopo averla chiamata “Qingyue, moglie mia”, le aveva presentato il suo nuovo “suocero”. Questo aveva fatto sì che in molti assistessero alla scena in silenzio e con grande curiosità. Ma, sfortunatamente, quella ragazza dalla bellezza strabiliante non sembrò infastidita o ingelosita. Si voltò verso Su Hengshan e si inchinò gentilmente: “Questa ragazza, Xia Qingyue, ringrazia il Maestro del Clan Su per la sua ospitalità.”


“Non è niente di che, non devi essere così formale.” rispose frettolosamente Su Hengshan, scuotendo una mano. Anche se aveva già quasi cinquant'anni, mentre parlava con Xia Qingyue non aveva il coraggio di incrociare il suo sguardo. Sospirò silenziosamente, poi si voltò verso Heimu Qingya, infuriandosi nuovamente: “Heimu Qingya! Vigliacco! Conosco da tempo la tua pessima fama, ma non mi sarei mai aspettato che potessi essere così malvagio e senza vergogna! È davvero umiliante che negli ultimi anni il nostro Clan Grandwake sia stato allo stesso livello della tua Fortezza Blackwood!”


Su Hengshan si girò di nuovo e fissò Su Wangji, dicendo: “Grande Anziano, hai visto tu stesso cosa è successo poco fa. Su Hengyue si è alleato con una persona del genere. Non è soltanto sospettato di aver tradito il nostro Clan, è una vergogna per tutti noi! E tu, il nostro Grande Anziano, stai dalla sua parte. Anche se sono il Maestro del Clan, sono pur sempre più giovane di te. Ho sempre sopportato tutto. Anche quando Su Hengyue mi ha continuamente ostacolato, non mi sono mai lamentato di nulla! Ma oggi... qualche ora fa, quando la Fortezza Blackwood stava cercando di rapire Ling'er, cercavo ancora di convincermi che voi non sapeste nulla di tutto questo. Ma quando pochi minuti fa Heimu Qingya ha attacco improvvisamente mio genero, non solo non siete intervenuti per fermarlo, ma siete addirittura rimasti calmi avete agito come se niente fosse... Grande Anziano, Su Hengyue, anche se non voglio che nel nostro Clan ci siano conflitti interni e lascio che chi vuole farci del male si prendano gioco di noi, non sono certo una tigre senza zanne! Al momento nel Clan Grandwake, alla fine, sono io a decidere!”


“Abbastanza!” Su Wangji aveva un'espressione orribile. Diede un'occhiata a Heimu Qingya, la cui mano destra tremava ancora, e a Su Haoyu, che era svenuto a causa delle gravi ferite. Poi sbatté una mano sul bracciolo della sedia e si alzò in piedi: “L'incidente di oggi finirà immediatamente... Hengyue, porta via Haoyu!”


Le sopracciglia di Su Hengyue vibrarono. Guardò con odio Su Hengshan e Yun Che, fece portare via Su Haoyu da alcuni discepoli alle sue spalle, e cominciò ad andarsene senza dire una parola. Su Hengshan aveva ragione, era ancora lui ad avere l'ultima parola nel Clan Grandwake. Quel giorno aveva osato agire così aggressivamente perché faceva affidamento sul talento incontrastato di Su Haoyu. Solo sfruttando quello, aveva ottenuto l'appoggio di molti membri del Clan. Sommato alla forza della Fortezza Blackwood, questo era stato sufficiente a mettere sotto pressione Su Hengshan. Ma Su Hengyue non si sarebbe mai aspettato che, durante la messa in atto del piano, sarebbe apparso dal nulla e senza motivo un qualche Yun Che!


Su Hengshan era combattuto. Distese un braccio, ma arrivato a metà del movimento lo ritrasse. Trattenendo la rabbia che ribolliva in lui, lasciò che i suoi avversari si preparassero ad andarsene. Ma in quel momento, si sentì un ringhio sprezzante.


“Aspettate un attimo!!”


Yun Che fece un passo in avanti e fissò Heimu Qingya, che assunse un'espressione tesa: “Questo non è il mio territorio, quindi non è molto appropriato che io dica cose come 'pensate di potervene andare come se niente fosse?' o roba del genere, ma... Maestro della Fortezza Blackwood, poco fa hai provato ad uccidermi e pensi di potertene andare come se niente fosse?”


Gli occhi di Heimu Qingya si restrinsero, e cominciò a ridere con disprezzo: “Cosa? Pensi ancora di potermi trattenere qui?”


Al momento Heimu Qingya, anche se stava ridendo con freddezza, si sentiva molto a disagio. La sua schiena era fradicia di sudore freddo già da parecchio. Le cinque dita della sua mano destra non si erano semplicemente rotte, poteva percepire delle tracce di Energia Misteriosa estremamente fredda scorrergli lungo il braccio. Quei frammenti di energia gelida gli sembravano dozzine di pugnali che gli laceravano la carne della mano, ancora e ancora, causandogli un dolore indescrivibile. Ma anche usando tutta la sua forza, non riusciva a disperdere neppure una minima parte di quell'Energia Misteriosa.


Era la persona che più desiderava andarsene immediatamente, perché nel suo cuore era già nata una profonda paura per Xia Qingyue.


“Trattenerti qui? Hahahaha, ti sopravvaluti troppo. Solo per la tua faccia brutta e inquietante, e per il tuo animo malvagio e senza vergogna, temo che sarebbe troppo umiliante per il Clan Grandwake anche solo tenerti qui come cibo per le mosche. Voglio solo farti pagare il debito che mi devi!” Yun Che si voltò, e disse senza mezzi termini: “Ovviamente, questa è una faida personale tra me e Heimu Qingya, e il Clan Grandwake non ha nulla a che vedere con tutto questo...”


Giunto a questo punto, Yun Che sollevò improvvisamente lo sguardo, indicò Heimu Qingya e disse con un tono infuriato: “Qingyue, moglie mia! Poco fa quell'uomo ha cercato di uccidermi! Anche se io posso sopportarlo, tu non puoi fare finta di niente sapendo che qualcuno ha cercato di uccidere tuo marito, giusto!?”


Le ciglia di Xia Qingyue si sollevarono lievemente, i suoi gelidi occhi erano già fissi su Heimu Qingya. Prima ancora che lui potesse dire qualcosa, il Fiocco Fiordineve della Fenice di Ghiaccio che avvolgeva Xia Qingyue scattò veloce come un lampo, dirigendosi direttamente verso il suo petto.


Gli occhi di Heimu Qingya si scurirono, e ringhiò: “Ragazzina arrogante! Pensi che io abbia paura di te?”


Le mani di Heimu Qingya si mossero rapidamente. Stringendo una lancia di ferro nero, gridò a squarciagola e creò un gigantesco vortice nero che si diresse verso il Fiocco Fiordineve della Fenice di Ghiaccio, che sembrava contenere molta poca forza.


Era un attacco a piena potenza di un esperto allo Stadio del Cielo Misterioso, e chi gli si trovava vicino si sentì mancare il fiato a causa della pressione, e alcuni non riuscirono affatto a respirare.


Sssssss!!


Nell'istante in cui il Fiocco Fiordineve della Fenice di Ghiaccio si scontrò con la lancia di metallo nero, si sentì un rumore assordante. Il gigantesco vortice nero dall'enorme potenza fu tagliato in due come un foglio di carta, e un loto di ghiaccio sbocciò improvvisamente scagliando via la lancia e dirigendosi verso Heimu Qingya.


Heimu Qingya divenne pallido come uno spettro a causa dello shock, e si ritirò frettolosamente. Gli spettatori erano ancora più stupiti... Heimu Qingya aveva chiaramente attaccato con tutte le sue forze, eppure quella ragazza aveva davvero... respinto quella mossa con un sol colpo!


“Ti aiuto io!!”


Accorgendosi che si stava mettendo male, Su Hengyue si piegò di scatto e sferrò un affondo con la sua spada verso il Fiocco Fiordineve della Fenice di Ghiaccio... due tra i dieci praticanti più forti della regione, entrambi allo Stadio del Cielo Misterioso, stavano davvero collaborando per tenere testa a una ragazza di soli diciassette anni. Nessuno aveva mai visto una cosa del genere, né ne aveva mai sentito parlare, era semplicemente inconcepibile.


Eppure Xia Qingyue rimase impassibile, soltanto i movimenti della sua mano cambiarono leggermente.


Immediatamente, il loto di ghiaccio si divise in due, e colpì contemporaneamente Heimu Qingya e Su Hengyue...


Ping!!


La parata di Su Hengyue fu totalmente inutile. Non appena la sua spada entrò in contatto con il loto di ghiaccio, anche il suo braccio fu congelato. I due loto colpirono al petto sia Heimu Qingya sia Su Hengyue, ed esplosero simultaneamente.


I due gridarono all'unisono e vennero scagliati in due direzioni diverse, atterrando su sette o otto discepoli della Fortezza Blackwood e facendoli svenire istantaneamente.


I loro corpi erano stati trafitti da innumerevoli frammenti di ghiaccio che avevano creato moltissime ferite. Inoltre, metà dei loro corpi era congelata e per alcuni istanti non riuscirono a muoversi. Restarono a terra, con dei volti apparentemente privi di vita. Non riuscivano a credere a quello che stava succedendo... non solo loro, ma anche Su Hengshan, Su Wangji... e persino Yun Che, tutti stavano guardando con delle espressioni scioccate.


Due esperti nella fase iniziale dello Stadio del Cielo Misterioso, tra i più forti a est del fiume, erano stati davvero sconfitti di netto da una ragazza... e con una sola mossa!!


Con una sola mossa!!


Quando poco prima Xia Qingyue aveva respinto l'attacco di Heimu Qingya, Yun Che aveva capito che dopo aver assorbito il potere della Pillola Emperor Awakening Heart non era solamente entrata nello Stadio del Cielo Misterioso, ma forse ne aveva addirittura raggiunto i livelli intermedi...


Ma non si sarebbe mai aspettato che, di fronte all'attacco combinato di due avversari allo Stadio del Cielo Misterioso, li avrebbe davvero sconfitti con un colpo solo!


Anche se fosse stata nella fase intermedia dello Stadio del Cielo Misterioso, sarebbe stato praticamente impossibile!


Forse, Xia Qingyue aveva già raggiunto... gli ultimi livelli dello Stadio del Cielo Misterioso?


“Jasmine, qual è l'attuale livello di forza misteriosa di Xia Qingyue?” chiese Yun Che, con la voce che tremava leggermente.


“... come c'era da aspettarsi dalla Perla del Veleno Celeste, al quinto posto fra gli Heavenly Profound Treasure, riesce a raffinare alla perfezione qualsiasi medicinale. In tutte le migliaia di enormi mondi esistenti, solo la Perla del Veleno Celeste è in grado di fare qualcosa del genere.” persino la voce di Jasmine era leggermente sorpresa: “La sua attuale forza misteriosa ha già superato lo Stadio del Cielo Misterioso, ed è entrata nell'Stadio Imperatore Misterioso! Ha addirittura superato Chu Yuechan, raggiungendo il secondo livello dell'Stadio Imperatore Misterioso!”


“Ormai quei due tizi al secondo livello dello Stadio del Cielo Misterioso in confronto a lei non sono altro che due neonati che hanno appena imparato a camminare! Se non si fosse trattenuta, quei due sarebbero già della polvere di ghiaccio!”


Yun Che: “....”


Yun Che: “....”


Yun Che: “Cosa... hai... detto!?!?”
                                


                                



