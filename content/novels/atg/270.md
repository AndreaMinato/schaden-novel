---
weight: 2700
title: Capitolo 270 - Incutere terrore prendendo in prestito la forza di qualcun altro
pubDate: 2025-01-28T19:30:26.259Z
tags:
    - atg
---


Secondo quello che gli aveva detto Jasmine, l'uso della Pillola Emperor Awakening Heart era in grado di far raggiungere direttamente lo Stadio del Cielo Misterioso a qualcuno ancora all'Stadio della Terra Misteriosa. Ma quella che aveva assunto Xia Qingyue era stata raffinata dalla Perla del Veleno Celeste; doveva aver avuto un effetto molto maggiore di quello raccontato nelle leggende. Yun Che aveva pensato che Xia Qingyue avrebbe potuto raggiungere i livelli intermedi dello Stadio del Cielo Misterioso... e forse addirittura gli ultimi...


Non avrebbe mai e poi mai immaginato che avrebbe attraversato due interi Realm, passando dall'Stadio della Terra Misteriosa all'Stadio Imperatore Misterioso, il cui nome era sufficiente a far tremare chiunque! Era diventata un'entità che moltissime persone ammiravano e idolatravano, un Trono!


Una ragazza diventata un Trono a soli diciassette anni!


“Questo... è... troppo... ridicolo... vero!?” borbottò Yun Che tra sé e sé.


Che razza di concetto era l'Stadio Imperatore Misterioso? In tutto l'Impero Ventoblu i Troni erano meno di dieci, eppure erano ai vertici di tutto l'Impero. E fra questi dieci Troni, inizialmente il più giovane era Ling Yuefeng della Villa della Spada Celestiale; poi, in seguito a una certa coincidenza, dopo più di dieci anni senza un passaggio di livello Chu Yuechan aveva raggiunto l'Stadio Imperatore Misterioso perché Yun Che le aveva dato il suo Dragon Yang, e aveva rimpiazzato Ling Yuefeng diventando il nuovo Trono più giovane.


Ma Xia Qingyue aveva solo diciassette anni e mezzo!!


Era ben oltre ogni storia esagerata di proposito, avrebbe potuto diventare una leggenda! Nell'Impero Ventoblu non era mai successo nulla del genere... forse non sarebbe neppure mai stato possibile.


E nella regione a est del fiume della Supwake Country, un Trono... era un dio! Un dio che avrebbe potuto distruggere qualsiasi cosa! Anche se in quella regione il livello medio di forza misteriosa non era tra i più alti, non era nemmeno basso; ma erano trascorsi trecento anni dalla comparsa dell'unico Trono di quella zona. E quell'unico trono era entrato nell'Stadio Imperatore Misterioso a più di settant'anni.


“l'Energia Misteriosa richiesta per passare dallo Stadio del Cielo Misterioso all'Stadio Imperatore Misterioso è dieci volte maggiore di quella per passare dall'Stadio della Terra Misteriosa allo Stadio del Cielo Misterioso. Forse la sua crescita straordinaria è legata al suo Splendido Fisico dei Nove Profound.” pensò Jasmine ad alta voce, ma Yun Che non la sentì.


Gli Anziani schieratisi con la Fortezza Blackwood e Su Hengyue, compreso Su Wangji, inizialmente avevano pensato di intervenire ma, dopo aver visto Su Hengyue e Heimu Qingya venire sconfitti istantaneamente, si sentirono come se i loro cervelli fossero esplosi. Spalancarono gli occhi e cominciarono a tremare visibilmente dalla testa ai piedi. Avevano degli aspetti esageratamente sconvolti, come se avessero visto un fantasma in pieno giorno.


Su Hengshan era rimasto a bocca aperta, anche lui era rimasto così scioccato da rimanere con lo sguardo perso nel vuoto come uno stupido. Dopo un bel po', sussurrò debolmente a Yun Che: “Fratello Minore Yun, posso chiederti qual è... il livello della forza misteriosa di quella ragazza?”


“Oh!” Yun Che inarcò le sopracciglia. Con un tono di voce abbastanza alto da essere sentito da tutti, rispose distrattamente: “Il talento di mia moglie non è un granché. Ha già compiuto i diciassette anni, eppure è rimasta bloccata al secondo livello dell'Stadio Imperatore Misterioso. Se si venisse a sapere, probabilmente tutti ci prenderebbero in giro.”


“Co... Co... COSA!?”


Le parole di Yun Che furono come un tuono esploso a pochi centimetri dalle orecchie di tutti i presenti, che tremarono dal terrore. Nei loro occhi apparvero degli sguardi sconvolti, e diedero qualche rapida e spaventata occhiata a Xia Qingyue. Su Wangji era così scioccato che ricadde sulla sedia, pestando il culo.


Normalmente, se qualcuno avesse detto che una ragazza di diciassette anni era all'Stadio Imperatore Misterioso tutti l'avrebbero preso per pazzo. Ma pochi istanti prima l'avevano vista coi loro occhi sconfiggere contemporaneamente due potentissimi esperti allo Stadio del Cielo Misterioso... era possibile riuscirci solo con una forza misteriosa almeno agli ultimi livelli dello Stadio del Cielo Misterioso!


Forse quella ragazza era davvero un Trono di diciassette anni!


L'atmosfera mutò rapidamente. L'attenzione di tutti si concentrò su Xia Qingyue. Aveva causato uno shock talmente grande da far passare in secondo piano ogni altra cosa. Tutti i rancori e gli scontri di poco prima non erano praticamente nulla, a confronto.


Notando le reazioni delle persone intorno a lui, il cuore di Yun Che provò un grande rammarico... era questo il vantaggio del potere assoluto. Con un potere assoluto e soverchiante, si poteva avere un controllo totale. Le persone temono, rispettano, adorano e servono chi ha un potere del genere... nessuno osa tentare di opprimerlo, fargli dei torti, perseguitarlo o assassinarlo...


Se si vuole davvero essere in grado di proteggere se stessi e le persone al proprio fianco, l'unica soluzione è avere un potere assoluto. Tutto il resto è solo finta spavalderia.


Questo era ciò che Yun Che desiderava con tutte le sue forze.


Se non avesse usato la Pillola Emperor Awakening Heart su Xia Qingyue ma su se stesso, ora avrebbe avuto una forza misteriosa... all'Stadio Imperatore Misterioso. In passato, quando era solo allo stadio Elementare Misterioso, i suoi continui sforzi, la sua coltivazione, e i tempi necessari per un aumento di livello avevano reso questo sogno una semplice favola, non aveva neppure mai pensato di poter veramente diventare così forte. Ma oggi, dopo neppure due anni, si trovava accanto a un vero e proprio Trono e aveva avuto un assaggio del potere a cui aspirava.


Guardando Xia Qingyue, di fianco a lui, Yun Che si commosse leggermente, ma non provò alcun rimorso e non pensò affatto a cosa aveva perso ed a cosa aveva guadagnato. Xia Qingyue era sua moglie, e questo era più che sufficiente.


Guardando Heimu Qingya, che stava venendo soccorso dalle sue due guardie, Yun Che divenne scuro in volto e rise minacciosamente: “Heimu Qingya, hai pensato a come ripagare me e mio suocero per aver rapito la mia promessa sposa ed aver cercato di uccidermi?”


Heimu Qingya inspirò a fondo. L'energia gelida che scorreva nel suo corpo era così dolorosa da fargli desiderare di essere morto. Strinse i denti e rispose con rabbia: “Ripagare? Heh... se ne hai il fegato, uccidimi e basta!”


“Ucciderti? Pensi che non ne avrei il coraggio?” Yun Che assunse un tono infuriato: “Mio suocero è il rispettabile Maestro del clan Grandwake, deve considerare tutto con attenzione. Anche se hai cercato di rapire Su Ling'er, probabilmente sarebbe stato clemente. Ma io sono diverso... tu sei soltanto un 'Maestro della Fortezza Blackwood' da due soldi. Per me ucciderti non sarebbe diverso dall'uccidere un cane! Qingyue, moglie mia, uccidilo!”


Le affermazioni di Yun Che fecero pensare e ricordare immediatamente a tutti che, per essere così forti a quell'età, dovevano avere alle spalle un setta dalla potenza terrificante! Loro due erano così potenti, e la setta a cui appartenevano doveva essere ad un livello così alto che il Clan Grandwake e la Fortezza Blackwood non erano nemmeno degni di saperne il nome.


Quindi, forse per loro uccidere il Maestro della Fortezza Blackwood non era davvero poi così diverso dall'uccidere un cane!


Xia Qingyue, appena svegliatasi, era particolarmente obbediente nei confronti di Yun Che. Quando Yun Che diede l'ordine, intorno a lei si raccolse una densa energia gelida e nel palmo della sua mano sbocciò delicatamente un loto di ghiaccio. Poi, facendo danzare le dita, lo fece volare improvvisamente verso Heimu Qingya.


Seguito da un intento omicida raggelante, un flusso di Energia Misteriosa ghiacciata raggiunse la sua faccia. Quell'attacco fece quasi perdere i sensi a Heimu Qingya. Prima aveva parlato con disprezzo, senza pensare. Solo dopo aver pronunciato quelle parole si era ricordato di non star affrontando il Clan Grandwake, ma un Trono che non aveva nulla a che fare con quel Clan! Se un Trono voleva ucciderlo, perché mai avrebbe dovuto avere paura di farlo?


La luce fredda del loto di ghiaccio era stupenda ma, mentre si avvicinava, Heimu Qingya ebbe la pelle d'oca. Era assolutamente certo che se quel loto l'avesse anche solo sfiorato, sarebbe morto e nessun colpo di fortuna avrebbe potuto salvarlo.


A un passo dalla morte, Heimu Qingya urlò in modo molto strano. Nonostante le sue gravissime condizioni, si sforzò come non mai per schivare l'attacco e balzò all'indietro come un grillo; ma cadde a terra come un gatto morto, e non riuscì a rialzarsi per parecchio tempo... era il Maestro della Fortezza Blackwood, un grande esperto allo Stadio del Cielo Misterioso. Probabilmente non aveva mai immaginato di potersi ridurre in quello stato.


Le sopracciglia di Xia Qingyue si mossero lievemente. Ruotò il palmo della mano, e fra le sue dita sbocciò un altro loto di ghiaccio. L'attacco precedente aveva fatto capire a tutti che poteva uccidere senza esitazione persino il Maestro della Fortezza Blackwood, che controllava la regione a est del fiume, se solo l'avesse voluto. Quando apparve il secondo loto di ghiaccio, le espressioni di tutti i membri della Fortezza Blackwood cambiarono repentinamente. Su Wangji si alzò in piedi e gridò ferocemente con la sua voce anziana: “Fermati! Non compiere gesti estremi, altrimenti...”


“Altrimenti cosa?” Yun Che inarcò le sopracciglia e lo fissò con freddezza, rispondendo: “Quando lui ha cercato di uccidermi, tu hai guardato senza fare nulla. Ora che sono io a volerlo uccidere, ti fai avanti lamentandoti? Ah, mio suocero e la mia promessa sposa sono membri del Clan Grandwake. Solo per loro, fingerò di non averti sentito. Ma se oserai dire anche solo un'altra parola, dirò a mia moglie di massacrarti immediatamente! Credi che non sarei disposto a farlo!?”


Su Wangji spalancò gli occhi e tremò senza controllo. Dalla sua gola giunse un gemito, ma davanti allo sguardo freddo e crudele di Yun Che si costrinse a ingoiare la parola “tu!” che stava per uscirgli dalla bocca. Poi, si risedette pesantemente sulla sua sedia di vimini e non ebbe il coraggio di dire nient'altro. La paura della morte è un istinto, e in quanto Grande Anziano di solito poteva maltrattare gli altri sfruttando la sua posizione privilegiata. Ma di fronte alla morte, i suoi cosiddetti coraggio e spina dorsale si trasformavano in terrore. Tremò dalla testa ai piedi, e non disse neppure un'altra mezza parola.


Ad essere sinceri, si potrebbe dire che in quel momento Su Hengshan fosse estremamente rilassato e soddisfatto. Heimu Qingya era il suo nemico giurato, ma non poteva fare nulla contro di lui. Su Wangji era il Grande Anziano, e non gli prestava mai molta attenzione. Anche quando si arrabbiava, Su Hengshan poteva solo sopportare. Ora, guardando Heimu Qingya e Su Wangji, zittito dalla paura, si sentiva incredibilmente felice. Ma considerato il suo carattere, naturalmente non voleva assistere a gesti estremi. Si avvicinò a Yun Che e gli diede una pacca sulla spalla, scuotendo la testa e dicendogli: “Fratello Minore Yun, lascia stare. Anche se Heimu Qingya è una persona spregevole, ha comunque una grande fama a est del fiume. Se dovesse venire ucciso all'interno del nostro Clan Grandwake, alla fine ne nascerebbero soltanto problemi. Ha già subito delle ferite molto gravi, e sicuramente gli serviranno almeno sei mesi per guarire del tutto. Scegli come fargli pagare il suo debito, e lascialo andare.”


Yun Che aveva la sensazione che fosse normalissimo che Su Hengshan dicesse qualcosa del genere. Sorrise con amarezza e rispose: “Suocero, Su Ling'er ed io abbiamo annunciato il nostro matrimonio di fronte a tutti. Perché continui a chiamarmi 'Fratello Minore Yun', è troppo formale... se non ti piace l'idea di dovermi chiamare 'genero', puoi chiamarmi semplicemente Yun Che, o ChÈer.”


Su Hengshan lo fissò, spiazzato. A giudicare dall'espressione di Yun Che, aveva chiaramente preso a cuore in modo molto sincero la questione del “matrimonio”. Scoppiò a ridere: “Ma guardami, ho in testa solo il matrimonio e mi sono completamente dimenticato di cambiare il modo in cui ti chiamo... ChÈer, cosa ne pensi di quello che ti ho appena detto?”


Yun Che sorrise e rispose: “Dal momento che mio suocero ha parlato, ovviamente ChÈer obbedirà. Tuttavia, come pensi che debba ripagare il suo debito?”


I nervi di Heimu Qingya erano già stati portati al limite, e dalla sua fronte colava sudore freddo. Sentendo la loro conversazione, ebbe un altro shock. Prese immediatamente un anello spaziale e lo lanci%é.


Che razza di emmeno una parola... se voleva sopravvivere, avrebbe dovuto cedere e pagare il “debito” di fronte a tutti. Era un umiliazione che lo faceva sentire come se il petto dovesse scoppiargli, ma non aveva altra scelta.


Su Hensghan prese l'anello spaziale e lo ispezionò con la sua forza misteriosa. C'erano tre intere pile di Ferro Purple Cloud Profound. Considerando la rarità di quel metallo, quello era quanto la Fortezza Blackwood ne estraeva in un anno. Annuì con soddisfazione e fece un cenno con la mano a Heimu Qingya: “Dal momento che il Maestro della Fortezza Blackwood è così generoso, neppure questo Su sarà scortese... buon viaggio, non ho intenzione di cacciarvi via!”


Il petto di Heimu Qingya si muoveva violentemente su e giù. Poi, i suoi occhi ruotarono e svenne immediatamente. Le sue due guardie lo sostennero prontamente e guardarono terrorizzate Xia Qingyue, senza osare rimanere lì anche un solo secondo di più. I discepoli della Fortezza Blackwood che li avevano accompagnati li seguirono e se ne andarono, rattristati.


Yun Che emise segretamente un sospiro di sollievo. Poi, guardò con gratitudine Xia Qingyue.


Quando aveva incontrato Su Ling'er, il suo intero mondo era pieno di tenerbre e malinconia... e tenendo conto del suo status, si poteva solo immaginare che genere di tragedie doveva aver affrontato con la sua famiglia e quanto fosse stata disperata.


Yun Che non aveva mai saputo di preciso quale disgrazia avesse incontrato la famiglia di Su Ling'er. Ma guardando la spensierata, sincera e impegnata Su Ling'er che aveva conosciuto quel giorno, desiderò di non farle rivivere la vita che lui aveva condotto in passato. Di conseguenza, aveva deciso di prendere in prestito la forza assoluta di Xia Qingyue e usare un atteggiamento brutale per aiutare il Clan Grandwake a rafforzare la sua superiorità, creando l'illusione di dei potentissimi alleati che avrebbero potuto proteggerli da tutti i malintenzionati... anche se era un po' ingenuo sperare che quella breve finzione potesse salvare il Clan Grandwake dal fato che lo aveva già colpito in passato, Yun Che non poteva fare di più...


Anche se... quello era solo un mondo illusorio... dopo ventiquattro ore, tutto sarebbe scomparso... ma Yun Che aveva fatto tutto quello che poteva per Ling'er, soltanto perché la amava, e perché nel suo cuore provava ancora una profonda vergogna.
                                


                                



