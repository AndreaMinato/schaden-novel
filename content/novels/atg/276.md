---
weight: 2760
title: Capitolo 276 - "Demone" (1)
pubDate: 2025-01-28T19:30:26.261Z
tags:
    - atg
---


CAPITOLO SPONSORIZZATO, ringraziamo Zero
Il capitolo regolare di giovedì l'ho pubblicato ieri.
-Schadenfreude


Tutti guardarono con stupore Yun Che. Trovavano difficile credere che qualcuno avesse dato via un oggetto così raro. Se sapeva davvero cosa aveva regalato, allora questa audacia e questa sensibilità si potevano definire più vaste del cielo.


Chu Yueli annuì leggermente verso Yun Che: "Asgard Nuvola Gelida ricorderà questo tuo favore. D'ora in avanti sei il più importante amico di Asgard Nuvola Gelida!
Se hai bisogno di qualcosa non esitare a chiedercelo."


"Questo idiota... solo per ottenere un favore di una bellezza, ha davvero dato via il leggendario Loto Emperor Awakening Heart!! Il Loto Emperor Awakening Heart!!" Mormorò Xiao Kuangyu stringendo i denti. Anche se aveva detto questo, sapeva bene che Yun Che era stato capace di ottenere il primo posto nel torneo e non era affatto un idiota!


Ciò che la folla vedeva erano solo due persone abbastanza fortunate da trovare il Loto Emperor Awakening Heart, non sapevano affatto della calamità che avevano incontrato quando l'avevano preso.


Le parole di Chu Yueli erano prevedibili. Qualunque setta avrebbe trattato Yun Che come un antenato dopo aver ricevuto un dono del genere.. Questo genere di favore era troppo grande. Non solo aveva salvato la discepola più sbalorditiva che Asgard Nuvola Gelida avesse mai avuto, aveva anche aumentato di molto la sua coltivazione.


All'inizio a Yun Che non importava del debito di Asgard Nuvola Gelida, ma una volta sentite queste parole, chiese: "La Fata Chu è troppo cortese. Con l'amicizia tra me e Qingyue, non è niente di che... Ma, emh, potrei davvero chiedervi qualsiasi cosa?"


Quando disse quelle parole, il suo sguardo cadde su Chu Yuechan, che distolse lo sguardo con un'espressione piena di freddezza.


Le sopracciglia di Chu Yueli sbatterono dolcemente e rispose con eleganza: "Questa grande gentilezza è troppo difficile da ripagare per noi. Se hai una qualunque richiesta, se possiamo farlo e non viola i principi di Asgard Nuvola Gelida, certamente non rifiuteremmo."


"Va bene!" Annuì Yun Che. In tal caso non doveva più essere modesto: "Spero che il nobile Asgard ricorderà la parole di oggi. Allora in futuro non esiterò a chiedervi aiuto se avrò bisogno."


"Il nostro Asgard Nuvola Gelida non infrangerebbe mai la parola data, è solo giusto che sia così vista la grande gentilezza che hai fatto a Qingyue." Dopo aver finito di parlare, Chu Yueli volse lo sguardo verso Fen Moli. In quel momento il suo sguardo divenne gelido come un cristallo di ghiaccio: "Fen Moli! Non ci sono state ostilità, né scontri tra il mio Asgard Nuvola Gelida e il suo clan del Cielo Ardente, eppure con la sua posizione come Grande Anziano ha avuto il coraggio di attaccare la nostra discepola con un colpo mortale! Se Qingyue non avesse incontrato una fortuna del genere, allora sarebbe morta per colpa sua! Il suo clan del Cielo Ardente desidera diventare nemico mortale del nostro Asgard Nuvola Gelida?"


Nel suo colpo precedente, Fen Moli aveva usato il settanta per cento della sua forza. Durante il suo contrattacco invece Xia Qingyue aveva utilizzato almeno il novanta per cento della sua potenza. In quel solo scambio Fen Moli aveva ricevuto delle gravi ferite interne e se non fosse stata per la sua potente forza misteriosa sarebbe già svenuto da tempo.
Con il volto pieno di rabbia, inspirò e puntò il dito verso Yun Che: "Quel... quel bruto! Ha ucciso... il nostro Secondo Giovane Maestro!"


Dopo gli ultimi bagliori di luce a mezz'aria, il Regno Basin Secret Realm si chiuse completamente. Solo due persone non ne erano uscite. Una era proprio Fen Juebi e l'altra era Mu Tianbei.


"Avrei ucciso il nostro Secondo Giovane Maestro?" Yun Che strinse le labbra. Aveva un'espressione sdegnata come se avesse sentito una squallida battuta: "Anziano Fen, con quale occhio mi avrebbe visto uccidere il suo Secondo Giovane Maestro? Umpf, sono stati Fen Juecheng e Fen Juebi del clan del Cielo Ardente a complottare per approfittarsi di me mentre non avevo ancora pienamente recuperato le forze nel Regno Basin Secret Realm. Non solo, non hanno esitato nemmeno a coinvolgere Mu Tianbei della Fortezza Heavenly Spear Thunderfire! Se non fosse stato per l'intervento della fata Xia sarei già morto per mano di quei due spregevoli!"


"Cosa?" Qin Wushang si infuriò.


"Caz***e!!" Rispose con rabbia Fen Moli: "Perché il nostro grande clan del Cielo Ardente prenderebbe di mira un giovane anonimo come te! Sei stato tu ovviamente ad avere cattive intenzioni e a complottare contro il mio Secondo Giovane Maestro!!"


Le sue parole "giovane anonimo" fecero sogghignare molte persone. Prima del torneo Yun Che in effetti lo era, ma adesso la sua forza e la sua fama avevano sorpassato di gran lunga la giovane generazione del clan del Cielo Ardente. Se fosse stato considerato davvero un "giovane senza nome", allora i discepoli del clan del Cielo Ardente non sarebbero stati nemmeno degni di essere chiamati "anonimi"?


"Ahahahah!" Yun Che rise fragorosamente: "La sfacciataggine del suo clan, che distorce i fatti e biasima la vittima, mi ha davvero aperto gli occhi.
Fen Juebi è davvero morto, ma chiaramente è stato ucciso da Mu Tianbei! Allora Xia Qingyue e il suo Giovane Maestro erano presenti. Inoltre ho anche sentito dire al Giovane Maestro che avete posto qualche genere di impronta speciale sul corpo di Fen Juebi. Se fosse stato ucciso, allora avrebbe saputo immediatamente l'identità dell'assassino... Giura sull'onore millenario del clan del Cielo Ardente, che la persona che ha visto uccidere Fen Juebi era davvero me?!"


"Tu..." Fen Moli rimase senza parole e il suo volto si colorò di viola. La sua reazione fece capire chiaramente la verità a tutti. Avevano familiarità con cose come le impronte dell'anima. A giudicare dalla reazione di Fen Moli, la persona che aveva visto uccidere Fen Juebi non era stata Yun Che e nonostante questo il clan del Cielo Ardente lo aveva accusato, quinti tutto il resto delle parole che Yun Che dovevano essere vere.


Chu Yueli si accigliò e chiese: "Qingyue, eri davvero presente allora? Cos'è successo?"


Xia Qingyue rispose con tranquillità: "Riferisco alla Maestra, allora ero davvero lì vicina e ho sentito del risentimento del Giovane Maestro del clan del Cielo Ardente nei confronti del Signor Yun a causa della Principessa Cang Yue. Dopo che è entrato nel regno segreto del Lago Celeste insieme a Fen Juebi, l'hanno seguito insieme. Inoltre hanno anche portato il Maestro del Forte Mu, che voleva uccidere il Signor Yun. Ma quando avevano agito, il Maestro del Forte Mu ha ucciso accidentalmente Fen Juebi. Con l'aiuto del ghiaccio e della neve, ho preso il Signor Yun e l'ho aiutato a scappare da quel pericolo mortale. La dichiarazione dell'Anziano Fen... è completamente falsa."


Xia Qingyue aveva detto la verità, ma il suo racconto fu estremamente ingegnoso. Era vero che Mu Tianbei aveva ucciso per sbaglio Fen Juebi, ma la persona che aveva provocato questo "incidente" era stato Yun Che.


Xia Qingyue era come una fata nella neve. Con il suo bellissimo aspetto e il suo temperamento straordinario, era impossibile per chiunque dubitare delle sue parole. Una volta che finì di parlare, un sibilo riecheggiò attorno.
Ogni genere di sguardo sdegnato cadde sui sei membri del clan del Cielo Ardente, mettendoli sotto pressione. Avevano subito una sconfitta schiacciante nel torneo, provocato l'ira di Asgard Nuvola Gelida e ora erano bersagliati dal disprezzo di tutti. Se questa notizia si fosse diffusa, avrebbe influenzato negativamente il prestigio del loro clan del Cielo Ardente.


L'espressione di Fen Juecheng cambiava in continuazione. Strinse i denti e disse: "Yun Che! Sai bene com'è morto il mio Secondo Fratello! Questo risentimento, il nostro clan del Cielo Ardente te lo farà pagare col sangue!"


Yun Che rise freddamente. Proprio quando stava per rispondergli, risuonò una voce: "Basta!!"


Ling Kun si fece strada tra la folla con uno sguardo pieno di freddezza. La sua presenza emanava una forte oppressione. Tutti coloro che ne erano stati avvolti, smisero istantaneamente di respirare. Il vecchio disse con indifferenza: "Aspettate di andarvene dalla Villa della Spada Celestiale per sistemare i conti che avete. Non importa come volete farlo, ma quest'Villa della Spada Celestiale non è il luogo per risolverli! Non voglio sapere chi ha ucciso chi o chi vuole uccidere chi. Ora posso fingere che non sia successo niente, ma dopo che torneremo nella Villa, se qualcuno provocherà scompiglio o continuerà a menzionarlo, allora non biasimatemi se prenderò provvedimenti!"


L'incredibile potenza contenuta nelle parole di Ling Kun fece ammutolire tutti.
I membri del clan del Cielo Ardente sospirarono di sollievo. Ling Kun disse a Ling Yuefeng: "Sono rimasto qui abbastanza tempo. Domani dovrò andarmene, così il Rituale del Sigillo del Demone comincerà ora."


Ling Yuefeng annuì: "Sarà tutto come ha pianificato l'Anziano ling." Dopo aver detto questo si girò verso la folla: "Tutti voi avete sentito le parole dell'Anziano Ling.
Siete tornati da poco dal regno segreto del Lago Celeste e avete consumato molta Energia Misteriosa, alcuni di voi saranno feriti, ma questa è la prima volta che il Rituale del Sigillo del Demone sarà aperto al pubblico. Questo 'demonÈ era un enorme segreto in passato, riuscire a vederlo personalmente è un'esperienza estremamente rara e preziosa. Chiedo a tutti di seguirci nella Terrazza delle Spade. Se non desiderate venire, potrete tornare nei vostri patii a riposare. La decisione spetta a voi."


Sigillato sotto la Terrazza delle Spade c'era un misterioso "demone". Tutti i vari setta ne avevano sentito parlare ed erano tutti curiosi di che genere di creatura fosse. Era naturale per loro non volersi perdere questo genere di opportunità. Di conseguenza il gruppo iniziò a seguire Ling Kun e Ling Yuefeng dirigendosi verso la Terrazza delle Spade.


Ma non tutti erano interessati.


"Qingyue." Chu Yuechan fermò Xia Qingyue: "Sei interessata a vedere questo cosiddetto 'demonÈ?"


Vedendo Chu Yuechan, che era come una luna gelata, Xia Qingyue capì immediatamente perché l'aveva fermata. Scosse lievemente la testa: "Questa discepola non è davvero così interessata."


"In tal caso allora seguimi. L'aumento della tua forza misteriosa è stato troppo grande, causerebbe facilmente instabilità e potrebbe danneggiare le tue Vene Misteriose, dev'essere stabilizzata il più presto possibile." Dopo aver detto questo Chu Yuechan si sollevò in aria e volò verso i patii.


"Sì, Anziana Maestra." Xia Qingyue informò Chu Yueli e poi seguì Chu Yuechan.


I membri dei dieci grandi setta tornarono velocemente nella Villa della Spada Celestiale e poi andarono verso la Terrazza delle Spade. La riunione dei quattro del Palazzo Misterioso Ventoblu fu animata. Qin Wushang era di fronte e dietro di lui c'erano Yun Che, Xia Yuanba e Cang Yue. Yun Che e la principessa bisbigliavano in continuazione sulla strada e Xia Yuanba si sfregava le mani per l'anticipazione, ovviamente non vedeva l'ora di vedere il "demone".


"Fen Juecheng voleva davvero ucciderti?" Cang Yue si accigliò mentre stava trattenendo la sua rabbia.


"Sì, ma non ti preoccupare, un mero Fen Juecheng non è più una minaccia per me, ma..." Yun Che sospirò: "Sorella Maggiore probabilmente non potrò tornare nel Palazzo Misterioso Ventoblu. Dopo che lasceremo la Villa della Spada Celestiale, il clan del Cielo Ardente farà sicuramente la sua mossa. Devo scappare e poi andarmene da solo. Non faranno nulla a te, il Capo Palazzo Qin o Yuanba. Il clan del Cielo Ardente mi darà la caccia, probabilmente non potrò tornare per molto tempo, ma non ti preoccupare, non ho mai temuto inseguimenti del genere. Se qualcuno mi mettesse alle strette, mi costringerebbe solo a diventare ancora più potente."


Le parole di Yun Che fecero preoccupare Cang Yue... Il clan del Cielo Ardente credeva fermamente che Yun Che fosse responsabile della morte di Fen Juebi. La morte del Secondo Giovane Maestro avrebbe indubbiamente suscitato la furia dell'intero clan, di conseguenza sarebbe diventata una caccia incessante...


Quella era la pressione di uno dei Quattro Maggiori setta che la Famiglia Imperiale Ventoblu temeva!!


Anche se aveva detto quelle parole in tono rilassato, sentiva comunque che il respiro di Cang Yue si era momentaneamente fermato. La principessa era anche leggermente impallidita e le sue mani lo afferrarono saldamente. La confortò subito: "Sorella Maggiore, non c'è davvero bisogno di preoccuparsi. Non dimenticare ho anche la protezione di Asgard Nuvola Gelida. Nel caso peggiore andrò a nascondermi lì."
                                


                                



