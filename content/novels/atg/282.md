---
weight: 2820
title: Capitolo 282 - Un Grande Trambusto (2)
pubDate: 2025-01-28T19:30:26.262Z
tags:
    - atg
---


<strong><em>CAPITOLO SPONSORIZZATO ringraziamo R.Borio
-Schadenfreude</em></strong>


Per una persona come Nonna Jiumu non poteva essere più semplice di così e dubitare della sua parola in questo caso era un enorme insulto alle sue conoscenze mediche e alla sua dignità. Reggendosi sul suo bastone, uscì lasciando gli sbalorditi Chu Yueli e Ling Yuefeng.


"Impossibile... assolutamente impossibile. Come può la sorella... ah? Sorella... sei... sei sveglia!"


Nel panico, Chu Yueli vide che sua sorella aveva già aperto gli occhi. Si affrettò vicino a lei e chiese: "Sorella, stai bene? Senti dolore da qualche parte... proprio ora nonna Jiumu ha detto che... sei incinta..."


Chu Yuechan sussultò e non reagì.
Quando Nonna Jiumu le aveva sentito il polso era già sveglia e aveva sentito tutto quello che aveva detto. Stordita stese lentamente la mano appoggiandola sul suo ventre.


Questa era un'azione che quasi ogni donna avrebbe fatto istintivamente sentendo che era incinta.


La sua reazione era chiaramente un tacito assenso. Come se fosse stata colpita da un fulmine, Chu Yueli sentì un ronzio nella testa. Ling Yuefeng barcollò indietro. Tremava come se fosse stato da un fulmine a ciel sereno.


"Sorella... tu..." Chu Yueli era senza fiato. Vedendola porre una mano sul suo basso ventre, le era quasi balzato il cuore dal petto.


"Non chiedermi nulla!" Chu Yuechan sospirò, la sua voce era incredibilmente fredda: "Partiamo subito da qui, torniamo a Asgard Nuvola Gelida!"


"Va bene... va bene!" L'estremamente confusa Chu Yueli poté solo annuire.


"Fata dalla Gelida Bellezza... lei... di chi è il suo bambino... di chi è il bambino che sta portando in grembo?!" Ling Yuefeng ansimò sconvolto e ripeté la stessa domanda due volte di seguito. Nonna Jiumu non poteva sbagliarsi al riguardo. Inoltre dalla reazione di Chu Yuechan non c'era più bisogno che lui ne dubitasse. Ciò che voleva sapere assolutamente era a chi apparteneva quel bambino! Chi era questa persona che aveva...


Durante quegli anni aveva cercato di corteggiare Chu Yuechan umiliandosi e seguendola per decine di anni, eppure non aveva visto il suo volto nemmeno una volta. Alla fine era tornato nella Villa e aveva sposato Xuanyuan Yufeng, che aveva delle origini incredibili.


Chu Yuechan era diventata un sogno bellissimo, ma impossibile.


E questo sogno era infinitamente splendido perché non si sarebbe avverato per nessuno. In questo modo avrebbe mantenuto per sempre l'immagine che aveva di Chu Yuechan nel suo cuore.


Ma oggi questo sogno era stato completamente infranto.


Quando era giovane era stato riconosciuto come il genio numero uno della giovane generazione e ora era il capo della setta numero uno dell'Impero Ventoblu! Agli occhi di innumerevoli praticanti del profound aveva raggiunto una posizione irraggiungibile simile a quella di una divinità.
Perfino un imperatore avrebbe dovuto trattarlo con rispetto! Ciò a cui aveva dedicato una vita di sforzi e mettendoci tutto il cuore, era stato il suo tentativo di conquistare Chu Yuechan, fallito completamente. All'inizio aveva provato molto dolore, ma non si era demoralizzato troppo perché le discepole di Asgard Nuvola Gelida non potevano sposarsi. La donna che amava non poteva essere conquistata da nessun altro dell'Impero Ventoblu... Ma oggi aveva sentito con le sue orecchie e visto con i suoi occhi che era incinta!


Il colpo al suo cuore in quel momento era stato come un fulmine sceso dai Nove Cieli, facendo a pezzi tutte le sue fantasie, il suo desiderio, la sua dignità e la sua arroganza.


Chu Yuechan non lo guardò. Con una voce gelida che sembrava la stessa del passato, disse: "Questo è affar mio, il Maestro della Villa Ling non ha diritto di domandarlo! Questo è il mio alloggio, non è un posto dove dovrebbe essere... vada fuori!"


Ling Yuefeng aveva familiarità con quel atteggiamento freddo e privo di emozione. Si ricordò della reazione anormale che Chu Yuechan aveva mostrato nella Terrazza delle Spade, che gli fece pensare ad un'ipotesi impossibile. Disse con voce flebile: "Che sia... che tu e Yun Che... No! Impossibile! Assolutamente impossibile... non può essere così..."


Le parole "Yun Che" provocarono un dolore pungente nel cuore di Chu Yuechan e la fecero esplodere con una freddezza agghiacciante: "Non è affar tuo di chi sia il bambino che porto! Esci da qui immediatamente!!"


Ling Yuefeng era scioccato. Il suo cuore era pieno di tristezza e per la confusione non riusciva quasi a pensare. Sospirò profondamente, si girò e se ne andò desolato. Quando uscì, Chu Yueli disse frettolosamente: "Maestro della Villa Ling, questo incidente di oggi, è legato alla reputazione di mia sorella e di Asgard Nuvola Gelida, per favore sia riservato! Per favore."


Nel cortile Ling Yuefeng camminò per un bel po'. Si stava finalmente calmando. Si fermò, guardò il cielo e sospirò silenziosamente.
Sapeva bene che questo incidente sarebbe stato il più forte colpo che aveva ricevuto in tutta la sua vita. Questo aveva distrutto la sua più bella fantasia, facendogli sentire il più forte senso di fallimento che avesse mai provato. Era un'umiliazione indescrivibile.


"Ahahahah! Davvero ridicolo, hai inseguito Chu Yuechan per più di una decina di anni, eppure non hai nemmeno visto il suo volto una sola volta. Sono passate decine di anni, eppure non sei riuscito a dimenticarla e hai sempre pensato a lei, ma non ti ha mai guardato nemmeno una volta. Ha preferito avere una relazione illecita con un giovane e rimanere anche incinta! Questo è scherzo enorme quanto il cielo! Ling Yuefeng non ti senti incredibilmente stupido?!"


Quella voce proveniva da dietro di lui. Ling Yuefeng si girò pieno di sorpresa e rabbia guardando Xuanyuan Yufeng. Era sconcertato dal fatto che sua moglie, di solito gentile, potesse dire delle parole del genere.
Il suo cuore cercò disperatamente di reprimere la sua furia, ma a causa delle sue parole si arrabbiò ancora di più.


"Silenzio!" Ling Yuefeng disse con rabbia: "Hai davvero origliato la nostra conversazione! Questo incidente... io non ho assolutamente niente a che fare con questo incidente! Non è necessariamente vero che lei sia rimasta incinta e con Yun Che... questo è ancora più ridicolo! Dimenticati di ciò che hai sentito, non hai il permesso di parlarne con nessuno!!"


Dopo che aveva finito di urlare, Ling Yuefeng si rese conto che il suo tono era un po' troppo duro, ma era pieno di rabbia e non voleva parlare più. Con un freddo sbuffo se ne andò.


Il volto di Xuanyuan Yufeng divenne viola e la donna tremava dalla rabbia. Disse: "Ling Yuefeng... la stai ancora proteggendo!! Il tuo atteggiamento è... davvero... pieno di affetto!! Osi... davvero farmi questo!!"


"Non vuoi che le persone lo sappiano... allora diffonderò la voce! Lascerò che lo sappiano tutti!!"


Mentre era ancora arrabbiata, Xuanyuan Yufeng vide Ling Yun camminare verso di lei. I suoi passi erano lenti e sembrava irrequieto.


Si accigliò. Reprimendo la sua rabbia si avvicinò e gli chiese: "Yun'er, cosa c'è? Perché sembri così abbattuto?"


"Madre..." Ling Kun sorrise desolato: "Fin da giovane ero concentrato sulla spada senza alcuna distrazione e pensavo che non avrei mai provato nulla per una ragazza, ma recentemente mi sono innamorato. Penso a lei giorno e notte e non posso smettere di pensare a lei."


Dato che era sua madre, Xuanyuan Yufeng riusciva facilmente a capire come stesse Ling Yun con una sola occhiata. Sospirò in silenzio e disse confortandolo: "La persona che ti piace dovrebbe essere Xia Qingyue, vero? Se ti piace davvero e non ti sposerai che con lei, allora tra pochi giorni mi recherò a Asgard Nuvola Gelida a proporre un matrimonio! Che importa delle loro regole! Non esiste una donna di cui il mio Yun'er non sia degno! Se Asgard Nuvola Gelida non è d'accordo, allora la porterò qui con la forza. Non lascerò che... umpf, sia stupidamente disperato come tuo padre!"


Ling Yun disse con amarezza: "È già troppo tardi, lei... è già sposata."


"Cosa?" Xuanyuan Yufeng era sbalordita: "Come può essere? Le donne di Asgard Nuvola Gelida non si sposano mai, come può essere sposata!"


"Madre, ti ricordi che un anno fa la setta Xiao ha diffuso un messaggio riguardo ad una nuova discepola di Asgard Nuvola Gelida che si è sposata a clan della Nuvola Vagante? Allora visto che era una novizia, nessuno ci aveva prestato attenzione... Ma ora so che era davvero Xia Qingyue... la persona che ha sposato... è Yun Che... È in lutto per lui ed ha il cuore a pezzi per lui, non accetterebbe nessun altro nel suo cuore."


Mentre parlava, Ling Yun chiuse gli occhi addolorato. Se fosse stato una persona frivola, allora avrebbe semplicemente stretto i denti e non ci avrebbe messo molto tempo per dimenticarselo. Ma per una persona dedita alla via della spada che si innamorava per la prima volta era stato un duro colpo.


"Inaspettatamente... è successo questo..." Xuanyuan Yufeng si sentì addolorata vedendo l'espressione di suo figlio. "Yun Che... è di nuovo Yun Che, questo Yun Che ha davvero un sacco di assi nella manica... e Asgard Nuvola Gelida non solo hai ferito mio marito... ma anche mio figlio..."


---


Dopo l'incidente nella Terrazza delle Spade, Ling Kun se ne andò dalla Villa della Spada Celestiale al calare della notte. Anche Asgard Nuvola Gelida se ne andò senza salutare nessuno. Il giorno dopo anche la famiglia imperiale Ventoblu era partita senza dire nulla a nessuno, non per mancanza di educazione, era solo che non erano dell'umore adatto per salutare... Quando era arrivati i quattro erano pieni di speranza, la forza di Yun Che aveva permesso al nome della famiglia imperiale di risuonare nel campo di battaglia del torneo. Tuttavia nel momento della partenza erano rimaste solo due persone e ciò che portavano era onore contaminato da un'infinità tristezza.


Quando se ne andarono Cang Yue aveva smesso di piangere. Senza tristezza, senza lacrime, aveva un'espressione spaventosamente calma, come se il cuore avesse seguito Yun Che e se ne fosse andato con lui, lasciando un guscio senza emozioni. Ciò che consolava Qin Wushang era che non aveva fatto delle azioni estreme perché doveva tornare per proteggere suo padre.


Se il re fosse morto, allora lei non avrebbe davvero avuto nient'altro di cui preoccuparsi in questo mondo.


Tuttavia ciò che nessuno riuscì a prevedere era che, dopo il torneo, il tumulto causato da Yun Che e Xia Qingyue non si fosse calmato. Una tempesta ancora più grande aveva travolto l'Impero Ventoblu, un trambusto che avrebbe reso ancora più noto il nome "Yun Che".


"... Quando la Fata della Gelida Luna, Xia Qingyue, è uscita dal regno segreto del Lago Celeste, la sua forza misteriosa è arrivata all'Stadio Imperatore Misterioso! Esatto... era davvero l'Stadio Imperatore Misterioso. Questo è stato confermato dai dieci maggiori setta! Oh cielo... Ho sentito che non solo la sua bellezza è ineguagliabile, ma in futuro diventerà la persona più potente nell'Impero Ventoblu."


"Mi chiedo se sia l'incarnazione di una fata, è incredibilmente bella. Il suo talento e la sua fortuna sono enormi!"


"Avete sentito? Nel giorno in cui Yun Che è uscito dal regno segreto del Lago Celeste, è morto nella Terrazza delle Spade della Villa della Spada Celestiale."


"Sigh! Chi non lo sa, è morto per una spazzatura allo stadio Elementare Misterioso. Sigh, il cielo è davvero geloso dei talenti. Era apparso finalmente un genio che non apparteneva ad alcun setta ed è morto così. Chissà quanti anni ci vorranno prima che ne appaia un altro."


"Cosa?!" La Fata dalla Gelida Bellezza di Asgard Nuvola Gelida è incinta?! C-c-cosa..."


"Esatto, la voce si è diffusa ovunque, si dice che provenga dalla Villa della Spada Celestiale, quindi non dovrebbe essere falsa. Ho anche sentito che è il bambino di Yun Che e della Fata dalla Gelida Bellezza!!
Sembra che dopo che Yun Che è morto nella Terrazza delle Spade, la Fata dalla Gelida Bellezza sia impazzita e abbia vomitato sangue sul posto... Se non lo stessero dicendo tutti, non oserei crederci!"


"C'è una notizia ancora più esplosiva! La Fata della Luna Ghiacciata, Xia Qingyue, si è sposata a sedici anni proprio con Yun Che! La battaglia finale del torneo era un incontro tra marito e moglie... Questo è assolutamente vero!"


"Lo scorso anno si è sentito di una nuova discepola di Asgard Nuvola Gelida che aveva infranto le regole, la setta Xiao l'aveva confermato. Il nome della discepola era Xia Qingyue! Si è sposata con Yun Che... nella Villa della Spada Celestiale qualcuno ha visto con i suoi occhi che era in lutto per Yun Che..."


"La bellezza numero uno del passato e quella attuale, una l'ha messa incinta e l'altra è sua moglie... porca pu****a!"


"Allora molti avevano amato con amarezza la Fata dalla Gelida Bellezza. Questo includeva anche il Maestro della Villa della Spada Celestiale Ling Yuefeng e il Maestro della setta Xiao Xiao Juetian, ma nessuno era riuscito a conquistarla, eppure è rimasta incinta di Yun Che. E la Fata della Luna Ghiacciata è ancora più bella della Fata dalla Gelida Bellezza... Ahahah! Vorrei essere al posto di Yun Che anche se è morto!"


"Non è tutto, perfino la nostra unica principessa Cang Yue era stata conquistata da lui! Chiunque non fosse cieco lo poteva vedere chiaramente nella Villa della Spada Celestiale. Ho sentito che Fen Juecheng ha cercato di assassinare Yun Che nel regno segreto del Lago Celeste, ma non ci è riuscito."


"Questo Yun Che è così incredibile che sfida la giustizia divina! Immagino che nemmeno gli dei potessero continuare a guardare, per questo lo hanno distrutto!"


"È praticamente un demone, un flagello per la gente comune! Ahhhh... perché non sono Yun Che!!"


Il nome del ragazzo provocò un tumulto nell'Impero Ventoblu. Ogni dieci passi in città si poteva sentire il suo nome almeno sette o otto volte.
Se fosse semplicemente morto, la gente avrebbe sentito pietà e l'avrebbe ammirato, ma l'atteggiamento delle persone era cambiato completamente sentendo le voci riguardo alla Principessa Cang Yue, la Fata dalla Gelida Bellezza e la Fata della Luna .


In quel momento, sotto la Terrazza delle Spade della Villa della Spada Celestiale, in un posto oscuro, Yun Che, rimasto immobile come se fosse morto per un po' di giorni, aprì gli occhi con molta difficoltà.


<em>Nota dell'autore - Questo è il monologo interno di Ling Yuefeng:</em>


La sola donna di cui mi sono innamorato e che ho inseguito per tutta la vita senza poterla conquistare, inaspettatamente è rimasta incinta di un discepolo della giovane generazione! Alla fine mio figlio si è innamorato di una donna con grande difficoltà, ma alla fine era sua moglie. In materia di donne, la coppia numero uno padre e figlio dell'Impero Ventoblu ha perso completamente contro questo ragazzino... Sono davvero fo***o!
                                


                                



