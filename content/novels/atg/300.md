---
weight: 300
title: Capitolo 300 - Il Matrimonio della Principessa
pubDate: 2025-01-28T19:30:26.265Z
tags:
    - atg
---


Era appena l'alba e nella Città Imperiale Ventoblu c'era un'atmosfera vivace.
Le strade erano piene di gente che sollevava il mento e guardava in lontananza, perché oggi era il giorno in cui l'unica principessa della Famiglia Imperiale si sposava. In quel momento la scorta della sposa del clan del Cielo Ardente era già entrata nel cancello della città e si stava dirigendo verso il Palazzo Imperiale Ventoblu sfoggiando una formazione potente.


Esatto, la parata del clan del Cielo Ardente era degna della parola "potente".
Con un sorriso sul volto, Fen Juecheng cavalcava un enorme cavallo dal manto fiammeggiante e guardava in avanti placidamente. Dietro di lui c'era un palanchino ad otto pali su cui erano incise delle fenici danzanti. Attorno a loro, più di duemila discepoli del clan del Cielo Ardente dai vestiti rossi formavano un grosso schieramento.
Guardando dall'alto sembravano un drago di fuoco che si muoveva lentamente verso il Palazzo Imperiale. Tutti questi discepoli del clan del Cielo Ardente erano stati selezionati meticolosamente e ognuno di loro era straordinario. Perfino il più debole aveva una forza allo Stadio Spirito Misterioso. Quelli più forti arrivavano agli stadi intermedi dell'Stadio della Terra Misteriosa. Questo genere di formazione era estremamente rara perfino in tutto l'Impero Ventoblu e poteva essere considerata spaventosa.
Chiaramente il clan del Cielo Ardente che aveva perso la faccia a causa del suo fallimento nel Torneo, sembrava essersi avvantaggiato di quest'occasione per sfoggiare la sua potenza.


Secondo i costumi, il padre di Fen Juecheng, Fen Duanhun, naturalmente non sarebbe venuto, ma erano presenti altri Anziani e tutti loro incutevano soggezione. C'erano otto esperti nello Stadio del Cielo Misterioso. Inoltre i due a capo del gruppo erano negli stadi finali dello Stadio del Cielo Misterioso ed erano due tra i dieci più potenti guerrieri del clan del Cielo Ardente. Queste otto persone indossavano dei vestiti rosso fiamma ancora più appariscenti e fluttuavano nell'aria sopra la scorta dello sposo...
L'intera truppa aveva un'aria maestosa che faceva palpitare il cuore. Anche da lontano era una presenza soffocante.


Dire che potessero distruggere l'intera Città Imperiale Ventoblu non era una grande esagerazione.


"Guarda! La scorta del matrimonio del clan del Cielo Ardente è qui!"


Dopo questo grido, la folla cominciò ad agitarsi. Si misero tutti in punta di piedi e guardarono la scorta matrimoniale che si stava avvicinando.


Normalmente guardando una processione del genere la folla sarebbe stata incredibilmente rumorosa, ma in quel momento, sotto la pressione scioccante del clan del Cielo Ardente, nessuno osava urlare. Quando la parata passò di fronte alla gente, quella sensazione la fece sussultare. Perfino coloro che erano orgogliosi della propria forza e che avevano abbastanza coraggio osarono soltanto sussurrare furtivamente.


"La leggendaria Tecnica del Fluttuamento... E ce ne sono otto! Non dirmi che questi otto sono tutti allo Stadio del Cielo Misterioso?"


"Naturalmente. Dei due davanti, quello a sinistra è Feng Duancang, il fratello più giovane del maestro del clan Feng Duanhun; si dice che la sua forza misteriosa abbia già raggiunto l'ottavo livello dello Stadio del Cielo Misterioso! Quello a destra è il tredicesimo anziano del clan del Cielo Ardente, la sua forza misteriosa è al settimo livello dello Stadio del Cielo Misterioso! Anche nel clan del Cielo Ardente sono delle persone molto importanti. Non avrei mai pensato che sarebbero stati presenti alla processione del giovane maestro!"


"Fen Juecheng è il futuro capo del clan sai. Non è affatto esagerato che abbia questo genere di schieramento."


"Lo Stadio del Cielo Misterioso delle leggende, ne ho visto solo uno in tutta la mia vita... cioè il Capo Palazzo Qin. Otto di loro sono spuntati fuori tutti oggi!
Cielo... come ci si poteva aspettare dal clan del Cielo Ardente!"


"Fen Juecheng sta corteggiando la Principessa Blue Moon, l'ho già sentito molti anni fa. Ma la Principessa Blue Moon non era già stata conquistata da Yun Che..."


"Che peccato che Yun Che sia morto, altrimenti... altrimenti, Yun Che non sarebbe riuscito comunque a superare Fen Juecheng. Non importa quanto sia formidabile, è solo una persona senza alcuna forza a sostenerlo. Dietro Fen Juecheng c'è l'enorme clan del Cielo Ardente sai."


"Non puoi esserne così sicuro! Anche se Fen Juecheng è un drago tra gli uomini, che genere di esistenza è Yun Che? Lui è un drago tra i draghi, la leggenda del nostro Ventoblu! Il papino di Fen Juecheng aveva cercato di corteggiare Chu Yuechan prima, eppure non è riuscito nemmeno a vedere il suo volto; Yun Che invece non è riuscito comunque a conquistarla? Se Yun Che non fosse morto e Fen Juecheng volesse superarlo, potrebbe solo assassinarlo usando i mezzi del suo clan. Ma Yun Che ha Asgard Nuvola Gelida dalla sua parte! Entrambe le sue donne fanno parte di Asgard Nuvola Gelida. Una di loro è il capo delle Sette Fate Frozen Cloud e l'altra è la futura Signora di Asgard. Se il clan del Cielo Ardente volesse agire, anche se avessero la sicurezza di poterlo uccidere, dovrebbero comunque tener conto delle conseguenze. Anche se Fen Juecheng osasse farlo, suo padre potrebbe non avere quel genere di coraggio."


Tra i sussurri e le occhiate della folla, la scorta del clan del Cielo Ardente si avvicinò sempre di più. Quando furono le sette del mattino, si presentarono di fronte alle porte del palazzo imperiale Ventoblu. Mentre conversava, la scorta continuò ad avanzare mentre i gong e i tamburi risuonavano e otto leoni danzavano verso il Palazzo dell'Abbraccio Lunare dove la Principessa Cang Yue risiedeva.


Nelle stanze dell'Imperatore.


"Informo sua Maestà, la scorta del clan del Cielo Ardente è già entrata nei cancelli del palazzo e arriverà nel Palazzo dell'Abbraccio Lunare tra sette minuti." L'eunuco personale di Cang Wanhe gli riferì in modo rispettoso.


Il re era così pallido che sul suo volto non c'era quasi traccia di colore. I suoi occhi erano infossati, i suoi capelli erano per metà bianchi ed era pieno di rughe. Se Yun Che l'avesse visto ora, non l'avrebbe riconosciuto come il Cang Wanhe che aveva incontrato due anni fa. Durante questo periodo sembrava essere invecchiato di decine di anni. Ansimava con difficoltà, come un anziano che poteva smettere di respirare in qualunque momento.


Le fiamme della sua vita erano sul punto di estinguersi.


Cang Wanhe era rimasto sveglio per tutta la notte. Sentendo la voce dell'eunuco, aprì gli occhi con difficoltà e disse con voce roca: "Aiutami ad alzarmi, prepara la carrozza imperiale. Porgerò visita personalmente... il Palazzo dell'Abbraccio Lunare... Coff coff... Coff coff coff coff..."


Solo dopo aver detto un po' di frasi, il re stava già tossendo.


"Questo..." L'eunuco iniziò a dare delle pacche sulla spalla di Cang Wanhe. Aveva un'espressione addolorata: "Sua Maestà è presto e il vento è ancora freddo. Il vostro corpo non può sopportare queste condizioni. Sua Altezza ha anche riferito che, dopo l'arrivo della scorta del clan del Cielo Ardente, sarebbe andata direttamente nel palanchino e non avrebbe fatto delle cerimonie complicate; sua Maestà non deve essere per forza presente."


"No... Devo andare." Cang Wanhe scosse la testa e cercò di alzarsi: "Per scappare da Fen Juecheng allora, YuÈer ha cercato di allontanarsi a tutti i costi dalla Città Imperiale, come potrebbe... voler sposarsi con lui... YuÈer è sempre stata ubbidiente e solo questa volta ha rifiutato di dirmi il motivo... Ho la sensazione... che se non vado, forse... Non la vedrò più... Presto... Portami lì."


"Sigh!"


Si sentì un sospiro provenire dall'alto. Subito dopo discese un uomo di mezz'età con un abito grigio e con un'aria da scolaro raffinato: "Dato che Sua Maestà ha già deciso, allora lasciate che questo suo vecchio suddito vi accompagni."


"Capo Palazzo Dongfang!" Vedendo questo giovane raffinato che era apparso all'improvviso, l'eunuco arretrò di due passi, ma non mostrò alcuna sorpresa e disse con rispetto: "Con il Capo Palazzo ad accompagnarla personalmente, sua Maestà starà sicuramente bene... Questo vecchio servo andrà a preparare la carrozza imperiale."


.............


Il Palazzo dell'Abbraccio Lunare era pieno di lampade dai motivi floreali e tappeti rossi. Anche nel laghetto c'erano dei fiocchi rossi. Erano stati tutti preparati dai servitori del Terzo Principe Cang Shuo, che aveva atteso con entusiasmo il matrimonio di Fen Juecheng con Cang Yue; naturalmente si era impegnato per fare tutti i preparativi.


Cang Shuo aveva anche iniziato da tempo ad attendere la processione del clan del Cielo Ardente di fronte al Palazzo dell'Abbraccio Lunare. Nel momento in cui aveva visto il gruppo del clan del Cielo Ardente, era accorso freneticamente ad accoglierli. Dopo aver salutato Fen Juecheng, condusse di persona il gruppo.


Fen Juecheng era vestito di rosso. Aveva un fiore rosso sul petto, un motivo di fiamme era ricamato sulle spalle del suo abito e c'era una corona di piume scarlatta sul suo capo; si poteva dire che emanava un'atmosfera straordinaria, era estremamente bello e superava di gran lunga Cang Shuo, facendo accelerare il battito cardiaco delle domestiche del palazzo che lo guardavano.


La processione del clan del Cielo Ardente si separò di fronte al Palazzo dell'Abbraccio Lunare, tutti gli ospiti erano presenti. Tuttavia gli invitati erano ben pochi. Con un'occhiata, a parte le poche decine di domestiche e gli oltre dieci eunuchi, poca gente proveniva dal Palazzo Misterioso Ventoblu... Qin Wushang e Qin Wuyou erano presenti. Un'altra persona proveniva dalla Gilda dei Mercanti Luna Nera, un vecchio di cognome Mu che si occupava del commercio di materiali medicinali.


Sotto istruzione di Cang Yue, il Palazzo dell'Abbraccio Lunare non aveva preparato alcuna complessa cerimonia di accoglienza. Il gruppo del clan del Cielo Ardente era già arrivato, quindi i preparativi erano terminati. Ora bisognava attendere la comparsa della Principessa Cang Yue.


"È arrivata Sua Maestà!"


Accompagnato da un grido acuto, arrivò una carrozza imperiale con un drago dorato scortata da poche decine di guardie del corpo e giunse di fronte al gruppo del clan del Cielo Ardente. Fen Juecheng smontò immediatamente con un salto, andò davanti alla carrozza con un passo svelto e disse inchinandosi: "Juecheng porge i suoi saluti al padre."


"Umpf!" Cang Wanhe non aprì la tenda e sogghignò lievemente: "Oggi c'è solo la processione, lei e YuÈer non vi siete ancora sposati, è prematuro chiamarmi padre."


Fen Juecheng non mostrò alcuna rabbia e sorrise paziente: "Ha ragione a rimproverarmi, è stato Juecheng ad agire avventatamente."


Proprio in quel momento l'entrata principale del Palazzo dell'Abbraccio Lunare si aprì lentamente. La Principessa Cang Yue indossava una corona fenice e uno scialle con il colore di un'aurora. Uscì lentamente accompagnata da due domestiche di palazzo. Indossava un abito rosso e sembrava una luna nascente, in quel momento sembrò quasi aver rubato i colori di questo mondo mentre attraeva gli sguardi stupiti di tutti.


"Ahahahah!" Vedendola, Cang Shuo iniziò a ridere e fece un cenno a Fen Juecheng: "Giovane Maestro Fen, prego."


Fen Juecheng annuì. Con un sorriso sul volto si avvicinò a Cang Yue con un portamento elegante, si fermò di fronte a lei e stese una mano.


Dato che era una scorta per il matrimonio, Fen Juecheng avrebbe dovuto sostenere Cang Yue per raggiungere la carrozza. Eppure la principessa non reagì, come se non avesse visto la mano, e chiese freddamente: "Dov'è il fiore Bruciaspirito che volevo?"


Fen Juecheng sorrise lievemente, batté le mani e disse: "Presentate il dono di matrimonio."


Oltre trenta discepoli del clan del Cielo Ardente avanzarono simultaneamente. Ognuno di loro portava un enorme scrigno nelle mani. I forzieri furono allineati e poi aperti. Istantaneamente una lucentezza di gioielli e il profumo medicinale di materiali preziosissimi riempì l'aria del Palazzo dell'Abbraccio Lunare. Risuonarono esclamazioni e perfino personaggi al livello di Qin Wushang mostrò un'espressione strana... Questo dono si poteva dire che valesse quanto qualche città! Sembrava un po' esagerato nonostante fosse per il matrimonio della principessa della Famiglia Imperiale.


