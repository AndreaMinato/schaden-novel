---
weight: 307
title: Capitolo 307 - Ovviamente Sono Qui per Rubare la Sposa!
pubDate: 2025-01-28T19:30:26.266Z
tags:
    - atg
---


Yun Che strinse gli occhi, annuì e disse con un tono soddisfatto: "Non male, non male."
Questo è l'atteggiamento che dovreste avere. Oh ti chiami Fen Duancang? Mmh, non sei così male. Sei molto più forte di quell'idiota che voleva che il Giovane Maestro morisse giovane."


L'idiota a cui si riferiva naturalmente era Fen Moran, che quasi vomitò sangue in quel momento. Il suo corpo tremava, la sua mente era annebbiata, gli facevano male i polmoni e le sue viscere si stavano contorcendo... La sua rabbia riempiva ogni cellula del suo corpo e il suo volto era rosso sangue, eppure non osò dire un'altra parola. Perché se avesse detto qualcosa, sarebbe stato Fen Juecheng ad essere punito. Aveva vissuto decine di anni, eppure non aveva mai sofferto un'umiliazione del genere...


Non osò agire contro Yun Che, né aveva più il coraggio di rimproverarlo. Poté solo fissarlo con uno sguardo ostile e desiderare in silenzio di farlo a pezzi.


Fen Duancang non era messo meglio di lui. Era un supremo esperto allo Stadio del Cielo Misterioso, che era stato famoso per decine di anni, eppure adesso era stato lodato da un giovane di appena diciannove anni...


Era stato lodato da un giovane!


Avrebbe preferito essere schiaffeggiato da un esperto impareggiabile piuttosto che ricevere questo umiliante "complimento".


Dopo aver detto queste parole, Yun Che sollevò "misericordiosamente" il suo piede, permettendo a Fen Juecheng di respirare un po' meglio. Tuttavia, visto che era stato sbattuto a terra brutalmente, Fen Juecheng stava già perdendo coscienza, perfino le sue urla si erano trasformate in miseri grugniti. Era così miserabile che le persone non potevano sopportare di vederlo così.


"Ma c'è una cosa su cui vi sbagliate. Non ho bisogno che mi diate alcuna garanzia. Se desiderassi andarmene, nessuno di voi qui potrebbe fermarmi!" Disse con arroganza Yun Che.


Queste parole fecero raggelare Fen Duancang. Non osò dire nulla e annuì frettolosamente: "Sì, sì. Dato che è stato in grado di portare via il nostro Giovane Maestro mentre era circondato, naturalmente potrà andarsene in tutta sicurezza..." Strinse i denti e disse: "Se rilascia il nostro Giovane Maestro, le ostilità tra lei e il clan del Cielo Ardente verranno cancellate tutte qui ed ora. Il nostro setta si lascerà alle spalle questa faccenda!"


Queste parole erano facili da dire, tuttavia nemmeno un idiota ci avrebbe creduto. Cancellare tutte le ostilità? Solo per come era stato umiliato, sicuramente il clan del Cielo Ardente avrebbe perseguitato Yun Che fino alla morte.


"È così?" Yun Che sbuffò freddamente: "Sembra che abbia sopravvalutato la vostra intelligenza. Io, Yun Che, ho bisogno che il vostro clan del Cielo Ardente mettiate da parte le ostilità passate? Siete ciechi e incapaci di vedere perché sono qui oggi?"


Yun Che alzò lo sguardo e disse freddamente: "Oggi naturalmente sono qui per rubare la sposa!!
La Principessa Cang Yue è la mia donna! Che è Fen Juecheng? È solo spazzatura che non può essere paragonata ad un rospo e aveva davvero il desiderio di macchiare la mia donna... Non mi importa di ucciderlo. Volete che lo liberi? Facile. Voi dovrete solo portare via questa spazzatura, smammare immediatamente dalla città imperiale Ventoblu e tornare nel clan del Cielo Ardente. Consegnate ubbidientemente la Principessa Cang Yue a me."


Nonostante Yun Che avesse ridotto Fen Juecheng in quel modo, naturalmente non lo avrebbe ucciso. Non che non volesse farlo, non poteva.


In questa battaglia era un lupo solitario. Non partecipava il Palazzo Misterioso Ventoblu, né la Famiglia Imperiale. Quindi, anche se aveva ferito gravemente Fen Juecheng, ucciso duecento discepoli del clan del Cielo Ardente, umiliandoli, non avrebbe coinvolto il Palazzo Misterioso Ventoblu e la Famiglia Imperiale. Tuttavia se avesse ucciso Fen Juecheng, allora sarebbe stata una questione completamente diversa. Se il suo Giovane Maestro fosse morto, il clan del Cielo Ardente sarebbe esploso di rabbia, avrebbe perso la ragione sfogando la sua rabbia sul Palazzo Misterioso Ventoblu e la Famiglia Imperiale.


Inoltre, anche se fosse stato da solo, sfuggire ad un accerchiamento del genere, non era così semplice come aveva dichiarato.


Fen Duancang quasi aveva vomitato per la rabbia. Yun Che aveva catturato il loro Giovane Maestro, calpestato l'onore del clan del Cielo Ardente, eppure doveva comunque pregarlo e lusingarlo. Sentiva che non poteva esserci nulla di così umiliante in questo mondo...


Ma nell'arco di pochi secondi, capì... che c'era davvero qualcosa di ancora peggiore!


Perché Yun Che voleva anche rubare la sposa del Giovane Maestro!!


Erano venuti qui per scortare la sposa, in modo così arrogante. Una settimana fa era stato reso noto al mondo e il clan aveva mandato degli inviti a vari grandi setta e ai potenti dell'Impero Ventoblu. Se la Principessa Cang Yue fosse stata portata via così, l'onore e la reputazione del clan del Cielo Ardente sarebbe finito nella me**a! Sarebbe stato sufficiente per essere oggetto di ridicolo per decine di anni!


Tuttavia, se non avessero ubbidito, ciò che avrebbero perso non sarebbe stata la loro reputazione, ma la vita del Giovane Maestro!


Fen Duancang stava tremando e il suo sguardo si incupì. Il sangue che aveva trattenuto a stento, a causa della sua rabbia e la sua impazienza, si precipitò nella sua gola. Fece un profondo respiro, usò tutte le sue forze per calmarsi e disse con voce tremante: "Bene... Bene! Se libererai il nostro Giovane Maestro, allora lasceremo la Principessa Cang Yue e ce ne andremo immediatamente dalla Città Imperiale Ventoblu!"


Aveva visto la brutalità di Yun Che, anche se era furioso, non osò assolutamente fare mosse avventate. Figuriamoci rifiutare e rimproverarlo, non osò nemmeno discutere e trattare.


Fen Moran fece un passo avanti, voleva dire qualcosa a Fen Duancang, tuttavia le parole gli morirono in gola.


Se Yun Che avesse tenuto in ostaggio un Anziano, non si sarebbero arresi così, avrebbero cercato di ucciderlo. Tuttavia il ragazzo aveva tra le mani il loro Giovane Maestro... A parte arrendersi che altre opzioni avevano?


Di solito, figuriamoci un Anziano o un Maestro del Padiglione, perfino un normale discepolo del clan del Cielo Ardente sarebbe stato capace di intimorire un avversario. Yun Che invece, non solo non era intimorito minimamente, stava anche usando delle tattiche brutali per intimorirli.


"Ahahahah! Molto bene! Vedo che sei quello con più autorità qui. Dato che sei così diretto, naturalmente non c'è bisogno che dica altro. Vi ridarò il vostro Giovane Maestro. Credo che il clan del Cielo Ardente non avrà problemi a guarire le sue ferite."


Dopo aver detto questo, Yun Che diede un calcio a Fen Juecheng, mandandolo verso Fen Duancang, che sussultò e poi afferrò il Giovane Maestro. Yun Che disse freddamente: "Ma spero che non abbiate dimenticato le parole che ho detto prima. Andatevene immediatamente dalla Città Imperiale Ventoblu con il vostro Giovane Maestro!"


Yun Che aveva liberato Fen Juecheng in quel modo e nemmeno Fen Duancang non osava crederci.
Dietro di lui emerse un intento omicida da tutte le direzioni. Tutta l'Energia Misteriosa di Fen Moran si agitò violentemente come un'aquila e iniziò ad avanzare verso Yun Che.


"Fermo!!"


Fen Duancang si raggelò e stese la mano per trattenere Fen Moran: "Tredicesimo Anziano, cosa sta facendo?!"


"Lo sto per uccidere ovviamente! Seguiremo davvero i suoi ordini e lo lasceremo andare? Allora al nostro clan del Cielo Ardente rimarrebbe anche una minima traccia di onore?" Disse pieno di furia Fen Moran. Secondo lui Yun Che era stato un completo idiota...
Aveva liberato Fen Juecheng in quel modo, senza un ostaggio che esitazione avrebbero avuto?


"Si calmi!" Fen Duancang lo trattenne con forza. Stringendo i denti disse nel tono più basso possibile: "Il mio desiderio di uccidere è ancora più grande del suo, desidero farlo a pezzi! Tuttavia ha già visto quanto è astuto e brutale. Crede che sarebbe così stupido da liberare il Giovane Maestro senza alcuna assicurazione o qualche trucco nascosto?! A giudicare da quanto è rilassato, ha sicuramente molti assi nella manica da rivelare. Se è in grado di prendere una volta il nostro Giovane Maestro, potrà farlo una seconda! Se agissimo contro di lui, potremmo scatenare una risposta ancora più brutale... Il nostro Giovane Maestro potrebbe anche morire per mano sua. E il nostro clan del Cielo Ardente ha già perso tutto il suo prestigio, vuole anche che venga etichettato come un setta che non mantiene la parola data?!"


Queste parole furono come una secchiata d'acqua fredda sulla testa di Fen Moran, che fissò Yun Che pieno di intento omicida. Voleva davvero cogliere questa opportunità per ucciderlo in un solo colpo, ma la ragione lo bloccò e non osò agire.
Fen Duancang esaminò frettolosamente le ferite di Fen Juecheng e continuò a dire a bassa voce: "Oggi, con il Giovane Maestro come nostro tallone d'Achille, non abbiamo praticamente alcun modo di ucciderci. Ma le persone che offendono il clan del Cielo Ardente fanno sempre una brutta fine, sopratutto dopo una disgrazia e un'umiliazione del genere! Prima mandiamo il Giovane Maestro nel clan del Cielo Ardente, non è troppo tardi per ucciderlo quando torneremo. Quando arriverà il momento, anche se dovesse fuggire in capo al mondo, non dovrebbe nemmeno pensare di sfuggire al nostro clan del Cielo Ardente!"


"Clap clap clap clap!"


Risuonarono degli applausi mentre Yun Che disse sogghignando: "Non è davvero un brutto piano, spero che avrete successo, ma non dovete preoccuparvi. Quando arriverà il momento non dovrete inseguirmi in capo al mondo. Potrei presentarmi personalmente davanti al vostro ingresso principale."


Fen Duancang e Fen Moran sollevarono la testa pieni di shock. Solo uno negli stadi finali dello Stadio del Cielo Misterioso avrebbe potuto sentirli. Yun Che era a trenta metri di distanza da loro... eppure era riuscito a sentirli chiaramente?


Possibile che avesse l'udito così sviluppato?!


Fen Duancang si sentì ancora più inquieto e desiderò di andarsene urgentemente da questo posto, più lontano sarebbe stato da questo giovane spaventoso e meglio sarebbe stato.
Stringendo i pugni, non disse una parola a Yun Che e ordinò con amarezza: "Andiamo!!"


Dopo aver detto questa parola, Fen Duancang si sentì come se si fosse liberato da un pesante fardello. Portò Fen Juecheng e andò a capo dl gruppo. Volando in aria partì velocemente. Anche Fen Moran lo seguì e non disse una sola parola... Il rispetto e l'onore che aveva guadagnato per tutta la sua vita, erano stati praticamente gettati tutti al vento oggi.


Vedendo che i due se ne andavano, naturalmente il resto del gruppo non rimase per molto tempo. Tutti se ne andarono con i volti sporchi di fango, non si preoccuparono nemmeno dei cadaveri a terra... E la maggior parte dei corpi erano incompleti, anche se avessero voluto riportarli indietro, sarebbe stato incredibilmente difficile.


"Fate buon viaggio." Yun Che strinse gli occhi e disse con un sorriso allegro. Dopo che Fen Duancang e Fen Moran sparirono dalla sua vista, Yun Che finalmente si calmò, la sua schiena era già diventata fradicia di sudore. Guardò verso il cielo e disse a bassa voce: "Fen Juecheng, questo era ciò che mi dovevi! All'inizio non avevamo alcuna ostilità tra di noi, eppure hai cercato di complottare contro di me nel Regno Heaven Basin Secret! Dato che non possiamo più risolvere il nostro rancore, allora non avrò remore! Il clan del Cielo Ardente... diventerà una pietra di passaggio nel mio cammino!"
                                


                                



