---
weight: 309
title: Capitolo 309 - Variante del Manico Profound
pubDate: 2025-01-28T19:30:26.267Z
tags:
    - atg
---


Palazzo Imperiale Ventoblu, camere dell'Imperatore.


Cang Wahe era adagiato sul suo letto e il suo volto pallido aveva un colorito roseo. Dongfang Xiu era accanto a lui a fare la guardia, aveva un'espressione pieno di aspettative.


"Il fiore Bruciaspirito non è davvero necessario?" Chiese Cang Yue con un tono un po' ansioso.


"Esatto." Yun Che annuì: "Il parassita simbiotico dello spirito è simbiotico. Se viene eliminato direttamente, l'ospite morirà con lui. Per distruggerlo senza provocare alcun effetto è necessario tagliare il collegamento tra di esso e l'ospite, il solo oggetto che può farlo è il fiore Bruciaspirito che possiede l'abilità "Soul Deatch". Tuttavia anche la capacità particolare che ho ottenuto di recente può farlo."


"Inizierò ora... Sua Maestà, per favore si rilassi e faccia dei respiri profondi, portando il suo battito cardiaco ad un ritmo stabile."


Cang Wanhe ubbidì e respirò per un po', calmandosi. Yun Che, che era di fronte al suo letto, stese la mano sinistra verso di lui. Insieme ad una luce rossa, il suo Manico Profound rosso apparve sotto forma di una sfera luminosa e fluttuò vicino al petto di Cang Wanhe.


"Cos'è questo?" Dongfang Xiu guardò stupito il Manico Profound. Nel continente del Cielo Misterioso, solo le persone che vivevano nei Luoghi Sacri sapevano dell'esistenza del Manico Profound. Nonostante Ling Kun l'avesse menzionato in passato, ne aveva solo detto il suo nome e nessuno sapeva davvero quale fosse l'aspetto di un Manico Profound.


Yun Che non rispose. Chiuse gli occhi e si concentrò. Dongfang Xiu rimase in silenzio e non chiese altro. Osservò lo strano spettacolo che si stava svolgendo davanti ai suoi occhi accigliandosi; era qualcosa che non aveva mai visto prima.


Dopo un po' Yun Che aprì gli occhi: "Sua Maestà, trattenga ogni briciolo di potere profound nel suo corpo. Presto sentirà qualcosa invadere il suo petto. Quando accadrà non provi a resistere."


Cang Wanhe annuì lievemente.


Yun Che sospirò. Anche se era sicuro che avrebbe avuto successo, dopotutto era la prima volta che usava in questo modo il suo Manico Profound e non poteva non sentirsi nervoso.
Così per assicurarsi che non accadesse alcun errore, aprì subito il primo e il secondo cancello... Proprio quando attivò Cuore Ardente, brillò una luce improvvisa... Il Manico Profound all'inizio di colore rosso era diventato arancione all'improvviso... e subito dopo divenne giallo.


L'aura del Manico Profound era raddoppiata rispetto a prima!


"Questo strano oggetto può davvero cambiare il suo colore?!" Gridò sorpresa Cang Yue. Yun Che invece poté solo fissare stordito la scena.


Cosa stava succedendo?!


Come poteva essere giallo?


Il nonno ha detto che, dopo il risveglio, il Manico Profound non avrebbe mai cambiato colore! Quando si è risvegliato, era chiaramente di colore rosso... Come può cambiare in questo modo?!


Inoltre, non solo si è modificato il colore, anche la sua forza ha raggiunto quella di un Manico Profound giallo!


Aspetta un momento! Non dirmi che...


Yun Che pensò ad una possibilità e chiuse velocemente il suo secondo cancello profound mantenendo lo stato Anima Malvagia.


Immediatamente il Manico Profound ridiventò arancione.


Yun Che chiuse anche il primo cancello... facendo ridiventare rosso il Manico Profound!


Guardando lo strano fenomeno, Yun Che si accigliò. Dongfang Xiu e Cang Yue trattennero il respiro e non osarono fare alcun suono, credevano che questo fenomeno riflettesse qualche progresso nel trattamento e scelsero di comportarsi con prudenza.


Yun Che era sicuro che Yun Canghai non lo aveva ingannato. Quindi questo cambiamento doveva essere un'anormalità.


Forse era dovuto alle mie particolari Vene Misteriose?


Il Manico Profound derivava sia dai vasi sanguigni sia dalle Vene Misteriose. Era possibile che avesse risvegliato il più debole Manico Profound a causa delle sue Vene Misteriose danneggiate e ricostruite all'età di sedici anni. Non c'era differenza tra le Vene Misteriose normali e quelle del Dio Malvagio, ma ad ogni apertura di un cancello, il potere delle sue Vene Misteriose sarebbe aumentato.


Sapeva già che il potere del Manico Profound e delle Vene Misteriose erano collegati, così si chiedeva se la mutazione fosse capitata a causa della particolarità della sua condizione e pensò che forse era l'aumento improvviso di potere... aveva cambiato il Manico Profound?


Questa era l'unica spiegazione a cui poteva pensare.


Non solo il Manico Profound era una manifestazione della sua forza, ma anche del suo spirito. Inoltre poteva cambiarlo quante volte voleva. Questa particolarità era sbalorditiva e aumentava le possibilità di eliminare il parassita nel corpo di Cang Wanhe. Solo che non credeva che gli sarebbe capitato un incidente del genere proprio prima di eliminare questo veleno malvagio... No, sbagliato! Più che incidente, era meglio chiamarla una piacevole sorpresa.
Nonostante all'inizio non provasse molte emozioni per il Manico Profound come la gente del suo Clan Yun, dopotutto era un'abilità potente e insolita. Agli occhi della gente del Clan Yun, era superiore ad un normale potere spirituale. Ogni aumento di potere del Manico Profound sarebbe stato un potenziamento sostanziale.


Un Manico Profound Rosso poteva mostrare solo il dieci per cento della sua forza.


Ma un Manico Profound giallo poteva mostrare solo il trenta per cento della sua forza.


Ad ogni cancello aperto il Manico Profound sarebbe cambiato, se aprisse "Purgatorio" allora sarebbe riuscito a farlo diventare verde, che poteva mostrare il quaranta per cento della sua forza!


In futuro sarebbe riuscito ad aprire "Tuono" riuscendo a trasformarlo in un Manico Profound Turchese, simile a quello che Yun Canghai possedeva.


Quando sarebbe riuscito ad aprire "Ade" allora avrebbe potuto sorpassare Yun Canghai e acquisire un Manico Profound Blue, mostrando il sessanta per cento della sua forza... Quanto sarebbe stata formidabile la forza del Manico Profound?!


Pensando a queste possibilità, Yun Che si entusiasmò. Poi cercò di calmare le sue emozioni e si concentrò... Molto presto il Manico Profound giallo che stava fluttuando sul petto di Cang Wanhe scomparve, diventando una manifestazione spirituale dell'anima di Yun Che. Guidato dalla coscienza del ragazzo, questa manifestazione diventò un lampo di luce e si precipitò nel corpo di Cang Wanhe, percorrendo i vasi sanguigni del suo cuore e inoltrandosi per il suo corpo fino a trovare il parassita simbiotico dello spirito. Poi trapassò il corpo delle creatura come un ago.


Il parassita era raddoppiato di dimensione rispetto a prima. Stava sottraendo vitalità per sopravvivere, rendendo le condizioni dell'ospite davvero gravi. Se Cang Wanhe non fosse stato un imperatore e non fosse stato nutrito da innumerevoli elisir, non sarebbe riuscito a resistere fino ad ora. Yun Che si calmò e attorcigliò il Manico Profound attorno al collegamento tra l'ospite e il parassita. Mentre lo tagliava, il Manico Profound uscì velocemente lasciando che il parassita se ne andasse tramite i vasi sanguigni di Cang Wanhe.


Con un piccolo tonfo, nel petto di Cang Wanhe apparve una ferita grossa metà pugno da cui uscì un'enorme parassita bianco. La creatura cadde a terra mentre Cang Wanhe urlò di paura. Dopo essersi dimenata per un po', la creatura non si mosse più. Poi si trasformò velocemente in una pozza d'acqua, svanendo senza lasciare traccia.


Cang Wanhe si mise a sedere, si sentiva come se si fosse appena risvegliato da un incubo. La sua espressione era piena di dolore e stava sudando copiosamente. Yun Che ritrasse il suo Manico Profound e usò il suo potere profound per sigillare la ferita sul petto di Cang Wanhe.


"Padre, state bene?" Spaventata, Cang Yue si precipitò verso il re reggendolo con entrambe le mani.


Cang Wanhe stava fissando stordito quel che restava del parassita. Poi mostrò un'espressione sollevata e dopo aver fatto un respiro profondo disse: "Sto... sto bene. Yun Che... la ringrazio. Non solo ha soddisfatto il mio più grande desiderio, mi ha anche salvato la vita. Non... posso restituire il favore."


Yun Che aveva menzionato che il parassita simbiotico dello spirito sarebbe stato collegato all'ospite, usando la sua vitalità per crescere. Ma ora la creatura era morta e il modo in cui l'aveva fatto corrispondeva proprio alle descrizioni del ragazzo, si era trasformato in una pozza d'acqua limpida. Tuttavia, anche se stava sentendo un grande dolore, era comunque sopravvissuto... quindi Yun Che doveva aver trattato la sua condizione con successo!


Yun Che sorrise lievemente e disse: "Fortunatamente sono riuscito ad eliminare il parassita. L'intero processo è andato meglio di quanto pensassi. Alla fine non era nient'altro che un parassita dalla forza spirituale debole che è crollato al primo colpo... Ora sua Maestà ha bisogno solo di due settimane per recuperare, altro mezzo mese per una ripresa moderata e altri quindici giorni per guarire completamente... Potrà riprendersi completamente in due mesi e sarà pieno di energia com'era prima di ammalarsi."


"Da... davvero?" Dissero all'unisono Cang Yue e Dongfang Xiu: "Può davvero guarire completamente?"


"Ahahahah! Se lo dice Yun Che, ci... credo assolutamente!" Nonostante Cang Wanhe provasse a mantenere un certo contegno, la sua voce tremava per l'entusiasmo. Per una persona che aveva già abbandonato ogni speranza ed era rimasta confinata a letto per diversi anni sul punto di morire, le parole di Yun Che erano musica celestiale.


"Sì!" Yun Che annuì con sicurezza: "Il motivo della cattiva salute di sua Maestà era a causa della vitalità separata dal suo corpo, ma la vitalità è diversa dall'essenza di sangue e può essere recuperata gradualmente. Inoltre per un membro della Famiglia Imperiale non ci dovrebbe volere molto tempo. Tuttavia per recuperare dovrà prendersi cura della sua salute. Non dovrebbe avere problemi visto che il potere profound tempra costantemente il suo corpo."


"Meraviglioso... davvero meraviglioso!"


Dongfang Xiu rise piacevolmente sorpreso. Cang Yue era ancora più felice al punto da svenire. Si resse al braccio di Yun Che per sostenersi con gli occhi annebbiati dalle lacrime: "Grazie Fratello Minore Yun. Io... Io..."


Piacevolmente sorpresa e travolta dalle sue emozioni, non aveva idea di cosa dire. Inaspettatamente Cang Wanhe iniziò a ridere: "YuÈer, c'è ancora bisogno di ringraziarlo? Gli hai già dato il tuo cuore. Non è possibile trovare altro di più prezioso per ringraziarlo. Ahahahah."


"Padre..." Nonostante si fossero abbracciati e avessero dichiarato il loro amore di fronte a tutti, il fatto che Cang Wanhe ne parlasse apertamente la fece arrossire per l'imbarazzo. Tuttavia la sua mano di giada che stava afferrando il braccio di Yun Che non mostrava alcun segno di lasciarlo.


Anche Yun Che mostrò un po' di imbarazzo e disse: "Umh... Sorella Maggiore, tuo padre ha bisogno di riposare, dovremmo andare ora. Capo Palazzo Dongfang per favore si prenda cura della ferita sul petto di Sua Maestà e della sua sicurezza. Sarebbe meglio non lasciare che Gu Qiuhong si avvicinasse di nuovo a Sua Maestà. È molto difficile capire dei metodi subdoli per chi non ha esperienza in campo medico."


"Sì!" Dongfang annuì: "Non deve preoccuparsi. Non lascerò che qualcuno complotti di nuovo contro sua Maestà. E Gu Qiuhong... umpf! Non posso toccarlo, se mai avrò l'opportunità di ripagarlo, mi assicurerò che faccia una fine tragica."


Yun Che e Cang Yue se ne andarono dalla camera e arrivarono al Palazzo dell'Abbraccio Lunare.


Tutti i fiocchi rossi e le luci che decoravano il palazzo erano stati rimossi, non ne era rimasta nemmeno una traccia. Cang Yue sospirò di sollievo. Temeva che Yun Che si sarebbe sentito a disagio vedendo gli ornamenti.


Finalmente avevano un momento per rimanere da soli. Cang Yue chiuse la porta del palazzo e abbracciò stretto il ragazzo. Si appoggiò a lui chiudendo gli occhi, non voleva più lasciarlo andare.


"Fratello Minore Yun, sono davvero contenta... di non averti perso." Mormorò dolcemente Cang Yue.


"Anche io sono contento... di non averti perso." Rispose Yun Che con una voce gentile.


"Pfft..." Cang Yue rise e disse in un tono di finta disapprovazione: "Credo che dovresti dire di non avervi perso, no? Canaglia, cerchi sempre di vantarti e questo ha rischiato di farti morire, ma ha anche rivelato le tue esperienze romantiche... umpf!"


Mentre parlava, la punta del naso e le labbra di Cang Yue si sollevarono lievemente, come se non fosse minimamente arrabbiata. Dopo aver rivisto Yun Che, era già infinitamente grata al cielo, non voleva più separarsi da lui; come poteva biasimarlo e discutere riguardo alle sue relazioni?


"Eh? Esperienze... romantiche?" Yun Che la fissò stordito: "Cosa stai..."


"So che tu e Xia Qingyue siete una coppia ufficialmente sposata, ma non credevo che tu avessi davvero... con Chu Yuechan... umpf umpf! Hai praticamente reso tutti gli uomini del mondo tuoi nemici!"


"...?!" Yun Che spalancò gli occhi e chiese balbettando: "Q-q-questo... io e Piccola Fata... Ah no, intendo Chu Yuechan... cosa... come posso...?"


"Dopo che ha sentito notizie riguardo alla tua morte, è andata nella Terrazza delle Spade e ha cercato di distruggere la Spada Punizione Divina, come se fosse impazzita... Poi ha vomitato sangue ed è svenuta. Era davvero innamorata di te, sorprendentemente non mi ingelosisce proprio. Solo che nessuno si aspettava che sarebbe accaduto ad una persona dall'anima e dal cuore gelido come lei. Era già adorata da moltissimi giovani dal talento straordinario, ma nessuno credeva che si sarebbe innamorata di te... eheh! Questo mostra solo che il mio Fratello Minore Yun è davvero incredibile. Sono convinto che, se lo desideri, non c'è nessuna donna in questo mondo che non puoi conquistare."


Cang Yue aveva un'espressione di orgoglio.


Yun Che era rimasto a bocca aperta e rimase perplesso per un po'. Era impossibile che lei avesse detto a qualcuno delle emozioni e delle esperienze che avevano fatto insieme e nemmeno lui aveva intenzione di dirlo a qualcuno. All'inizio credeva che, a meno che Chu Yuechan non avesse dubitato della sua decisione, il loro rapporto sarebbe rimasto un segreto in eterno. Non credeva che tutti l'avrebbero saputo.


A Yun Che si rizzarono i capelli... Poteva ben immaginare che persone come Ling Yuefeng e Xiao Juetian lo stessero odiando con tutte le loro forze! La bellissima fata su cui potevano soltanto fantasticare era stata conquistata da uno della giovane generazione!


"Questo... questa questione... coff... che... e Yuanba? Oh giusto, dov'è ora? Sta bene?" Yun Che all'inizio voleva cambiare argomento, ma quando gli venne in mente Xia Yuanba si tese immediatamente. Temeva che Yuanba fosse rimasto depresso fin da quel giorno.


"Yuanba... non lo so." Cang Yue scosse la testa. "Dopo che sei stato imprigionato dalla Spada Punizione Divina, sono svenuta. Dopodiché ho avuto un lunghissimo incubo. Il giorno dopo quando... mi sono ripresa ho sentito il Capo Palazzo Qin dire che se n'è andato dal palazzo da solo e aveva impedito che qualcuno lo cercasse o lo bloccasse. Nessuno sa dov'è andato. Da allora ho mandato della gente a cercarlo, ma non ho mai scoperto dove sia andato. Sembra quasi che sia scomparso dall'Impero Ventoblu."


"Tuttavia credo che stia bene. Perché prima di andarsene ha detto al Capo Palazzo Qin che ti eri sacrificato per la sua vita e quindi non si sarebbe mai lasciato morire così facilmente." Cang Yue mostrò un'espressione preoccupata mentre parlava di Xia Yuanba.


"Yuanba..." Yun Che pronunciò il suo nome. Dopo essere rimasto assorto per un po' disse: "Va bene anche questo. Yuanba, spero che quando ti troverò, sarai già cresciuto e ti sia preso le tue responsabilità... Credo che ci sia una ragione dietro la tua insistenza ad andartene da solo."


"A proposito!" Cang Yue si sollevò dal petto di Yun Che e chiese: "Fratello Minore Yun, sei andato a vedere Chu Yuechan... e il tuo bambino prima di tornare nella Città Imperiale? È un maschio o una femmina?"
                                


                                



