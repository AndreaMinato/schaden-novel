---
weight: 3160
title: Capitolo 316 - Dragon Fault Emperor Profound
pubDate: 2025-01-28T19:30:26.268Z
tags:
    - atg
---


<em>CAPITOLO SPONSORIZZATO grazie Andrea C.
-Schadenfreude</em>


"Anche se la tua forza misteriosa non è cambiata, grazie al Midollo e all'anima del Dio Drago, sia il tuo corpo che il tuo spirito sono stati potenziati. Solo che ora non puoi sentirlo chiaramente, ecco tutto. Inoltre, adesso potrai rilasciare il potere della stirpe del Dio Drago. Sei molto più potente rispetto a prima... Per te è già possibile aprire il "Dominio dell'Anima del Drago'!"


"Dominio... dell'Anima del Drago? Hai detto... Dominio?" Disse sorpreso Yun Che. Il Dominio poteva essere usato solo dopo aver raggiunto l'Stadio Imperatore Misterioso. Xia Qingyue era riuscita a crearne uno grazie al suo Splendido Fisico dei Nove Profound, ma lui era soltanto all'Stadio della Terra Misteriosa. Poteva davvero usare un Dominio?


"Esatto. Inoltre non è un Dominio d'attacco, né di soppressione o difensivo.
Invece è dominante, di tipo mentale. Saprai quanto è potente una volta che lo attiverai. Comunque ha bisogno della tua energia per funzionare, in termini di forza misteriosa e forza mentale, è ancora un po' prematuro per te aprire il Dominio dell'Anima del Drago. A meno che non sia costretto, preferirei che tu non lo aprissi perché potrebbe causare una ferita nella tua anima... Quando diventerai più forte, il Dominio dell'Anima del Drago si potenzierà con te. Hai ancora molta strada da fare per diventare più forte."


Yun Che percepì in silenzio il potere che risiedeva nel suo mare spirituale e annuì con un po' di entusiasmo.


"Molto bene. Anche se la tua anima è macchiata di sangue e colpe, è trasparente come un cristallo. Sono sicuro di aver scelto la persona giusta... Tra tutta l'eredità che ho lasciato, questo è l'ultimo posto in cui è rimasta. Le persone che hanno ereditato il mio sangue hanno fondato il 'Clan del Dio Drago' in 'quel luogo' e sono diventate sempre più forti dopo innumerevoli anni di storia. Tuttavia, essere potenti spesso può far diventare arroganti e avari, non so in che condizioni siano. Sei il solo che ha ereditato il Midollo e l'anima del Dio Drago. Spero che tu non ti sia dimenticato della promessa che mi hai fatto prima."


Yun Che annuì e disse con sincerità: "Naturalmente non mi sono dimenticato della promessa che ti ho fatto. Se arrivassi in quel luogo un giorno, cercherò sicuramente quella spada di cui mi hai parlato. E se la troverò, farò tutto quello che posso per cercare di rompere il sigillo e lasciare che tua figlia riveda la luce del giorno."


"Bene... La mia anima residua ha resistito per così tanti anni, finalmente può morire in pace. Allora lascia che usi le ultime mie forze per... fare un'ultima cosa. Se non sbaglio dovresti avere il nucleo di un Drago Fiamma Emperor Profound. Tiralo fuori dalla Perla del Veleno Celeste insieme alla Spada Dragon Fault."


Yun Che lo guardò sorpreso. Senza fare domande, prese Dragon Fault e l'oggetto più prezioso dopo lo Specchio del Samsara e la Perla del Veleno Celeste stessa.


Lo sguardo del drago si animò. Dragon Fault fluttuò insieme al nucleo e la voce del Drago Primordiale Azzurro risuonò: "Questa Spada Dragon Fault è stata lasciata da un essere umano che ha affrontato la prova del Dio Drago e ha fallito. Nella lama è sigillata l'anima di un giovane drago.
Durante questi mille anni, visto che è rimasta nel luogo della prova ed è stata nutrita dalla mia aura, non si è mai spenta. Dato che hai un nucleo di un Emperor Profound Dragon, allora lasciamo che il suo desiderio si realizzi!"


All'improvviso il nucleo brillò con una fiamma scarlatta. Questo era il fuoco di un Vero Drago; era così caldo che l'aria stessa sembrava sul punto di prendere fuoco. Sotto la guida della luce blu, Dragon Fault si precipitò sul nucleo e venne avvolta dalle fiamme. Subito dopo, lo spadone diventò un'enorme sfera di fuoco... Il nucleo era a contatto con lo spadone e si stava disperdendo lentamente, liquidificato, finché non si sciolse completamente in Dragon Fault.


Fuuummm!


Le fiamme si estinsero istantaneamente. Il nucleo svanì e Dragon Fault discese... In quel momento emanava una forza soverchiante e ardente come il sole, era molto più pesante e tirannica.


Bang!!!


Dragon Fault atterrò sulle mani di Yun Che, ma il terreno sotto i piedi del ragazzo esplose subito, perfino l'intera caverna tremò lievemente. Yun Che afferrò Dragon Fault pieno di stupore ed entusiasmo.


L'aspetto dello spadone non era cambiato, ma il suo peso era aumentato di molto rispetto a prima. Ora pesava oltre quattordicimila chilogrammi e la sua presenza faceva sentire un senso di soffocamento perfino a lui, il suo proprietario.


Sollevando le braccia, brandì orizzontalmente Dragon Fault iniettando Energia Misteriosa nella lama. Istantaneamente ci furono due bagliori nella punta dello spadone dov'era scolpita la testa del drago. Sul corpo dell'arma, quelle impronte d'osso di drago si stavano contorcendo lievemente... Mentre la impugnava, Yun Che sentiva chiaramente una potente anima... l'anima di Dragon Fault!


L'enorme pesantezza provocava difficoltà perfino a Yun Che, ma il ragazzo era comunque entusiasta. Perché aveva assistito alla nascita di un'arma Emperor Profound... Nelle sue mani c'era l'unica e sola Spada Emperor Profound nell'Impero Ventoblu!!


Si poteva immaginare quale potere distruttivo avrebbe scatenato. L'aura dello spadone avrebbe intimorito i suoi nemici ancora prima di combattere.


Whoosh!!


Yun Che menò un fendente. Squarciava l'aria così pesantemente che sembrava uno spaventoso macigno. E ciò che lo accompagnava era il ruggito di un drago!


"Le armi con un'anima sono difficili da brandire, ma ora possiedi l'Anima del Dio Drago. Anche l'anima di questa lama è di un giovane drago, quindi si sottometterà completamente a te.
Anche se al momento sei solo all'Stadio della Terra Misteriosa, puoi brandirla tranquillamente...
Sfortunatamente sembra che non avrai il tempo di abituartici perché il tuo nemico arriverà presto. Ed è anche il momento di andarmene. Impegnati per diventare più forte e sopravvivere... Sei l'ultimo ad aver ereditato il mio sangue nelle tue vene... e in te ho riposto anche la mia ultima speranza..."


"Spero... che quella sensazione spaventosa... sia solo un'illusione..."


......


Gli occhi azzurri svanirono e la voce del Drago Primordiale Azzurro si spense in quel momento. La sua presenza esistita per chissà quanti anni, si dissipò completamente... E l'ultima frase che aveva pronunciato, che sembrava più un mormorio pensieroso, confuse Yun Che.


"Sensazione spaventosa? Cosa significa?" Sussurrò il ragazzo. Cosa poteva spaventare perfino il potente Dio Drago. Dopo un po' di riflessioni, volse lo sguardo verso l'entrata della caverna... Le persone che lo avevano inseguito incessantemente erano a sole poche centinaia di metri di distanza... Inoltre, erano arrivate tutte e sette!


Yun Che rise freddamente e si avvicinò all'entrata trascinando Dragon Fault. Ogni passo che faceva lasciava un'impronta profonda mezzo piede. Solo dopo una decina di passi sistemò la sua postura e si adattò al peso di Dragon Fault. Quando uscì dalla grotta, non lasciava più delle impronte.


Nel momento in cui lasciò la caverna, delle fiamme illusorie lo avvolsero. Sette uomini discesero dal cielo e lo circondarono. Sette raffiche di potente aura lo presero di mira.


Un praticante all'Stadio della Terra Misteriosa si sarebbe già irrigidito e avrebbe perfino avuto difficoltà a respirare sotto l'assalto di una Energia Misteriosa allo Stadio del Cielo Misterioso. Eppure Yun Che sembrava impassibile nonostante fosse preso di mira da sette esperti dello Stadio del Cielo Misterioso. Non solo non mostrava alcuna paura, sorrideva perfino; come se queste sette persone non fossero lì per togliergli la vita, ma per salutarlo.


Fen Moran prese la Lama Cielo Ardente e ruggì furiosamente: "Yun Che! Anche se tu fossi mille volte più scaltro, non riuscirai a sfuggirci! Stavolta vediamo dove potrai scappare!"


"Tsk tsk." Yun Che arricciò le labbra e disse con disprezzo: "Non potete cambiare battute ogni tanto vecchiacci? Ogni volta dite che non posso scappare, ma purtroppo per voi mi dileguo ogni volta che voglio e avete potuto solo mangiare la mia polvere come degli idioti. Avete già la faccia gonfia come quella di un maiale da quanto vi siete schiaffeggiati da soli; non temete che vi diventi così grossa da sembrare delle chiappe?"


"Non perdete tempo a parlare con lui!" Vedendolo, la rabbia di Fen Moli cominciò di nuovo a scatenarsi con violenza: "Prendetelo! Yun Che, vediamo dove potrai scappare stavolta!!"


"Ragazzo, preparati a morire!!"


Fen Moran era il più vicino a Yun Che. Con un ruggito, il suo corpo si riempì di fiamme. Brandì la sua lama e il "Loto Rosso" Burning Heaven si scagliò verso Yun Che. Erano degli uomini dalla fama incredibile, eppure non erano riusciti ad uccidere un ragazzo nonostante si fossero radunati in gruppo, ed erano anche stati ingannati più volte da lui, ormai ognuno di loro era infuriato, non solo Fen Moli. Il primo colpo che aveva sferrato Fen Moran era già una mossa estremamente feroce che mirava a tagliare in due Yun Che.


Il ragazzo si girò velocemente, eppure non usò la spada per bloccarlo.
Invece lasciando l'impugnatura dello spadone, cercò di afferrare la Lama Cielo Ardente con la mano sinistra.


"Vuoi morire!" Fen Moran si infuriò, ma subito dopo mostrò uno sguardo scioccato.


CRA-CRA-CRA-CRA-CRA...


La forza di Yun Che eruttò come un vulcano e afferrò a mani nude la Lama Cielo Ardente. Con uno scoppio inquietante, la spada bruciante si torse... Le fiamme della lama si estinsero in un secondo e la spada si era contorta fino a sembrare un nodo.


"C-cosa?!" Fen Moran strabuzzò gli occhi.


In quanto Tredicesimo Anziano del clan del Cielo Ardente, la lama di Fen Moran naturalmente non era ordinaria. Il nome della sua spada era "Mastino di Fuoco" ed era un'Arma Earth Profound d'alta qualità. Dopo essere stata infusa con la sua forte Energia Misteriosa, poteva distruggere le montagne e perfino l'acciaio. Eppure era stata ridotta così dalle mani di Yun Che... Questo era ancora più difficile che spezzarla direttamente.


Nel palmo di Yun Che c'era solo una sottile ferita da taglio che non era nemmeno profonda.


Dopo il raffinamento del Midollo del Dio Drago, le ossa di Yun Che erano diventate più robuste di un qualunque essere umano. Forse se Fen Moran lo avessse colpito con tutte le sue forze avrebbe lasciato un segno; ma non sarebbe mai riuscito a tagliarle.


"Il tuo clan del Cielo Ardente è davvero miserabile. Un dignitoso Anziano usa un'arma così schifosa che si piega facilmente con una mano. Fa sganasciare dalle risate... Quando ti reincarnerai nella tua prossima vita, ricorda di scegliere un setta migliore!!"


Con un sorriso, Yun Che scagliò violentemente Dragon Fault nel petto di Fen Moran.


BOOM!!!


La forza impareggiabile lo travolse come uno tsunami. Fen Moran fu tagliato in due e volò via come un sacco logoro, senza nemmeno avere il tempo di emettere un grugnito.
                                


                                



