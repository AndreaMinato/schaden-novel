---
weight: 318
title: Capitolo 318 - Uccidere Fen Moli
pubDate: 2025-01-28T19:30:26.268Z
tags:
    - atg
---


Yun Che ignorò i draghi di fuoco. Facendo avanzare Dragon Fault, spazzò via l'aria formando uno spazio vuoto che estinse le fiamme.


L'espressione di Fen Moli cambiò istantaneamente. Non avrebbe mai creduto che Yun Che fosse così potente al punto di reprimere le sue fiamme Burning Heaven tanto da spegnerle con la forza della sua spada. La raffica di fronte a lui gli permise finalmente di capire perché Fen Moran e Fen Duancang erano stati uccisi in un solo colpo. Corrugò le sopracciglia, non aveva più tempo di contrattaccare; creò una barriera di fuoco di fronte a sé usando tutte le sue energie.


Bang!!


La protezione si ruppe istantaneamente, riuscì a stento a bloccare l'attacco di Yun Che.
Fen Moli gemette miserabilmente mentre veniva sbalzato via, i suoi organi interni erano rimasti scossi dall'impatto. Yun Che non gli diede tempo di riprendersi e continuò con un colpo di Dragon Fault e tre Breccia della Fenice, accompagnati dai ringhi di drago e dalle grida di fenice. Tutti questi attacchi colpirono Fen Moli che stava ancora volando all'indietro.


Boom boom boom!


Tre Breccia della Fenice esplosero sul petto di Fen Moli creando tre buchi delle dimensioni di un palmo sul suo torace. Il sangue schizzava ovunque e si potevano vedere un po' dei suoi organi interni. Coprendosi le ferite, Fen Moli arretrò. Il suo volto a volte impallidiva, altre volte diventava cremisi... Credeva che la forza terrificante che Yun Che aveva dimostrato prima forse sarebbe stata sufficiente per batterlo; tuttavia non si aspettava che sarebbe stato surclassato in questo modo. In meno di dieci secondi era già stato ridotto in queste condizioni miserabili e non aveva nemmeno l'opportunità di contrattaccare.


Gli altri tre uomini del clan del Cielo Ardente erano mortalmente pallidi... Il loro Grande Anziano, che poteva far tremare il mondo con la sua potenza ed era riverito da moltissime persone, era stato ferito gravemente in soli due attacchi.


"Puaah!" Fen Moli sputò una boccata di sangue fresco, il volto pieno di ferocia. La sua rabbia, la sua paura, la sua sorpresa e la sua vergogna si erano trasformate in risentimento e in intento omicida: "Yun Che! Sei tu che mi hai costretto... Guardami... mentre ti faccio... a pezzi!!"


Clang!!!!


Rilasciò un ruggito impazzito, Fen Moli spalancò la bocca sputando un'enorme boccata di nebbia di sangue... Tuttavia stavolta non era sangue fresco ma... la sua essenza!


Fen Moli mosse la Lama Cielo Ardente nelle sue mani lasciando che venisse bagnata dall'essenza di sangue. Con un ruggito, dal suo corpo emerse un pilastro di fuoco purpureo alto almeno trenta metri di altezza. Un'atmosfera opprimente e violenta avvolse istantaneamente i trecento metri di spazio circostante.


I tre del clan del Cielo Ardente spalancarono gli occhi e irrigidirono i loro corpi... Perché Fen Moli non aveva esitato a sacrificare una grande quantità della sua essenza di sangue per attivare la tecnica proibita "Drago Burning Heaven"! Non avrebbe mai fatto una decisione del genere se non in un caso disperato... I danni all'essenza di sangue erano quasi impossibili da guarire e dopo anche la forza misteriosa di Fen Moli sarebbe diminuita enormemente. Rischiava di tornare al Decimo livello dello Stadio del Cielo Misterioso... e forse non sarebbe più riuscito ad arrivare ad un passo dall'Stadio Imperatore Misterioso.


Al momento potevano solo pregare che il colpo disperato di Fen Moli, da cui dipendeva la sua vita e il suo futuro, potesse uccidere Yun Che.


"Muori!!"


L'espressione di Fen moli era spaventosamente selvaggia e dal suo petto stava colando sangue fresco e carne, sembrava un demone strisciato fuori da un mare di sangue infernale. Con un grido rauco, sfoderò i suoi artigli e un drago di fuoco viola grosso più di tre metri si precipitò verso Yun Che.


Questa non era la prima volta che il ragazzo affrontava un Drago Burning Heaven. Durante il torneo, anche Fen Juebi, spinto dalla pazzia, non aveva esitato a sacrificare la sua essenza di sangue per attivare questa mossa. Tuttavia come poteva la mossa di Fen Moli essere paragonabile a quella di Fen Juebi?


Allora, nonostante fosse riuscito a ricevere l'attacco Fen Juebi, aveva corso qualche pericolo, al momento invece era di fronte ad un Drago Burning Heaven cento volte più potente... Tuttavia Yun Che non si mise nemmeno in posizione per schivarlo. La sua espressione rimase impassibile e guardò freddamente l'enorme massa di fuoco viola che si avvicinava. Solo quando il drago arrivò ad un metro di distanza da lui menò un fendente con il suo spadone.


"Distruzione della Luna e delle Stelle!!"


Fen Moli gioì vedendo la reazione di Yun Che, come se avesse già previsto che il ragazzo sarebbe stato avvolto dal fuoco, esplodendo istantaneamente... Tuttavia il colpo del ragazzo non conteneva soltanto una forza catastrofica, ma anche un controllo impareggiabile dell'energia elementale di tipo fuoco. Nel momento in cui Dragon Fault si scontrò con il Drago Burning Heaven, non ci fu alcuna esplosione, invece cambiò direzione con una eco sorda e volò verso i due Anziani del Burning Heaven che erano alla destra di Yun Che.


La luce viola illuminò i loro volti disperati.


Boom!!!


Il Drago Burning Heaven esplose e una lingua di fuoco si levò al cielo, arrivando fino a diverse centinaia di metri di altezza e facendo perfino evaporare parte di una nuvola. La terra circostante si trasformò in un mare di fiamme. Ogni cosa fu incenerita con violenza e il terreno stesso stava affondando lentamente tra le fiamme.


Questo era un attacco proibito che superava i limiti di Fen Moli e che aveva esaurito la sua forza vitale e il suo potenziale. La sua forza era terrificante e perfino gli esperti negli stadi avanzati dello Stadio del Cielo Misterioso avrebbero perso subito la vita se fossero stati colpiti direttamente, figuriamoci due Anziani del Burning Heaven che erano negli stadi iniziali dello Stadio del Cielo Misterioso. Non ebbero nemmeno il tempo di gemere mentre venivano inghiottiti ridotti in cenere dal mare di fiamme.


Fen Moli aveva pagato un enorme prezzo per fare questo attacco, eppure non aveva ferito un solo capello del capo di Yun Che e invece aveva ucciso due membri del suo clan. Il Grande Anziano si sentì come se fosse esplosa una bomba nella sua testa, il suo corpo era così freddo che gli sembrava di essere in una caverna di ghiaccio. In un batter d'occhio Yun Che si era precipitato verso di lui, eppure non reagì minimamente, come se la sua mente fosse già collassata.


Boom!!


Dragon Fault colpì pesantemente il petto di Fen Moli e, con uno scoppio, la forza tirannica travolse il suo corpo e fece a pezzi i suoi organi interni e i suoi meridiani.
Con un grugnito, Fen Moli vomitò una boccata di sangue fresco e atterrò poche decine di metri di sotto, senza mai più riuscire a rialzarsi.


Yun Che si avvicinò con tranquillità e guardò con condiscendenza il Grande Anziano del clan del Cielo Ardente che era così tanto ammirato. Fen Moli si stava contorcendo dal dolore e stava fissando Yun Che con gli occhi spalancati. Tuttavia non riuscì a proferire un solo suono. Il suo sguardo pieno di disperazione si stava già appannando.


"Vecchiaccio, te l'ho detto prima che sarebbe venuto un giorno in cui ti avrei tolto personalmente la tua patetica vita!" Disse freddamente Yun Che. "Se nessun altro fosse intervenuto, sarei già morto due volte per mano tua.
La mia vita è un milione di volte più preziosa e importante della tua! Fartela pagare solo con la tua vita è già davvero troppo conveniente per te!"


Dragon Fault discese trapassando la gola di Fen Moli, che si irrigidì, i suoi occhi strabuzzanti divennero vacui e poi il suo corpo smise di muoversi, senza poter fare più un solo suono mentre moriva pieno di rimpianti.


Ritraendo Dragon Fault, la lama non era rimasta macchiata da una sola goccia di sangue. Guardando il cadavere di Fen Moli, Yun Che iniziò a ponderare... Nell'Impero Ventoblu, i praticanti all'Stadio della Terra Misteriosa potevano essere ritenuti Grandi Maestri, mentre quelli allo Stadio del Cielo Misterioso potevano far tremare il mondo. La morte di un esperto allo Stadio del Cielo Misterioso avrebbe causato grande trambusto nell'Impero Ventoblu. E oggi, in meno di quindici minuti, aveva sterminato sei esperti allo Stadio del Cielo Misterioso! E tra loro ce n'erano due negli stadi avanzati di questo livello e uno ad un passo dall'Stadio Imperatore Misterioso!


Ai tempi del torneo, queste erano esistenze supreme che non poteva sperare di toccare. Eppure nell'arco di due anni, aveva ucciso dei praticanti nello Stadio del Cielo Misterioso di cui uno perfino ad un passo dall'Stadio Imperatore Misterioso. In così poco tempo la sua forza aveva già superato il livello medio della giovane generazione, arrivando al pinnacolo dell'Impero Ventoblu.


Il Drago Primordiale Azzurro gli aveva detto che, dopo essersi fuso con il Midollo e l'Anima del Dio Drago, la sua forza sarebbe arrivata ad un altro livello. Allora non aveva sentito molte differenze e solo ora capiva quanto era diventato più potente.


Fino al punto di non dover nemmeno usare il suo Manico Profound o il suo Dominio del Dio Drago.


Girandosi, guardò l'ultima persona. L'Anziano del clan del Cielo Ardente era già paralizzato a terra. Quando Yun Che puntò lo sguardo su di lui, il suo corpo tremò. Rilasciando uno strano urlo, strisciò e ruzzolò mentre fuggiva, come se fosse un cane spaventato a morte...
Si era perfino dimenticato di come usare la Tecnica del Fluttuamento.


Gli Anziani del clan del Cielo Ardente avevano condotto da sempre una vita piena di vizi ed erano oggetto di adorazioni, quindi naturalmente la maggior parte di loro temeva la morte.
Con una risata piena di derisione, Yun Che sfrecciò come un fulmine; attivò consecutivamente l'Ombra del Dio Stellare e, dopo dieci secondi, lo raggiunse subito.
Menò un fendente sollevando il terreno sotto di lui e distruggendo il pavimento con quell'onda d'urto.


L'uomo gridò per la disperazione, ma immediatamente scoprì con stupore di non aver subito alcuna ferita. Si girò e si sedette a terra senza muoversi. Mentre guardava Yun Che tremava e il suo volto era sfigurato dalla paura: "Giovane... giovane... giovane eroe, risparmia la mia vita! Non... ho alcun risentimento... nessun risentimento per te, giovane eroe... ho semplicemente ubbidito agli ordini... Giovane eroe, per favore sii magnanimo e risparmia la mia misera vita... Ne sarò estremamente grato... e ti ripagherò sicuramente in futuro... risparmiami giovane eroe... risparmiami..."


"Eheheh!" Yun Che si tenne il mento e lo guardò sogghignando: "Di cos'hai paura? Se ti pisciassi addosso sarebbe davvero disdicevole, qual è il tuo nome?"


Vedendo che il ragazzo non lo aveva colpito e che aveva iniziato perfino a parlargli, iniziò ad avere qualche speranza. Disse frettolosamente: "Questo... questo misero vecchio è Fen Duanhai, sono... sono il Maestro del Padiglione Groundfire del clan del Cielo Ardente..."


"Oh, Fen Duanhai. Questo nome di sicuro sembra tirannico, ma che peccato, sei cresciuto così." Yun Che si incupì. "Non ti preoccupare, non ti ucciderò oggi e non ti ferirò nemmeno. Non solo, ti permetterò di tornare nel clan del Cielo Ardente sano e salvo..."


<em>Nota traduzione: " Duanhai o 断海 significa "Taglia Oceani"</em>


Fen Duanhai mostrò un'espressione estatica, come se quasi non osasse credere alle sue orecchie.


"Dopo che tornerai dì al tuo Maestro del clan Fen Duanhun che la tua vita è l'ultima traccia di rispetto che lascerò per il clan del Cielo Ardente! Fen Juebi è morto a causa mia, ma è stato lui e Fen Juecheng a cercare di uccidermi in segreto per primi! Lo stesso vale per Fen Juecheng, hanno solo loro stessi da biasimare! Stavolta ne sono morti sette del vostro gruppo, incluso il vostro Grande Anziano; siete stati voi ad inseguirmi per primi, tutti voi meritavate di morire! Se il clan del Cielo Ardente lasciasse perdere e non cercasse più guai, allora potrò fare finta che non sia successo nulla. Ma se oserete di nuovo provocarmi... farò diventare il clan del Cielo Ardente una pietra di passaggio che calpesterò e distruggerò!"


Come poteva Fen Duanhai non ubbidire? Annuì come un gallinella che beccava i chicchi di riso: "Sì, sì, garantisco che riferirò tutto al Maestro del clan senza dimenticarmi di una sola parola... Garantisco, riferirò tutto... Grazie... Grazie giovane eroe per aver avuto la grazia di risparmiarmi..."


"Non ho paura del tuo clan del Cielo Ardente e ancora di più non temo di diventare il vostro nemico mortale. Solo che ho troppe questioni di cui occuparmi di recente e non desidero sprecare altre energie a preoccuparmi di insetti inutili! Spero che il tuo Maestro del Clan e gli Anziani abbiano un po' di cervello... Smamma!!"


Fen Duanhai non osò più dire una sola parola. Si alzò, illeso per miracolo, e fuggì frettolosamente. Molto presto scomparve dalla vista di Yun Che.
                                


                                



