---
weight: 3250
title: Capitolo 325 - Entrare con un Calcio
pubDate: 2025-01-28T19:30:26.269Z
tags:
    - atg
---


In quanto famiglia più ricca di clan della Nuvola Vagante, normalmente c'erano duecento o trecento servi e domestiche e l'atmosfera era molto vivace all'ingresso. Ma quando entrò, Yun Che vide solo un servo vestito di verde che spazzava il terreno del cortile vuoto. La maggior parte delle centinaia delle case e degli ingressi erano vuoti rendendo l'atmosfera stagnante e desolata. Il solo segno di vita che rimaneva erano i fiori e le piante rare che crescevano lì.


Yun Che si innervosì.


Cosa stava succedendo? Perché questo posto era così tranquillo? Dov'era la Famiglia Xia? Dov'erano Zio Xia e gli altri?


Yun Che si era intrufolato qui per trovare Xia Hongyi e chiedergli se fosse tornato Xia Yuanba, ma non si aspettava di vedere una scena così desolata.
Confuso, non nascose più la sua presenza. Il servo che stava spazzando il terreno lo vide nel momento in cui si girò e sussultò istantaneamente: “Chi... chi sei? Come sei entrato...”


Mentre urlava, riconobbe Yun Che e si congelò sul posto dicendo con esitazione: “Sei... non sei... umh...”


Anche se erano passati già tre anni, a parte uno sguardo più freddo, Yun Che non era cambiato così tanto. Dopotutto più forte era la forza misteriosa e più lentamente si invecchiava. Con le grandi art divine che aveva, unite al sangue della Fenice e del Dio Drago, aveva almeno mille anni di vita.


Yun Che fece un po' di passi e disse senza giri di parole: “Sono quel Yun Che che è stato cacciato via del Clan Xiao tre anni fa! Dimmi, cos'è successo alla Famiglia Xia? Dov'è il tuo signore? Il tuo Giovane Maestro è tornato in questi due anni? Perché la Famiglia Xia è diventata così?”


Il servo fissò Yun Che per un po' e la sua espressione divenne cupa: “Il mio s... signore se n'è andato... un anno fa..."


"Andato?" Yun Che si accigliò: "Dov'è andato? Perché se n'è andato?"


La voce del servo divenne triste: "Nemmeno il mio signore voleva andarsene, ma ne ha passate tante... L'ho accompagnato per oltre vent'anni. È gentile e premuroso, ma ho sempre saputo del suo dolore... Circa dieci anni fa la mia signora è scomparsa; dopo il mio signore ha sempre pianto quando era solo. Per dieci anni non si è mai risposato. Poi... la giovane signorina è entrata a Asgard Nuvola Gelida e si è allontanata dal mondo mortale. Ma allora il mio signore aveva ancora il Giovane Maestro... Ma anche lui è scomparso; non si sa dove sia finito. Nessuno sa dov'è andato e se sia vivo o no... La signora non c'è più, la signorina fa parte di Asgard Nuvola Gelida e ora l'unico figlio del mio signore è scomparso, non si sa se sia vivo o morto. Anche se il mio signore ha superato vari ostacoli per oltre metà della sua vita, non è riuscito a sopportarlo!"


"...Allora dov'è andato? Non dirmi che è andato a cercare il Giovane Maestro?" Disse Yun Che preoccupato.


"Sì." Il servo annuì: "Il mio signore ha detto che, se è davvero morto, allora a che servirebbe tutta questa ricchezza? Un anno fa ha venduto i possedimenti di famiglia, congedato i servi ed è partito da solo, lasciando solo me e il vecchio Liu a dare un'occhiata a questo grande cortile vuoto."


 "Allora ha detto dove stava andando?" Chiese con ansia Yun Che. Xia Hongyi aveva solo Xia Yuanba come suo unico figlio. Doveva essere stato un grosso colpo.


Il servo rifletté per un po' e disse: "Quando se n'è andato, anche io ho chiesto dove stesse andando, ma non me l'ha detto. Tuttavia ricordo che, quando l'ho aiutato a fare i bagagli, il mio Signore teneva una tavoletta d'ebano. L'ho guardata con attenzione di nascosto, non c'erano parole su di essa ma c'era inciso... un marchio Black Moon color nero."


Color nero... black moon...


Black Moon?


Gilda dei Mercanti Luna Nera!


In quanto gilda più grande del continente del Cielo Misterioso, la Gilda dei Mercanti Luna Nera era presente in ogni singola città del continente e si poteva dire che avesse le mani in pasta dappertutto. Inoltre era l'impero mercantile più esteso e controllava anche la rete di informazioni più intricata del continente. Il profitto che la Gilda dei Mercanti Luna Nera faceva vendendo informazioni era un numero astronomico che era difficile da immaginare.


Dato che aveva la tavoletta della Gilda dei Mercanti Luna Nera, Xia Hongyu probabilmente aveva un qualche tipo di rapporto con loro. E se avesse voluto cercare Xia Yuanba, contare sulla gilda era il metodo più affidabile.


Tuttavia, anche se la famiglia Xia era la più ricca a clan della Nuvola Vagante, agli occhi della gilda dei Mercanti Luna Nera non era nemmeno degna di essere menzionata. Quindi come poteva avere qualche rapporto con loro? Che avesse qualche amico nella Gilda dei Mercanti Luna Nera o che li avesse aiutati in qualche modo?


"Non ti preoccupare il tuo Giovane Maestro starà bene. Lo Zio Xia è una persona prudente e non accadrà nulla nemmeno a lui. Dovrebbero riunirsi presto." Consolò Yun Che, confortando anche sé stesso. Non sapeva dove fosse andato Xia Yuanba. Anche dopo che Cang Yue aveva mobilitato il potere della Famiglia Imperiale e lo aveva cercato per così tanto tempo, non aveva ancora ricevuto notizie.


"Il mio signore è sempre stato gentile e ha trattato noi servi come una famiglia. Perché è andato incontro ad un fato del genere, è rimasto separato sia da sua moglie sia dai suoi figli. Sigh, il cielo è davvero ingiusto. Mi chiedo quando il mio signore tornerà." Disse il servo con le lacrime agli occhi.


Yun Che non disse altro e lasciò la Tenuta Xia con un po' di tristezza.


"Yuanba, dove sei andato? Se hai già saputo che sono ancora vivo, allora torna presto... Non sono morto per salvarti. Invece ho anche incontrato il mio primo consanguineo e ho anche ottenuto una grande opportunità. Non c'è bisogno che ti biasimi." Mormorò tra sé e sé Yun Che mentre camminava per le strade.


Non molto tempo dopo vide il cancello del clan Xiao di fronte ai suoi occhi. Le due parole appariscenti "Clan Xiao", ogni cosa era proprio uguale ai suoi ricordi e non era cambiata minimamente.
A quanto pare nulla era cambiato a causa della "grazia" del clan Xiao di tre anni fa.


In lontananza si vedeva lievemente il profilo della montagna posteriore del clan Xiao. Tre anni fa Xiao Lie e Xiao Lingxi erano stati imprigionati lì per aver "rubato il dono della setta Xiao" e sarebbero dovuti rimanere lì per quindici anni. La questione riguardava la setta Xiao, quindi non li avrebbero lasciati andare prima. E tutto questo a causa dell'imbroglio escogitato da Xiao Yunhai, Xiao Yulong e gli altri insieme a Xiao Kuangyun. Se la maestra di Xia Qingyue, Chu Yueli, non fosse stata presente allora, il fato di Xiao Lingxi sarebbe stato ben peggiore. Anche se il Yun Che di allora era ancora più furioso e amareggiato, non avrebbe avuto comunque la forza di impedirlo.


Quindi in questi tre anni aveva desiderato ardentemente il potere.


Riteneva imperdonabili Xiao Yunhai e gli altri che non avevano esitato ad incastrare i membri della loro famiglia per ottenerne benefici... Questo risentimento era nascosto nel profondo del suo cuore da quando era stato cacciato via dal clan Xiao e non si era mai attenuato.


Guardando verso la montagna posteriore, Yun Che mormorò di nuovo: "Nonno, zietta, sono tornato... sono tornato..."


Desiderava precipitarsi direttamente nella montagna posteriore e abbracciare le due persone da cui era stato separato per tre lunghi anni e che gli mancavano così tanto. Ma pensando al giuramento che aveva fatto allora, cioè di far inginocchiare tutto il clan Xiao davanti a loro, trattenne il suo entusiasmo, camminò di fronte all'ingresso del clan Xiao e diede un calcio.


L'ingresso non era chiuso fermamente e, con il calcio di Yun Che, si aprì subito...


Il clan Xiao oggi era davvero animato, oggi c'era la competizione annuale della giovane generazione! Il posto dove gareggiavano era proprio la piazza al centro del clan. Lì c'erano gruppi su gruppi di discepoli che stavano combattendo con vigore. C'erano diverse file di sede a lato; il Maestro del Clan Xiao Yunhai, il Grande Anziano Xiao Li, il Secondo Anziano Xiao Bo, il Terzo Anziano Xiao Ze e il Quarto Anziano Xiao Cheng erano tutti lì.


Quando l'ingresso si spalancò, tutti gli sguardi si incupirono e si concentrarono in direzione dell'ingresso.


"Insolenza! Chi è che osa davvero provocare il mio clan Xiao!" Il Grande Anziano Xiao Li si alzò subito e ruggì con furia.


Yun Che guardò la folla. Non si aspettava che sarebbero stati tutti qui, come se fossero venuti a dargli il benvenuto. Entrò con tranquillità e disse con un tono freddo: "Vecchi cani del clan Xiao, sono passati solo tre anni, vi siete dimenticati di questo giovane maestro così velocemente!"


Xiao Yunhai, Xiao Li, Xiao Bo, Xiao Ze, Xiao Cheng... Tutte queste persone, non ne mancava una! Allora avevano oppresso Xiao Lie, che era il più forte del clan, per tutti questi anni. Tre anni fa erano stati loro a cospirare insieme e a cercare di ottenere il favore di Xiao Kuangyun lasciandolo portare via Xiao Lingxi! Perfino dopo che Yun Che li aveva smascherati, avevano comunque usato spudoratamente la forza per ottenere ciò che volevano...


Nessuno sfuggirà alla resa dei conti!


"Xiao Che?" Xiao Li lo guardò confuso per un po', poi iniziò a ridere fragorosamente: "Avevo pensato che fosse qualcuno di notevole, in realtà era il bastardo che abbiamo cacciato via tre anni fa! Tsk tsk, credevo che tu fossi diventato un barbone o che fossi stato picchiato a morte in due o tre colpi. Inaspettatamente sei tornato... E hai davvero il coraggio di provocarci!"


Nel clan Xiao, le persone con la forza misteriosa più alta erano solo allo Stadio Spirito Misterioso. Solo in termini di livello, Yun Che li aveva superati completamente e nessuno poteva sentire la presenza di forza misteriosa in Yun Che... Naturalmente non si sarebbero immaginati che questo invalido che guardavano con sdegno avesse una forza misteriosa superiore alla loro, pensavano che semplicemente non avesse alcuna forza misteriosa.


"Xiao Che, l'ho già detto tre anni fa, sei già stato cacciato via dal Clan Xiao e non potrai mai più entrarci!" Xiao Yunhai si alzò. Naturalmente non era di buon umore dopo essere stato chiamato "vecchio cane" da un invalido: "Non solo ti sei introdotto nel nostro clan Xiao, ci hai anche insultato... Eri disperato e sei tornato a cercare la morte?"


"No!" Yun Che sogghignò freddamente: "Sono qui per la resa dei conti! Vecchio cane Xiao, come sta il tuo figlio cieco, sordo, muto, invalido e anche castrato... Ah no no no, dovrei chiedere; tuo figlio, che è diventato una pila di carne marcia tre anni fa, è ancora vivo?"


Le parole di Yun Che furono come un ago velenoso che infilzarono il nervo scoperto di Xiao Yunhai. Tremò e disse pieno di furia: "Xiao Yang, prendilo... Rompigli tutti gli arti!!"


"Sì, Maestro del clan!"


L'attuale forza misteriosa di Xiao Yang era al quarto livello del Stadio Nascente Misterioso ed era anche arrivato tra i primi trenta della competizione di oggi. Era entusiasta sapendo che doveva combattere contro un invalido con le Vene Misteriose mutilate e senza alcuna forza misteriosa; era come un gioco per lui.


"Eheh..." Xiao Yang si avvicinò a Yun Che sogghignando e si stava anche torcendo i polsi con noncuranza: "Xiao Che, ora ti rispetto un po'. Un invalido come te da solo nel mondo esterno per tre anni ed è ancora sopravvissuto. Sei anche più coraggioso e hai davvero osato tornare nel nostro clan Xiao a provocarci. Lascia che ti dia una una bella lezione oggi! L'ultima volta sei uscito camminando dal clan Xiao. Stavolta ne striscerai fuori come una tartaruga miserabile!"


Mentre finiva di parlare, Xiao Yang puntò verso la gola di Yun Che, con un vortice non troppo grande di Energia Misteriosa che emergeva dal suo palmo.
                                


                                



