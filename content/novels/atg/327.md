---
weight: 327
title: Capitolo 327 - Furia che Arde il Cielo (1)
pubDate: 2025-01-28T19:30:26.270Z
tags:
    - atg
---


"Xiao... ah no, Yun Che..." Disse Xiao Ze deglutendo mentre gli tremavano le gambe: "Mio nipote Chengzi è andato con Xiao Kuangyun nella setta Xiao tre anni fa e fa parte della setta principale ora, puoi... per favore per lui..."


Per loro la setta Xiao era un'esistenza sacra. Potersi unire alla setta Xiao sarebbe stata la gloria più grande di tutta la loro vita. Xiao Ze voleva intimorire Yun Che dicendo il nome di Xiao Chengzi, ma prima ancora che finisse di parlare, Yun Che lo interruppe volgendo su di lui uno sguardo gelido: "Xiao Chengzi? Eheh, figuriamoci lui che non sarebbe altro che un mero portiere nella setta Xiao, anche se venisse Xiao Juetian in persona gli farei comunque pagare il suo debito! E anche lui non potrà sottrarsi alle sue responsabilità di fronte al debito di suo figlio!"


Le parole di Yun Che erano gelide e non consideravano nemmeno il maestro della setta Xiao, Xiao Juetian. Tutti sussultarono sentendole... Se non gli fosse importato nemmeno di Xiao Juetian, allora Xiao Chengzi sarebbe allo stesso livello di una scoreggia... No, no! Nemmeno.


Bang!!


Yun Che diede un calcio a Xiao Yunhai scagliandolo via. Il suo corpo volò all'indietro orizzontalmente, atterrando una decina di discepoli dietro di lui. Tuttavia Yun Che finora non aveva colpito per uccidere, altrimenti anche usando solo il dieci per cento della sua forza avrebbe potuto fare a pezzi tutti quanti. Dato che era diventato il maestro del clan, Xiao Yunhai naturalmente non era un totale idiota e lo aveva notato. Lottò per tirarsi su a sedere e disse: "Yun Che, allora...
Abbiamo davvero deluso te e il Quinto Anziano... Ma allora anche noi eravamo stati costretti a farlo, non potevamo permetterci di offendere le persone della setta Xiao... Se non l'avessimo fatto allora sarebbe finita male per tutti noi... Ti abbiamo esiliato dal clan perché in effetti non avevi il sangue del clan Xiao nelle vene... Ma dopotutto ti abbiamo allevato per sedici anni..."


Xiao Yunhai naturalmente non era una persona che dava priorità all'onore a discapito della sua vita. Altrimenti non avrebbe venduto e incastrato i membri del suo clan per ottenere il favore di Xiao Kuangyun allora. Quindi, quando aveva notato che Yun Che non li aveva uccisi, iniziò subito a pregare.


"Caz***e!" Yun Che si incupì: "Costretti? Il primo giorno in cui Xiao Kuangyun era venuto qui, non aveva visto affatto la mia zietta, come avrebbe potuto avere intenzioni malvagie contro di lei! Hai davvero la faccia di dire che siete stati costretti quando nel secondo giorno l'avete incastrata? Inoltre la persona che mi ha allevato è stato mio nonno Xiao Lie, non il clan Xiao!
Ciò che mi avete dato è stato solo disprezzo, sdegno e derisioni! E non lo dimenticherò mai."


Mentre parlava, Yun Che scorse con lo sguardo tutti i presenti, che si raggelarono, specialmente quelli che l'avevano deriso definendolo spazzatura, abbassarono la testa tremando senza nemmeno osare respirare troppo forte...


Se avessero davanti una persona non troppo potente, allora non si sarebbero ritirati fino a questo punto. Dopotutto il clan Xiao era il gruppo più formidabile a clan della Nuvola Vagante. Ma Yun Che era davvero spaventoso; Xiao Bo, Xiao Yunhai, Xiao Li... Questi tre al momento erano i più forti nel clan, eppure non erano riusciti nemmeno a reagire. Quando il ragazzo aveva spaccato il terreno con la spada, i membri del clan Xiao erano quasi svenuti dallo spavento.


Di fronte ad una potenza così devastante potevano solo aver paura.


Il braccio destro di Xiao Bo era a pezzi; Xiao Li era appeso al muro e le sue grida erano diventate roche; il Maestro del clan era in ginocchio con il volto bagnato di sangue; Xiao Cheng e Xiao Ze avevano le gambe tremanti e non osavano fare un solo passo avanti... l'intero clan era disperato.
Guardando Yun Che emettere pressione, risentimento e crudeltà provavano un rimpianto incredibile... questo giovane, la cui fama sconvolgeva il mondo, era lo Xiao Che che avevano cacciato via in malo modo!
Se non avessero fatto tutte quelle azioni sinistre per attirare il favore di Xiao Kuangyun, la gloria di Yun Che oggi avrebbe dato immensi benefici al loro clan Xiao!


La fama del clan Xiao sarebbe aumentata a dismisura e non sarebbe stata inferiore nemmeno ad una frazione della setta Xiao...


Il suo nome sarebbe stato conosciuto da tutto il mondo.


E grazie a Yun Che avrebbero ottenuto connessioni con la famiglia imperiale e Asgard Nuvola Gelida.


Cose che non osavano nemmeno sognare, cose milioni di volte più grandi di quell'insignificante carità di tre anni fa!


Eppure avevano perduto tutto a causa della loro avidità e della loro malvagità... Ciò che avevano ottenuto era il risentimento di Yun Che! Insieme alla disperazione che avrebbero provato.


Era la prima volta che provavano un'amarezza del genere, ma non c'era una medicina per curare il rimpianto ed era impossibile modificare il passato. Avevano solo loro stessi da biasimare, dovevano solo sopportare tutto in silenzio.


Xiao Cheng disse con cautela: "Sì... è stata colpa nostra. Siamo stati accecati dal nome della setta Xiao allora, ma... ma è stata tutta idea del giovane maestro Xiao Yulong! Siamo stati solo... solo coordinati da lui, e poi ha ricevuto la sua punizione, quella stessa notte i suoi occhi sono stati strappati via, il suo naso, le sue orecchie e la sua lingua sono stati tagliati, perfino i tendini dei suoi arti sono stati spezzati... e... ed è anche diventato un eunuco... non è stata una nostra idea!"


Menzionare com'era ridotto Xiao Yulong era un tabù, altrimenti Xiao Yunhai sarebbe impazzito di rabbia.


Tuttavia stavolta Xiao Cheng ne aveva parlato per cercare di sopravvivere, aveva anche addossato la colpa a Xiao Yulong: "Hai ragione, tutte queste sono punizioni... punizioni che ha meritato! Eppure tu, dopo aver fatto tutto questo non ti aspettavi di ricevere un castigo un giorno!"


La voce di Yun Che risuonava nelle loro orecchie. Svanì in un lampo e Xiao Cheng e Xiao Ze sentirono simultaneamente una Energia Misteriosa affilata come un coltello e violenta come uno tsunami piombare sul loro volto.


PA!


PA!


Risuonarono due sciocchi rumorosi e Xiao Ze e Xiao Cheng furono sbalzati via dagli schiaffi di Yun Che, rotolando a terra come bambole di pezza. Non riuscirono a rialzarsi per molto tempo. Il sangue colava dagli angoli delle loro bocche mentre i loro volti si arrossavano. I loro visi si erano gonfiati fino a raddoppiare le loro dimensioni.


Coprendosi la faccia come se fossero stati scottati da un fuoco ardente, gemettero dolorosamente a bassa voce.


In un attimo Yun Che era tornato nella posizione in cui era prima. Era così veloce che nessuno era riuscito a vedere chiaramente i suoi movimenti. Il ragazzo incrociò le braccia al petto e disse con un ghigno: "Ma non vi preoccupate, non vi ucciderò ancora. Non che non voglia, ma visto che mio nonno e la mia zietta appartengono al vostro clan, se vi uccidessi così sicuramente si sentirebbero in colpa."


Sentendo queste parole, la gente si rallegrò per un attimo ma, poco dopo impallidirono nuovamente, avevano un aspetto ancora peggiore.


Xiao Yunhai si rialzò frettolosamente e disse: "È vero che abbiamo deluso il quinto anziano e che ci meritiamo la punizione che stiamo ricevendo. Se... oggi ci risparmierai, allora d'ora in poi il nostro clan Xiao ti seguirà. Se le tue richieste saranno ragionevoli... ah no, ordini, anche se dovessimo camminare sul fuoco, ubbidiremo sicuramente, possiamo solo sperare di poter rimediare alle nostre malefatte."


Yun Che aveva notato il cambiamento delle loro espressioni. Sentì che c'era qualcosa di strano, ma non ci badò più di tanto. Guardò freddamente Xiao Yunhai: "Gran bella idea, mi hai cacciato via dal clan e ora vuoi avere a che fare con me? Molto bene, dato che il tuo clan Xiao vuole seguire ordini, allora ho già qualcosa da farvi fare!"


Xiao Che si incupì e disse freddamente: "Andate tutti nella gorgia della riflessione, inginocchiatevi dove mio nonno e la mia zietta sono stati tenuti imprigionati e pregateli di lasciare la gorgia della riflessione! Se riuscirete a farli uscire, allora considererò di risparmiarvi la vita. Se non potete farlo, allora vi inginocchierete lì fino alla morte!"


Yun Che non era una persona misericordiosa, ma Xiao Lingxi e Xiao Lie in particolare lo erano. D'altronde se suo nonno non avesse dato valore alla lealtà e all'amore, come avrebbe potuto sopportare le derisioni del clan, allevando Yun Che che aveva le Vene Misteriose mutilate e che non era nemmeno imparentato con lui.
Yun Che sapeva che cosa sarebbe accaduto se avesse affidato il fato di queste persone a Xiao Lie. Anche se gli avessero fatto un enorme torto, Xiao Lie non li avrebbe comunque condannati a morte. Yun Che lo sapeva chiaramente, ma non aveva altra scelta, altrimenti avrebbe fatto sentire in colpa suo nonno.


Tuttavia non si aspettava che le persone del clan Xiao, invece di mostrare gioia e sollievo, avrebbero avuto espressioni ancora più spaventate. Si accigliò, aveva un brutto presentimento.


"Q-q-questo..." Nonostante questa fosse una grande speranza per loro, Xiao Yunhai e gli altri si raggelarono. Il Maestro del clan si resse su un ginocchio visto che non riusciva a rialzarsi, e disse con una voce roca e spaventata: "Il Quinto... Quinto Anziano e Xiao Lingxi... sono già... già..."


Le pupille di Yun Che si rimpicciolirono istantaneamente e il suo corpo iniziò ad emanare un gelido intento omicida. Si precipitò in un lampo davanti a Xiao Yunhai e lo afferrò per il colletto con gli occhi iniettati di sangue: "Cos'è già successo a mio nonno e alla mia zietta?" Cos'è successo... PARLA! PARLA!!"
Xiao Yunhai venne soffocato dalla presa di Yun Che e impallidì. Xiao Cheng, che era accanto a loro, disse rimpicciolendosi: "Non... Non sono già più nella montagna posteriore..."
Yun Che sentì un'ondata di stordimento.


Tutti rabbrividirono sentendo un'aura gelida e sinistra che sembrava provenire dall'inferno. Xiao Cheng deglutì e disse frettolosamente, temendo che Yun Che esplodesse di rabbia e li uccidesse tutti: "È stato il clan del Cielo Ardente... è stato il clan del Cielo Ardente..."


"Tre giorni fa, un gruppo del clan del Cielo Ardente è venuto qui... ha detto che voleva portare via Xiao Lie e Xiao Lingxi... Non ne sapevamo il motivo, ne ce l'ha spiegato...
Dato che erano ordini del clan del Cielo Ardente non abbiamo osato resistere e li abbiamo visti mentre sono andati nella montagna posteriore... e hanno portato via Xiao Lingxi e Xiao Lie...
Sono stati quelli del clan del Cielo Ardente... sono stati loro... non ha niente a che fare con noi..."


"~!#$%..." La mente di Yun Che sembrava essere esplosa. Ad ogni singola goccia di sangue, ogni nervo, ogni parte della sua anima era piena di furia e odio.
                                


                                



