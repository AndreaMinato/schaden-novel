---
weight: 3290
title: Capitolo 329 - Furia che Arde il Cielo (3)
pubDate: 2025-01-28T19:30:26.270Z
tags:
    - atg
---


<em><strong>CAPITOLO SPONSORIZZATO</strong> ringraziamo Roberto S.
-Schadenfreude</em>


"Quindi?" Fen Juecheng si accigliò e mostrò un'espressione irritata: "Dovremmo liberare subito i suoi due parenti e andare a pregare Yun Che di avere pietà? Possiamo preservare la reputazione del nostro clan del Cielo Ardente così?"


"Tu!" Fen Duanhun sollevò la mano e quasi diede uno schiaffo a suo figlio, ma vedendo le sue condizioni miserabili e il risentimento sul suo volto, alla fine si fermò.


"La dignità del nostro clan è stata fatta a pezzi da Yun Che nel giorno della processione matrimoniale!
Ora chi non sta ridendo di noi nell'Impero Ventoblu?! I millenni di prestigio del clan sono stati rovinati da Yun Che! Se si diffondesse notizia della morte dei sette Anziani per mano sua, allora diventeremo gli zimbelli del continente! E in questa situazione, se esitassimo e sopportassimo tutto, perfino io, il Giovane Maestro del clan del Cielo Ardente vi disprezzerei!" Fen Juecheng quasi ruggì mentre parlava e stringeva i denti. Lui che era sempre stato ubbidiente di fronte a Fen Duanhun, oggi non cedeva minimamente.


"Solo uccidendo Yun Che recupereremmo la nostra reputazione e riusciremo a guardare in faccia gli Anziani e gli antenati che sono morti! Per questo, che importa usare metodi privi di scrupolo?! Se hai paura di macchiare il nostro nome per questo, allora dopo averlo ucciso potrai darmi la colpa dicendo che ho agito di testa mia e rapito la famiglia di Yun Che."


Ogni parola di Fen Juecheng era più dura della precedente. In realtà il cosiddetto prestigio del clan era solo un motivo secondario per lui, in realtà aveva agito per cercare vendetta contro Yun Che perché lo odiava fino all'osso! Fen Duanhun naturalmente sapeva quali fossero le vere intenzioni di suo figlio, eppure ogni sua parola lo aveva colpito nel profondo... Nel concilio, la maggior parte delle opinioni che aveva sentito erano simili a quella di Fen Juecheng e, proprio per questo lui, il Maestro del Clan, aveva saputo ciò che aveva fatto suo figlio solo oggi.


Chiunque altro poteva comportarsi impulsivamente, ma lui non poteva. In quanto Maestro del clan del Cielo Ardente, avrebbe dovuto considerare la situazione nel suo complesso e comprendere i vantaggi e gli svantaggi di ogni azione... Ma dato che si era arrivati a questo punto, a parte attirare Yun Che qui ed ucciderlo, non aveva altra scelta.


"Lascia stare." Fen Duanhun sospirò, tuttavia il suo sguardo era ancora incredibilmente freddo e duro. "Fin dall'infanzia, figuriamoci maltrattato, non sei quasi mai stato contrariato dagli altri. Eppure sei stato umiliato da Yun Che più e più volte e so che non avresti pace se non ottenessi questa vendetta. Anche l'uccisione del Grande Anziano e degli altri deve essere vendicata... Lascerò passare questo capriccio e andrò personalmente a disporre una formazione per uccidere Yun Che... Ma solo per questa volta. Se osi agire di nuovo di testa tua senza pensare alle conseguenze, allora non avrò pietà!"


Naturalmente Fen Juecheng non poteva davvero resistere alla pressione di Fen Duanhun in quanto Maestro del clan. Tremò lievemente mentre rispondeva subito: "Il mio odio nei confronti di Yun Che è estremamente profondo. Anche il Secondo Anziano e gli altri desiderano ardentemente ucciderlo per vendicare il Grande Anziano. Quindi... è per questo che l'ho fatto a tua insaputa... Prometto che non succederà mai un'altra cosa del genere. Dopo aver ucciso Yun Che, accetterò qualsiasi rimprovero e punizione per ciò che ho fatto."


"Umpf!" Fen Duanhun sbuffò freddamente e uscì scuotendo le maniche del suo abito. Quando arrivò alla porta, si fermò e chiese all'improvviso: "Perché l'hai fatto fare a Chen'er? È una persona corretta e non terrebbe mai in ostaggio la famiglia di una persona; come sei riuscito a convincerlo?"


"Forse non lo sai." Disse Fen Juecheng: "Il motivo per cui non è riuscito a partecipare a questo torneo è stato proprio a causa di Yun Che. Quando era nel Palazzo Misterioso Ventoblu non solo Yun Che l'ha sconfitto, l'ha anche schiacciato sotto i suoi piedi... Allora una sola frase umiliante del Secondo Fratello gli aveva fatto lasciare la setta per così tanti anni, giurando di fargliela pagare. Yun Che invece ha proprio calpestato la sua dignità e il Maestro del Padiglione Duanang, che è stato ucciso da Yun Che, era la persona che ammirava di più. Il suo odio nei confronti di Yun Che non è inferiore al mio! Gli ho promesso che, quando Yun Che sarà sul punto di morire, lascerò che lo umili quanto vuole e che lo finisca personalmente, così ha accettato... Per quanto riguarda il motivo per cui ho affidato a lui questo compito..." Fen Juecheng chinò la testa: "Era perché solo lui era fuori dal clan e non era tornato per molti anni, così non ne saresti stato sospettoso, né avresti notato qualcosa."


"Umpf!" Fen Duanhun si girò. Senza dire un'altra parola se ne andò pieno di furia.
Dopo dieci secondi, la sua voce incupita permeò ogni angolo del clan del Cielo Ardente: "Che tutti gli Anziani e i Maestri dei Padiglioni ascoltino il mio comando! Si devono radunare tutti nella Sala delle Assemblee entro quindici minuti, c'è una questione importante da discutere!"


"Vecchio Jiu! Dove sono imprigionati quei due?" Urlò Fen Juecheng.


Al di fuori, una persona un po' gobba entrò e rispose a bassa voce: "Xiao Lie è nella Prigione del Drago e per quanto riguarda la ragazza di nome Xiao Lingxi... è nel Padiglione Celeste Mortal Parting per ordine del Terzo Giovane Maestro."


"Padiglione Celeste Mortal Parting?" Fen Juecheng esitò per un attimo. "Sei sicuro che questi siano gli ordini di Fen Juechen... Eheh davvero interessante. Il Padiglione Celeste Mortal Parting è sempre stato il suo territorio inaccessibile, perfino se entrassi io incorrerei nel suo disappunto; ci ha davvero imprigionato una donna che dovremmo usare come esca."


La persona che aveva chiamato Vecchio Jiu disse con un tono incupito: "Anche se Xiao Lingxi è la zia di Yun Che, sembra essere un po' più giovane del Terzo Giovane Maestro. Il suo aspetto è estremamente bello e ha un'aura particolare. Forse il Terzo Giovane Maestro ha altre intenzioni."


"Oh, è così?" Fen Juecheng mostrò un sorriso sinistro: "Vieni con me nel Padiglione Celeste Mortal Parting... Ci vorranno almeno sette o otto giorni prima che Yun Che arrivi qui, in questo periodo di tempo si possono fare molte cose!"


"Sì!"


Il clan del Cielo Ardente era localizzato nella Valle Burning Heaven. La sede del clan non era in pianura, ma su un terreno montagnoso pieno di colline di varie altezze. Il Padiglione Celeste Mortal Parting era la residenza di Fen Juechen ed era chiamata così perché era stata costruita nel picco più alto del clan del Cielo Ardente ed era alta quasi cento metri.


Questa era la residenza di Fen Juechen e occasionalmente il ragazzo si allenava lì. Nessuno aveva il permesso di entrare, ma naturalmente, se Fen Juecheng avesse insistito ad entrare, nessuno avrebbe osato fermarlo.


Fen Juechen non era nel Padiglione Celeste Mortal Parting e Fen Juecheng ci entrò con facilità. Nel momento in cui aprì il cancello, vide una ragazza che lo stava guardando con un'espressione impaurita accanto ad una finestra di legno.


Lo sguardo di Fen Juecheng si animò vedendola e mostrò un'espressione lussuriosa simile a quella di un lupo affamato.


La ragazza sembrava avere solo diciassette o diciotto anni. Anche se dalle informazioni che aveva ottenuto affermavano che la zia di Yun Che non fosse molto grande, non avrebbe mai pensato che fosse così giovane, perfino più di Yun Che. I lineamenti morbidi della ragazza erano affascinanti, le sue labbra rosee erano intriganti e il suo naso era raffinato e delicato; il suo sguardo era impaurito eppure i suoi occhi erano belli e limpidi come diamanti. La lunga tunica che indossava era molto semplice e sembrava anche logora, ma sul suo corpo dava un'impressione elegante.


Fen Juecheng la fissò senza muoversi per molto tempo. Non avrebbe mai pensato che nell'insignificante piccola clan della Nuvola Vagante potesse nascere una ragazza così bella. A parte i suoi lineamenti delicati, ciò che faceva battere ancora di più il cuore era la sua purezza che sembrava non essere stata macchiata dal mondo esterno.
Il suo corpo emetteva una sensazione delicata che faceva sentire il desiderio di proteggerla, specialmente i suoi occhi affascinanti; erano cristallini e limpidi come una sorgente d'acqua.


Fen Juecheng mostrò uno sguardo avido e lussurioso. Chiudendo la porta con un calcio, si avvicinò a Xiao Lingxi con un sorriso lascivo.


"Chi... Chi sei? Cosa avete intenzione di fare?" Xiao Lingxi rabbrividiva di fronte allo sguardo di Fen Juecheng e indietreggiò nel panico tenendo la mano destra sul petto.


"Oh, ho dimenticato di presentarmi." Disse sogghignando Fen Juecheng: "Sono il Giovane Maestro del clan del Cielo Ardente, Fen Juecheng. Ricorda bene questo nome, tu sei la zia di Yun Che? Se ricordo bene il tuo nome è Xiao Lingxi? Non ci sono molti in questo mondo che possono farmi ricordare il loro nome, ma è un bene che tu non solo non mi abbia deluso, anzi mi hai anche dato una gran bella sorpresa."


Mentre parlava, il sorriso di Fen Juecheng divenne ancora più lascivo.


Il clan del Cielo Ardente per Xiao Lingxi era una forza che esisteva solo nelle leggende.
Il Giovane Maestro del clan del Cielo Ardente era ancora più straordinario; qualcuno con cui non si sarebbe mai aspettata di avere contatti in tutta la sua vita. Ma in una sola notte era capitata una sventura del genere. Lei e suo padre erano stati portati davvero in questo leggendario setta... Sulla strada aveva capito che il motivo per cui lei e suo padre erano stati portati qui era proprio a causa di Yun Che... E Yun Che era proprio quel Xiao Che per cui aveva provato nostalgia giorno e notte.


Solo che non capiva ancora cos'era successo tra di loro.


Mentre nell'intero Ventoblu si parlava di Yun Che, Xiao Lingxi e Xiao Lie erano imprigionati nella montagna posteriore e non sapevano nulla... Ed era impossibile che lo sapessero. Lei pensava ancora a Yun Che come ad un giovane dalle Vene Misteriose mutilate che aveva bisogno della sua protezione, ma che l'aveva comunque difesa di fronte all'oppressione della setta Xiao.


"Non... non capisco cosa tu stia dicendo." Xiao Lingxi era sempre più impaurita, lo sguardo di Fen Juecheng la intimoriva ancora di più. Scosse la testa e disse: "E mio padre? Dov'è mio padre? Gli avete fatto qualcosa? Cosa avete intenzione di fare?!"


"Cosa abbiamo intenzione di fare? Eheheh non hai bisogno di saperlo." Fen Juecheng sollevò la mano sinistra avvolta dalle bende e si sgranchì la spalla: "Ma stai per sapere cosa farò tra poco... Ahahahah all'improvviso sono un po' grato a Yun Che ora, mi ha fatto davvero trovare una cosa così bella. Prima che arrivi lascia che prima mi ripaghi con il tuo corpo!"


Dopo aver finito di parlare, Fen Juecheng rise lascivamente e si precipitò verso Xiao Lingxi.


"Ah... Non avvicinarti!" Xiao Lingxi lo schivò mentre urlava e pose una mano sul suo petto: "Va... Vai via! Se osi avvicinarti ancora... Mi... Mi spezzerò le vene del cuore!"


"AHAHAH!" Fen Juecheng rise lascivamente: "La tua forza misteriosa è solo agli inizi del Stadio Nascente Misterioso e vuoi spezzare le vene del tuo cuore di fronte a me? Allora perché non ci provi..."


Balzò di nuovo verso Xiao Lingxi... In quel momento ci fu un rimbombo da dietro di lui e la porta chiusa venne spalancata con violenza. Fen Juecheng si girò velocemente e vide Fen Juecheng con un'espressione fosca sull'ingresso.


"Chi ha detto che potevi entrare?!" Fen Juechen fissò suo fratello come se stesse guardando la sua nemesi.


"Oh, Terzo Fratello, sei tornato." Fen Juecheng si girò e disse con un sogghignò: "Ho visto che non eri qui prima, così sono venuto qui da solo. Sei tornato in un momento perfetto; prenderò io questa donna."


L'espressione irritata di Fen Juechen si incupì di nuovo. Nel suo sguardo emerse un gelido... intento omicida. Disse freddamente: "Sono io ad averla portata qui! Ho solo detto che li avremmo portati qui, ma non ho mai detto che li avrei consegnati a te...
Vattene subito!"


"Oh?" Fen Juecheng strinse gli occhi: "Tsk, tsk, la tua reazione è davvero insolita.
Che il Terzo Fratello desideri questa ragazza?"


"E anche se fosse?" Fen Juechen emanava un intento omicida incredibile, sembrava che se Fen Juecheng non se ne fosse andato, lo avrebbe colpito.


"Oh!" Fen Juecheng mostrò un sorriso scaltro: "Allora è così. Il Terzo Fratello è sempre stato stoico e ha sempre trattato le donne con indifferenza. Ero preoccupato che fossi omosessuale, ma sembra che mi stessi preoccupando troppo per te... Dato che ti piace questa donna, allora naturalmente io te lascerò... Ma dovresti tenere bene a mente che è la zia di Yun Che!"


Con un lieve sorriso, Fen Juecheng si diresse tranquillamente verso l'ingresso della stanza. Quando uscì, il suo sorriso svanì, la sua espressione si era incupita ed emanava un intento omicida dal suo sguardo.


Normalmente Fen Juechen non avrebbe potuto sconfiggerlo, ma al momento il suo braccio sinistro era ferito gravemente, non poteva muovere il braccio destro e aveva delle ferite interne. Se avesse combattuto non avrebbe avuto la certezza di poter sconfiggere Fen Juechen. Inoltre Fen Juechen era una persona che impazziva nel momento in cui era in svantaggio in una lotta; Fen Juecheng non si sarebbe assolutamente azzardato a combattere contro di lui mentre era ferito.


"Graz... grazie..." Solo dopo che Fen Juecheng se ne andò, la paura di Xiao Lingxi diminuì. Tenendosi il petto, espresse la sua gratitudine a bassa voce.


Lei e Xiao Lie erano stati portati qui da Fen Juechen. Tutta la loro sventura era stata causata da lui, eppure Xiao Lingxi lo aveva ringraziato sinceramente perché aveva scacciato via Fen Juecheng... Era così innocente e gentile da far dolore il cuore.


Fen Juechen sentì una sensazione indescrivibile nel cuore. Si sedette accanto al tavolo mentre si accigliava. Solo dopo un po' di tempo parlò: "Non c'è bisogno! Non ti preoccupare sei stata portata qui solo per fare da esca... Nessuno ti farà del male!"


"Esca? Per... il piccolo Che?" Xiao Lingxi si impaurì ancora di più e disse con ansia: "Cos'è successo esattamente tra voi e il piccolo Che? perché gli state facendo questo, se... se ha fatto qualcosa di sbagliato, io... mi scuserò per lui, va bene? Per favore risparmiatelo... il piccolo Che è una persona gentile, sicuramente non vi provocherebbe apposta."


"Scusarsi per lui?" Fen Juechen strinse i denti e disse con una voce piena di risentimento: "Ridicolo! Le colpe che ha commesso devono essere ripagate con la sua vita!"


Xiao Lingxi divenne estremamente preoccupata... Non temeva per la sua vita, ma per la persona più importante impressa nel suo cuore. Non capiva come era riuscito a provocare il clan del Cielo Ardente e aveva anche un enorme colpa che doveva ripagare con la sua vita. Si morse le labbra e disse con un po' di rabbia: "Se avete davvero un risentimento così profondo, allora perché non lo risolvete usando dei metodi onorevoli?!
Il tuo clan del Cielo Ardente è così grande, eppure per affrontare il piccolo Che avete davvero... preso in ostaggio me e mio padre. Non... non vi sentite spregevoli e vergognosi?!"


Le parole di Xiao Lingxi fecero accigliare Fen Juechen. Le sue mani si strinsero mentre stringeva i denti: "È... spregevole... e vergognoso...
Fare questo è davvero spregevole e vergognoso! Ma... Yun Che ha calpestato la mia dignità e ha anche ucciso qualcuno che era un padre e un maestro per me!
Non posso vincere contro di lui con le mie attuali capacità... Se potessi vendicarmi così, allora non importa se sono spregevole e vergognoso per questa volta!!"


Proprio in questo momento Fen Juechen si sentì soffocare. Una sete di sangue gelida che portava un profondo odio lo aveva fatto soffocare all'improvviso... In tutta la sua vita era la prima volta che aveva visto un intento omicida così terrificante. E in quel momento un ruggito risuonò nel cielo come un fulmine intenso:


"VOI FIGLI DI PU****A del clan del Cielo Ardente!! USCITE TUTTI FUORI E PREPARATEVI A MORIRE!!!!"


Il ruggito furioso scosse l'intero clan del Cielo Ardente e perfino tutta la valle. Quell'ondata di intento omicida avvolse l'intero clan, facendo sentire ogni membro come se fosse caduto in una caverna ghiacciata e facendo tremare i loro corpi. Le espressioni di Fen Juechen, che non erano ancora usciti dal Padiglione Celeste Mortal Parting, di Fen Juecheng insieme a quelle di Fen Duanhun e dei vari Anziani nella Sala delle Assemblee cambiarono drasticamente.


Il rapimento di Xiao Lingxi e Xiao Lie era proprio per attirare Yun Che.


Ma non pensavano che il ragazzo sarebbe arrivato così presto! Così presto che li aveva colti di sorpresa!
                                


                                



