---
weight: 3320
title: Capitolo 332 - Formazione Nove Profound Dipper
pubDate: 2025-01-28T19:30:26.271Z
tags:
    - atg
---


CAPITOLO SPONSORIZZATO ringraziamo Kuba
-Schadenfreude


Tutti i discepoli comuni del clan del Cielo Ardente si ritirarono, sapevano che se fossero avanzati sarebbero morti inutilmente. In quel momento le persone che stavano assediando Yun Che erano tutte negli stadi intermedi dell'Stadio della Terra Misteriosa.
Tuttavia anche il loro attacco coordinato era completamente inutile, sotto i colpi dello spadone di Yun Che venivano spazzati via come pile di legna marcia. Al massimo avevano rallentato l'avanzata del ragazzo.


Non erano passati nemmeno sette minuti da quando Yun Che aveva iniziato ad usare il suo spadone, eppure i corpi dei membri del clan del Cielo Ardente si stavano già accumulando a terra. Il prestigioso, solenne e imponente clan del Cielo Ardente, che era un posto sacro agli occhi dei normali praticanti del profound, era stato gettato nel caos in così poco tempo e vi riecheggiavano urla di miseria e gemiti che sembravano provenire da banshee e spiriti malvagi.


In quel momento una persona gridò da un posto non troppo lontano: "Ritiratevi tutti!!"


Era stato il Secondo Anziano Fen Moji a dare quest'ordine. Al suo comando, i membri del clan del Cielo Ardente che circondavano Yun Che si sentirono grandemente sollevati... la forza terrificante del ragazzo e i suoi metodi spietati li avevano già terrorizzati da tempo. Avevano caricato con esitazione e, subito dopo aver sentito l'ordine, si ritirarono nel panico come una marea.


Yun Che rimase sul posto. Attorno a lui c'era un campo di corpi smembrati che si estendeva oltre un raggio di trenta metri. Il sangue sotto i suoi piedi scorreva come un fiume, era uno spettacolo inquietante. Se non l'avessero visto con i suoi occhi, nessuno avrebbe mai creduto che il clan del Cielo Ardente fosse stato ridotto in un mattatoio da un giovane di nemmeno vent'anni.


Yun Che non li inseguì, né continuò ad avanzare. Attorno a lui i discepoli si allontanarono velocemente uno dopo l'altro e, dopo che si fermarono, avevano già creato una forte formazione da battaglia con lui al centro.


Un totale di trenta persone lo avevano circondato, tra di loro perfino il più giovane aveva già più di quarant'anni. Le nove persone più vicine a lui erano in nove posizioni diverse, mentre le altre ventuno erano distribuite uniformemente attorno a loro.
Altri sessanta metri dietro di loro, c'erano altre venti persone con un'espressione pienamente concentrata, eppure non si stavano avvicinando. Tutti loro stavano brandendo un Lama Cielo Ardente... e il fuoco sulle loro spade erano viola!!


Quindi la forza misteriosa di queste persone... era almeno allo Stadio del Cielo Misterioso!!


La voce di Jasmine riecheggiò nella mente di Yun Che all'improvviso: "Sta attento, questo è un trasferimento di energia in una formazione creata da persone che hanno coltivato la stessa arte misteriosa!"
La sua voce aveva un tono un po' serio: "Questa formazione permette a tutti di concentrare la loro forza nel corpo di quei nove. Non solo, quei nove possono essere sostituiti da chiunque voglia attaccarti e possono essere attaccati da te in qualsiasi momento. Questa formazione ha una capacità massima di trenta persone, forse anche meno. Anche se ne uccidi uno, quelli dietro interverrebbero subito per riparare la formazione... finché non ti uccideranno o non esauriranno le tue forze!"


Yun Che: "..."


Jasmine disse con indifferenza: "Tutti i praticanti allo Stadio del Cielo Misterioso di questo setta dovrebbero essere qui. Umpf, non hanno davvero esitato a mobilitarli tutti solo per uccidere te. Suppongo che al momento tu sia il loro più grande nemico!"


Proprio quando Jasmine finì di parlare, le nove persone più vicine a Yun Che iniziarono a bruciare, allo stesso tempo la loro energia aumentò di diverse volte.


Yun Che strinse gli occhi mentre scorse con lo sguardo tutte le persone davanti a lui... Sotto i loro piedi c'era il lieve bagliore di una formazione. Yun Che percepì un'enorme pressione e si sentì in pericolo per la prima volta fin da quando era arrivato al clan del Cielo Ardente.


"Formazione Nove Profound Dipper" Mormorò a bassa voce Fen Juecheng a metà del passo di montagna che portava al Padiglione Celeste Mortal Parting. La sua espressione incupita si rilassò mostrando sorpresa, arroganza e un sorriso selvaggio: "Ed è anche una Formazione Nove Profound Dipper creata da ogni anziano e maestro... Ahah, ahahahah... Yun Che, verrai distrutto! Stavolta, anche se tu fossi dieci volte più potente, sei destinato a morire!"


Tra le nove persone più vicine a Yun Che, la più vecchia era un anziano dalla barba e dai capelli completamente bianchi che disse con un tono solenne: "Yun che, non avrei mai creduto di incontrare una persona come te nell'Impero Ventoblu. Con il tuo talento, sicuramente la tua fama avrebbe scosso il mondo, ma sfortunatamente hai sopravvalutato le tue capacità e hai provocato il mio clan del Cielo Ardente. Ti sei scavato la fossa da solo, distruggendo il tuo futuro. Non hai nessun altro da biasimare se non te stesso! È ingiusto che decine di persone creino una formazione per affrontarti ma..."


"Sta zitto vecchio!" Yun Che diede un colpo a terra con il suo spadone, interrompendo il discorso del vecchio mentre sogghignava: "Ad un gruppo di vecchi cani che rapiscono delle persone innocenti, spregevoli al punto da essere disprezzati da tutto il mondo, importerebbe davvero di essere corretti?! Caz***e!"


Le parole di Yun Che fecero infuriare il vecchio. Si accigliò, ma di fronte al disprezzo del ragazzo non poté controbattere. Dopo aver tremato, ruggì esasperato: "Insolente... Muori!"


"Un gruppo di spregevoli cani ha davvero la faccia di abbaiare di fronte a me... andate ad abbaiare all'inferno!!"


Yun Che scattò in avanti e menò un fendente verso il vecchio che aveva appena parlato. Sotto questo potere incontrollabile, l'aria circostante fu spazzata via formando un'onda d'urto circolare di fronte a Dragon Fault.


Il potere dietro questo colpo fece cambiare drasticamente l'espressione del vecchio, che però si calmò subito. Le nove persone attorno a Yun Che si mossero e le nove Lame Burning Heaven portarono un'onda di calore così ardente da poter sciogliere perfino lo spazio, assalendo il ragazzo.


Clang!!


Un rumore assordante quasi spaccò i timpani di tutti quanti. Sei Lame Burning Heaven colpirono Dragon Fault allo stesso tempo e un'onda di Energia Misteriosa esplose istantaneamente. Yun Che fu costretto ad indietreggiare quattro o cinque passi e sentì il polso lievemente intorpidito... Ma le sei persone di fronte a lui furono sbalzate via almeno una decina di metri di distanza. Tuttavia erano state soltanto respinte e non avevano subito alcuna ferita. E mentre Yun Che aveva perso per un breve momento il suo equilibrio, tre Lame Burning Heaven menarono contemporaneamente un fendente verso la sua schiena.


Pff...


Il sangue schizzò dai tre tagli lunghi metà piede e profondi metà pollice. Yun Che sentì un dolore acuto che lo fece inferocire. Con un urlo, Dragon Fault emise un ruggito mentre colpì verso il basso. In seguito all'impatto, tre Lame Burning Heaven si ruppero e volarono via dalla presa dei loro proprietari. I tre Anziani che avevano ferito Yun Che furono sbalzati via.


I sei attacchi combinati erano stati bloccati dall'attacco dello spadone e il colpo dei tre sul retro avevano provocato delle ferite non così superficiali... Yun Che corrugò le sopracciglia mentre l'Energia Misteriosa nel suo corpo circolava freneticamente come acqua bollente... Questa formazione era molto più potente di quanto avesse immaginato.


Mentre Yun Che era rimasto lievemente scioccato, lo shock dei membri del clan del Cielo Ardente fu molto più profondo.


Anche se avevano ferito Yun Che con un solo colpo, non solo la forza di sei persone non lo aveva sopraffatto, invece erano stati sbalzati via dal ragazzo. I tre attacchi che contenevano tutta la potenza, avevano solo fatto tre insignificanti tagli!


Queste nove persone non erano normali esperti allo Stadio del Cielo Misterioso! All'interno della Formazione Nove Profound Dipper, i loro corpi contenevano la potenza combinata di trenta esperti allo Stadio del Cielo Misterioso!


Non potevano credere che la forza e il fisico di Yun Che fossero così spaventosi!


Anche se erano scioccati, erano convinti che, una volta attivata la Formazione Nove Profound Dipper, Yun Che non avrebbe avuto speranza di sopravvivere oggi; perché a parte il Grande Anziano e il Maestro del Clan che si erano ritirati in isolamento, questo era l'attacco più potente che il clan del Cielo Ardente potesse sfoderare! E quando era all'interno della formazione, Yun Che, che prima era invincibile, era stato ferito in un solo scambio.
                                


                                



