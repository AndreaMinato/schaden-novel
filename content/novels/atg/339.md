---
weight: 3390
title: Capitolo 339 - Infiltrazione nella Prigione del Drago
pubDate: 2025-01-28T19:30:26.272Z
tags:
    - atg
---


CAPITOLO SPONSORIZZATO grazie Weed!
-Schadenfreude


Nel Dominio degli Spiriti esisteva un'abilità spaventosa chiamata "Invasione dell'Anima". Con questa tecnica si poteva invadere la mente di un'altra persona con il potere spirituale e ottenerne i ricordi. Tuttavia era piuttosto difficile usare l'Invasione dell'Anima visto che poteva funzionare su una persona dalla potenza spirituale inferiore a quella dell'utilizzatore o su un obiettivo indebolito. Inoltre l'attivazione di questa tecnica era accompagnata da un grave rischio. Una volta che l'obiettivo cogliesse l'opportunità di contrattaccare, le conseguenze sarebbero state terrificanti per l'utilizzatore.


Non solo il Manico Profound poteva materializzare il proprio potere per ferire un nemico, poteva anche usare la sua forma spirituale per attaccare l'anima di un'altra persona. Quindi naturalmente era capace di eguagliare gli effetti della tecnica dell'Invasione dell'Anima. Con un Manico Profound il consumo di energia e la difficoltà sarebbe stata minore rispetto alla Tecnica dell'Invasione dell'Anima e, dato che il Manico Profound era un'entità separata, non c'era rischio di rappresaglie anche se avesse fallito l'attacco a causa di qualche imprevisto.


Non solo la persona di fronte ai suoi occhi aveva un potere spirituale di molto inferiore al suo, stava anche per morire. Per questo andò tutto perfettamente. Yun Che ritirò velocemente il Manico Profound. La persona su cui l'aveva utilizzato rimase a terra con gli occhi spalancati, senza emettere alcun suono.


Il nome di quest'uomo era Fen Zizai, era il Maestro della Settantaduesima Sala del clan del Cielo Ardente. Era un sottoposto dell'Ottavo Anziano, aveva quarantacinque anni e il suo fisico era simile a quello di Yun Che. Cosa più importante, il suo potere profound era uguale a quello del ragazzo, anche lui era al sesto livello dell'Stadio della Terra Misteriosa. Lo scopo del suo viaggio era, come aveva menzionato prima, entrare nella città Bluefire e scoprire se Yun Che si nascondesse lì.


"Questo è davvero un grande dono che non mi aspettavo di ricevere." Sogghignò Yun Che mentre mostrava un'espressione sinistra.
Dopo aver osservato l'aspetto di Fen Zizai nel dettaglio, gli tolse i vestiti e li gettò all'interno della Perla del Veleno Celeste. Poi scavò una fossa e vi gettò i due cadaveri con un calcio per poi seppellirli.


Yun Che rilasciò di nuovo il Manico Profound, ma iniziò a guardarlo stordito rendendosi conto che era arancione.


Al momento era in condizioni normali, non aveva nemmeno aperto l'Anima Malvagia. Avrebbe dovuto rilasciare un Manico profound Rosso, mentre in realtà era arancione!!


Cominciò a riflettere. Nel clan del Cielo Ardente aveva aperto il cancello Purgatorio e aveva rilasciato il Manico Profound per salvare Xiao Lingxi... In quel momento incredibilmente era diventato turchese, simile a quello di suo nonno Yun Changhai!


Cosa stava succedendo? Perché il Manico Profound sarebbe apparso in uno stadio superiore nelle stesse condizioni normali di prima?


Che fosse a causa del... midollo del Dio Drago?


Quando ci pensò, trovò questa spiegazione molto plausibile. La potenza del Manico Profound dipendeva per metà dai vasi sanguigni e per metà dalle Vene Misteriose. Quando si apriva il cancello Anima Malvagia, il potere delle Vene Misteriose sarebbe aumentato rapidamente e il Manico Profound sarebbe cambiato di colore. Tuttavia c'erano stati alcuni cambiamenti nei suoi vasi sanguigni dopo aver ottenuto il Midollo del Dio Drago... Il sangue del Dio Drago aveva creato un'alterazione della composizione dei suoi vasi sanguigni, mentre il midollo ne aveva modificato l'essenza! Nonostante il sangue del Dio Drago si fosse già fuso nelle sue vene, il suo midollo del Dio Drago avrebbe prodotto sangue fresco e permetteva ai suoi vasi sanguigni di diventare sempre più simili a quelli del Dio Drago...


In questo modo naturalmente il suo Manico Profound sarebbe diventato sempre più formidabile!!


Nelle sue condizioni normali era diventato da rosso ad arancione e forse in futuro sarebbe aumentato di livello!


Con il continuo aumento di forza delle Vene Misteriose del Dio Malvagio e del sangue del Dio Drago, il suo manico sarebbe stato potenziato fino a raggiungere il massimo livello!


Quando Yun Che ritornò nella caverna, Xiao Lingxi accorse subito da lui e lo abbracciò stretto: "Piccolo Che, stai bene? Sei ferito?"


"Ahah, non ti preoccupare." Yun Che rise in maniera molto rilassata: "Al momento ci sono pochi nel Impero Ventoblu che possono ferirmi. Quei pesci piccoli non possono farmi nulla. Continuiamo a goderci il nostro cibo delizioso, dimenticati di ciò che è appena successo."


Xiao Lingxi si calmò. Disse dolcemente: "Il mio Piccolo Che è cresciuto ed è diventato così incredibile... Eheh, ma non mi sembri affatto diverso."


"Naturalmente, non importa cos'è successo finora, siamo ancora affiatati, come potrei sembrarti diverso...? Ora apri la bocca." Yun Che portò il cucchiaio vicino alle labbra di Xiao Lingxi. Il brodo era mischiato con della polvere grigia che aveva sparso un momento fa di nascosto.


Non appena Xiao Lingxi lo ingoiò sentì un'ondata di fatica. Batté gli occhi e chiuse debolmente la bocca: "Piccolo Che, all'improvviso... mi sento un po' stanca..."


"Stanca uh. Allora perché non ti fai una bella dormita? Starò qui accanto a te."


"Sì..." Rispose debolmente Xiao Lingxi. Si rilassò mentre entrava nel mondo dei sogni.


Dopo non molto tempo, il respiro di Xiao Lingxi divenne regolare; stava dormendo profondamente. Yun Che tirò fuori una coperta e la gettò sul terreno. Poi pose Xiao Lingxi su di essa. Disse mentre la guardava dormire in pace: "Mi dispiace zietta... ma non ti preoccupare. Tornerò molto presto. Ti assicuro che quando ti sveglierai vedrai me e il nonno."


Nonostante avesse salvato la ragazza, suo nonno Xiao Lie era ancora nelle mani del clan del Cielo Ardente.


Ogni secondo in cui rimaneva in quel posto era sempre più pericoloso per suo nonno. Perciò doveva usare tutte le sue forze per salvarlo il più velocemente possibile, non poteva più aspettare un altro secondo. Aveva già un piano in mente, ma naturalmente non poteva portare Xiao Lingxi con sé e, se l'avesse lasciata da sola in questo posto, sicuramente si sarebbe preoccupata e impaurita. Poteva solo farla addormentare profondamente.


Yun Che uscì dalla caverna e, dopo sette minuti e mezzo, finì di nascondere l'entrata della caverna. Rifletté per un po', poi tirò fuori cinque gocce del sangue del Re Drago dall'interno della Perla del Veleno Celeste. Ci mischiò più di dieci erbe medicinali, le immerse in una soluzione acquosa e le raffinò, producendo cinque gocce di Giada Liquida Frozen Profound.


Chiamò la Fenice delle Nevi e le diede le cinque gocce di Giada Liquida Frozen Profound. Dopo averle bevute, Fenice delle Nevi, che prima era stanca, fece un gridolino e iniziò a sbattere le ali con vigore.


"Piccola Chan, non è passato molto tempo dall'ultima volta, ma dovrò disturbarti di nuovo. Stavolta non ci metterò troppo tempo, resisti." Disse Yun Che sentendosi un po' in colpa mentre accarezzava le piume della coda della creatura. La Giada Liquida Frozen Profound era capace di fare recuperare velocemente le forze alla Fenice delle Nevi, ma non poteva ripristinare la sua vitalità. Volare velocemente usando un potere esterno avrebbe causato ulteriori danni alla sua vitalità, ma Yun Che poteva solo dipendere dalla creatura.


Mise la Fenice delle Nevi all'interno del suo sigillo e si mise i vestiti di Fen Zizai. Yun Che si acconciò i capelli e indossò l'anello spaziale di Fen Zizai. Portò la mano al volto e iniziò a toccarsi il volto come se stesse spalmando qualcosa su di esso. Molto presto il suo viso sembrava proprio uguale a quello di Fen Zizai. Poi cambiò la sua postura e camminò con andatura spavalda verso il clan del Cielo Ardente.


Era già tarda notte e il clan era ancora in disordine. Non si era ancora ripreso dalla calamità che aveva affrontato ieri. Il cancello maestoso era scomparso senza lasciare traccia e quello alternativo era già in rovina. Sopra i detriti c'erano più di dieci persone di guardia e alcune di loro sbadigliavano ogni tanto.


Fu in questo momento che una figura umana arrivò frettolosamente sul posto.
Il suo arrivo attirò subito l'attenzione del discepolo del clan del Cielo Ardente che era a guardia del "cancello" che disse con voce severa: "Chi va là?"


"Sono io!" La persona che si stava avvicinando rallentò il passo e rispose con una voce sprezzante.


"Oh, è il Settantaduesimo Maestro della Sala. Per favore scusi il mio comportamento inappropriato!" Quando il discepolo a guardia del cancello guardò la persona che stava arrivando, si fece subito da parte inchinandosi.


Un altro discepolo del clan del Cielo Ardente chiese: "Maestro della Settantaduesima Sala, non è appena partito per andare alla città Bluefire con il Maestro della Settantatreesima Sala? Perché è tornato così velocemente?"


"Naturalmente, visto che ho già ottenuto delle informazioni importanti, mi sto affrettando a riferirle all'anziano." Disse "Fen Zizai" frettolosamente. "Assicurati di stare bene in guardia. Il nostro setta è in crisi ora, quindi non dovresti assolutamente lasciare che un estraneo si avvicini!"


Dopo aver finito di parlare, entrò frettolosamente nel setta, andando dritto verso la residenza dell'Ottavo Anziano.


Tutta la gente del clan del Cielo Ardente praticava arte misteriosa di attributo fuoco.
Di conseguenza ognuno di loro avevano degli elementi di tipo fuoco che ondeggiavano attorno al loro corpo. Yun Che riuscì a simularlo grazie al seme di fuoco del Dio Malvagio nel suo corpo. Nonostante non fosse in grado di rendere la sua aura completamente identica a quella della Burning Heaven Art, finché uno non si fosse concentrato provando a percepire la sua energia, sarebbe stato difficile scoprirne le differenze. Inoltre la forza dell'aura di Yun Che era simile a quella di Fen Ziazai. Per questo il suo travestimento poteva essere considerato quasi impeccabile.


Anche se era già tarda notte, c'erano innumerevoli discepoli di sorveglianza all'interno del clan del Cielo Ardente. Tuttavia nessuno sospettò che la persona che li aveva appena superati fosse un impostore.


Nessuno bloccò, né ostacolò Yun Che, che entrò nel padiglione dove viveva l'Ottavo Anziano. Dopo aver detto di avere un'informazione importante da riferire, riuscì a vedere l'Ottavo Anziano, Fen Mochi, come desiderava.


Fen Mochi non si era ancora addormentato. Vedendo "Fen Zizai" chiese con un tono di voce grave: "Cos'è successo? Non ho ordinato a te e a Zhangzhi di introdursi nella città Bluefire, avvantaggiarsi della notte e controllare se Yun Che fosse fuggito lì? Come mai sei tornato così velocemente?
Cos'è questa informazione importante che vuoi riferire?"


"Fen Zizai" disse subito: "Riferisco all'anziano. Non c'è bisogno di perlustrare la città Bluefire...
Sulla via ho mandato una trasmissione del suono ad alcuni miei vecchi amici che vivono nella città Bluefire per chiedere informazioni su Yun Che. Mi hanno detto che ieri pomeriggio, hanno visto un maestoso uccello bianco volare oltre la città Bluefire per poi atterrare nella parte nord della città...
Dopodiché non l'hanno più visto, quindi possiamo concludere che Yun Che al momento si sia nascosto nella città Bluefire."


"Quindi è come avevamo previsto!" Fen Mochi si alzò e sbuffando mostrò un'espressione arrabbiata: "Umpf! Ci sta sottovalutando, atterrare così sfrontatamente nella città Bluefire. Crede che non prenderemo l'iniziativa di inseguirlo uh?! Al momento abbiamo il Granmaestro e il Supremo Anziano con noi. Vedremo come continuerà ad essere arrogante!"


"Fen Zizai" sogghignò in silenzio e poi continuò a dire: "Anziano, nonostante sia vero che Yun Che si stia nascondendo nella città Bluefire, è un posto così grande e di sicuro il ragazzo è prudente. Quindi credo che sarà difficile determinare il suo nascondiglio. Ne ho parlato con Zhangzhi e ha continuato a procedere verso la città Bluefire prima di me. Questo discepolo è tornato velocemente per chiedere istruzioni dall'Anziano riguardo ad una questione."


"Cosa c'è?" Disse Fen Mochi alzando le sopracciglia.


"Fen Mozi" deglutì e disse con un'espressione nervosa: "Yun Che ha un membro della famiglia confinato nel piano più basso della Prigione del Drago. Questo discepolo voleva qualche suo oggetto... Uno qualsiasi andrebbe bene, come un capo di abbigliamento o anche un pendente. Poi accorrerò nella città Bluefire stanotte e l'appenderò in un posto ben visibile. Forse questo potrebbe trarre Yun Che dal suo nascondiglio. E una volta che lo facesse, potremmo facilmente scoprire dove si trova. Questa è solo un'idea inutile che è venuta in mente a questo discepolo e vorrei chiedere all'Anziano il suo parere."


"Oh..." Fen Mochi abbassò la testa e mormorò tra sé e sé. Dopo un po' disse: "Questo metodo è troppo ovvio e sarebbe estremamente difficile che attirasse l'obiettivo. Ma dopotutto è giovane... pieno di vigore ed è molto impulsivo.
Forse funzionerà... Va bene! Facciamo come hai detto. Tuttavia, anche se Yun Che al momento è ferito, tu e Zhengzhi non potete affrontarlo. Dovrebbe essere piuttosto stanco al momento, quindi dovresti fare attenzione. Quando scoprirai dove si trova, devi assolutamente riferirmelo."


"Sì signore!"


"Questa è la mia <a href="http://moonbunnycafe.com/wp-content/uploads/2016/01/command-tablet.jpe" target="_blank">tavoletta di comando</a>. Con essa puoi entrare e uscire liberamente dalla Prigione del Drago. Affrettati." Disse in tono indifferente Fen Mochi mentre gli lanciava una tavoletta di comando cremisi.


Questa tavoletta di comando era proprio l'oggetto che Yun Che desiderava di più al momento. Sotto questo travestimento perfetto, il piano si stava svolgendo perfettamente. Yun Che prese la tavoletta di comando e se ne andò. Poi andò dritto nella Prigione del Drago.


Fen Mochi rimase sul posto mormorando tra sé e sé. Sentì che c'era qualcosa di strano, ma non riusciva a capire cosa. Dopo un po' prese la sua giada di trasmissione del suono e disse: "Maestro del clan, abbiamo già confermato che Yun Che si sta nascondendo nella città Bluefire..."


La Prigione del Drago era interna al clan del Cielo Ardente. I discepoli che avevano commesso gravi errori o seri crimini sarebbero stati imprigionati qui. I nemici personali della setta che avevano provocato la sua ira erano tutti imprigionati qui. La Prigione del Drago aveva sette piani; più basso era il piano, più oscuro sarebbe diventato e più importante sarebbe stato il prigioniero e seri i suoi crimini.


"Questa Prigione del Drago è un luogo ad accesso ristretto. Non hai il permesso di passare!" Nel momento in cui Yun Che si avvicinò all'ingresso, un discepolo di guardia bloccò il passaggio.


Yun Che tirò fuori la tavoletta di comando e sollevò la testa dicendo: "Per ordine dell'Ottavo Anziano, sto andando nel settimo piano della Prigione del Drago per prendere un oggetto dal corpo del prigioniero."


Il discepolo di guardia guardò la tavoletta e annuì. Poi lo condusse personalmente: "Seguimi per favore."


Contando sulla tavoletta di comando di Fen Mochi, Yun Che entrò nella Prigione del Drago senza paura. Nonostante avesse la tavoletta, quattro guardie armate di spada lo seguirono, guardandolo attentamente mentre entrava nella prigione. Dopotutto c'erano dei prigionieri che avrebbero potuto suscitare un profondo odio. C'erano anche "individui particolari" di grande prestigio, come dei discepoli principali catturati per le loro arte misteriosa o per trarre i segreti di alcuni grandi setta...


E forse altre persone come Xiao Lie, la cui esposizione avrebbe causato la perdita di tutta la dignità del clan del Cielo Ardente.


Quando entrò nella Prigione del Drago, un odore pungente assalì i suoi sensi.
Più scendeva di livello, più aumentava la puzza e non poté non accigliarsi. Pensando che suo nonno era stato imprigionato in un posto del genere, Yun Che iniziò ad infuriarsi. Sopportò la sua rabbia e la sua impazienza e continuò a scendere insieme ai discepoli di guardia che stavano camminando a passo tranquillo. Dopo aver seguito per un po' di tempo un percorso circolare. finalmente raggiunsero il settimo piano della Prigione del Drago.


Non appena giunse a destinazione, Yun Che vide subito Xiao Lie, perché la cella dov'era imprigionato era proprio di fronte all'ingresso del settimo piano.
                                


                                



