---
weight: 352
title: Capitolo 352 - Sfera della Distruzione Celeste
pubDate: 2025-01-31T17:03:16.113Z
tags:
    - atg
---


Quando si formò la rete di spade, Xiao Wuyi divenne così rapido da sembrare un raggio di luce nero. Nei Quattro Maggiori setta, le tecniche di movimento della setta Xiao erano le migliori e la velocità di Xiao Wuyi era arrivata ad un livello scioccante. I miraggi della sua arma rimanevano intrecciati l'uno con l'altro e oscuravano il cielo, confondendo l'avversario che non riusciva a seguire il loro movimento.


Yun Che strinse gli occhi... Non primeggiava in velocità, ma non aveva mai temuto nemici con una rapidità superiore alla sua, perché non importava quanto fossero veloci o appariscenti le loro tecniche, tutto quello di cui aveva bisogno era di... un semplice colpo di spada!


Yun Che avanzò attivando l'Ombra del Dio Stellare, . Mentre i miraggi si prolungavano, si spostò istantaneamente di venti passi e menò un fendente verso la formazione di Xiao Wuyi.


"Clang clang clang clang... Clang!!"


I miraggi di Xiao Wuyi erano come un'onda sfrenata mentre squarciavano lo spazio fino al punto da farlo quasi collassare. Il colpo dello spadone di Yun Che invece era come un drago del fiume in una tempesta, deviava le onde e guardava con disprezzo il mondo... In un istante i miraggi della spada furono fatti a pezzi e la lama si scontrò direttamente contro Spadone del Drago. In seguito ai rumori della collisione, Xiao Wuyi grugnì e ruzzolò via. Quando atterrò, sollevò la sua spada orizzontalmente accigliandosi e scoprì con stupore che c'erano decine di incrinature sulla sua spada.


Xiao Wuyi mostrò un'espressione sbalordita. Prima di venire qui, naturalmente aveva sentito parlare del terrificante spadone di Yun Che e di come non bisognava scontrarsi direttamente con esso. Ma in quanto Trono superiore e nobile, come poteva temere un giovane...
Tuttavia dopo un solo scambio, le sue braccia erano diventate intorpidite. La sua amata spada che lo aveva accompagnato da decine di anni era stata rovinata, quasi al punto da non poter essere più riparata.


Xiao Wuyi mise via la spada lunga. Contrasse il pugno al punto da far scricchiolare le ossa: "Sei davvero bravo... Sembra che debba fare sul serio ora."


"SCREECH!"


Con un rumore esplosivo, l'aquila maestosa dietro Xiao Wuyi si disperse, trasformandosi in un enorme ciclone che si espanse a gran velocità, fino a cento metri attorno a Xiao Wuyi.


"Dominio... del Vento Estremo!!"


La voce tetra sembrava risuonare accanto all'orecchio. Xiao Wuyi si mosse lievemente... e in un istante era già apparso di fronte a Yun Che. Questo drastico aumento di velocità era simile a quello di un fulmine ed era molto più rapido rispetto a prima. Tutti i presenti, incluso Yun Che, potevano solo scorgerne l'immagine residua.


Il ciclone si muoveva insieme a Xiao Wuyi, avvolgendo istantaneamente il suo nemico. Dopo un ruggito di Xiao Wuyi, il ciclone iniziò a scatenarsi, ogni cosa a cento metri da Yun Che era diventata una scarica di correnti infernali. Ogni raffica si era trasformata in una lama affilata. Mentre avanzavano, sembrava che una nuvola verde stesse accerchiando Yun Che.


L'espressione del ragazzo cambiò lievemente, ma non era affatto impaurito. Accompagnato da un ruggito, lo spadone Spadone del Drago attaccò il ciclone violento. Lo spadone sembrava un drago feroce mentre si precipitava verso il ciclone spazzandolo via come se stesse spezzando del bambù. Quella potenza terrificante sembrava trapassare perfino il vuoto dello spazio...


Shiing shiing shiing shiing...


La luce caotica si intrecciò in un enorme campo mentre risuonavano collisioni  assordanti e rumori di lacerazioni. I cicloni nel Dominio del Vento Estremo stavano provocando scompiglio mentre le decine di migliaia di lame tentarono di fare a pezzi Yun Che. Ma quando queste raffiche toccarono il raggio d'azione di Spadone del Drago furono annientati. Nel Dominio di cento metri si formò un grosso buco. Il profilo di Yun Che si sfocò e balzò via; prima ancora di atterrare, il suo corpo si girò di scatto e menò fendenti continui. Sette Breccia della Fenice puntarono verso Xiao Wuyi, portando un calore ardente e la potenza dello spadone.


Boom Boom Boom Boom Boom...


Il Dominio del Vento Estremo che poteva fare a pezzi ogni cosa non riuscì a bloccare Spadone del Drago e la sua superficie fu squarciata sette volte. Le fiamme della fenice penetrarono attraverso i buchi e invase il vento. Nel mare di fiamme, il profilo di una persona fu sbalzato via e atterrò in modo imbarazzante con più della metà del mantello bruciato, rivelando il suo volto. Fissando Yun Che, aveva uno sguardo pieno di shock.


Solo dopo aver scambiato colpi con Yun Che, aveva chiaramente capito quanto era spaventoso il ragazzo e perché il clan del Cielo Ardente era stato quasi distrutto. Il terrore provocato da lui e il suo spadone superava ogni sua aspettativa.
Il suo Dominio dell'Emperor Profound era stato distrutto così facilmente. Non riusciva a pensare a nulla nell'intero Ventoblu che il suo spadone non potesse distruggere!


Ne era raggelato e si decise ancora di più ad uccidere Yun Che, non importava cosa... Altrimenti, con la sua disposizione nel cercare vendetta per ogni piccolo torto, probabilmente la setta Xiao sarebbe diventato il secondo clan del Cielo Ardente!


Xiao Wuyi afferrò con discrezione una Sfera della Distruzione Celeste.


"Eheh..." Xiao Wuyii si alzò e rise freddamente: "Sei davvero potente, non c'è da meravigliarsi che tu abbia ridotto il clan del Cielo Ardente in questo stato. Ma se credi di potermi sconfiggere così, allora ti sbagli... Come posso io, il grande Xiao Wuyii della setta Xiao, perdere contro un giovane come te!"


Lo sguardo di Xiao Wuyii si incupì e ruggì. Sfrecciò in avanti e concentrò tutto il suo potere nella mano destra mentre creava un gigantesco ciclone di giada verde e si precipitava verso Yun Che.


"Umpf, sei troppo impudente!"


Perfino lo Yun Che di due giorni fa avrebbe potuto battere Xiao Wuyi senza aprire il cancello Purgatorio, figuriamoci ora che era avanzato di livello. Alzò le braccia e, proprio quando stava per ricevere l'attacco direttamente, sentì un forte senso di pericolo, facendolo bloccare sul posto.


Allo stesso tempo Jasmine gridò: "Evitalo! La sua mano destra emana un potere anormale... Presto, evitalo!!"


Xiao Wuyi stava sorridendo sinistramente. La mano che aveva stretto fermamente all'improvviso si aprì e un raggio di luce viola chiaro sfrecciò velocemente: "Va all'inferno!!"


Xiao Wuyi era incredibilmente veloce e aveva scagliato questa Sfera della Distruzione Celeste più forte che mai. Perfino un Trono non sarebbe riuscito ad evitare questo proiettile velocissimo ad una distanza così ridotta.


La luce del luminoso punto viola si rifletté nei suoi occhi e si avvicinava sempre più rapidamente; sicuramente era un oggetto pericoloso.


Whoosh!!


La Sfera della Distruzione Celeste entrò a contatto con il corpo di Yun Che, ma prima che Xiao Wuyi potesse ridere cupamente, vide che l'oggetto passò attraverso il ragazzo, volando dritto. Yun Che era già a trenta metri di distanza.


Anche se non era molto rapido a causa di Spadone del Drago, Yun Che poteva contare sull'Ombra del Dio Stellare per schivare e colpire, compensando il più grande punto debole dello stile dello spadone. Mentre guardava scioccato l'immagine residua di Yun Che, Xiao Wuyi rispose molto velocemente. Un istante dopo aveva già individuato la posizione del ragazzo e lanciò un'altra Sfera della Distruzione Celeste.


Due sfere in meno di un decimo di secondo. Stavolta Yun Che non poteva schivarla. Strinse i denti mentre evocò tutta la sua Energia Misteriosa...


"Sigillo Supremo!!"


BOOM!!!!


Risuonarono due rombi catastrofici così potenti da far dolere le orecchie dei discepoli del clan del Cielo Ardente che si erano protetti con l'Energia Misteriosa, i loro timpani stavano perfino sanguinando. Due sfere di luce si espansero nel cielo insieme al rumore di un tuono, ogni cosa nel raggio di cento metri si ridusse in polvere. Gli Anziani del clan del Cielo Ardente che erano relativamente vicini furono scagliati via dalla tempesta.
Le persone attorno usarono subito la loro Energia Misteriosa mostrando espressioni terrorizzate... Solo delle onde residue erano così travolgenti, il potere di queste bombe era incredibilmente spaventoso!


Una forza del genere era sufficiente a ferire gravemente un Trono! I praticanti allo stadio del Cielo Misterioso o anche ad un passo dall'Stadio Imperatore Misterioso non avrebbero avuto alcuna possibilità di sopravvivere di fronte ad un assalto del genere!


Sotto la luce, si levarono lentamente dense nuvole di fumo, che stranamente non si dispersero insieme alla tempesta. Invece, dopo essere ascese ad una certa distanza, si condensarono assumendo uno strano colore verde...


Una nebbia velenosa che uccideva penetrando nel corpo!


Xiao Wuyi arretrò velocemente. Dopo aver visto l'esplosione, mostrò un sorriso cupo, poi alzò la testa e rise fragorosamente. Anche l'espressione di Fen Yijue si rilassò; Fen Duanhun e gli Anziani si rallegrarono. Avevano visto tutti con i loro occhi Yun Che venire colpito dalla Sfera della Distruzione Celeste; anche se il ragazzo non fosse morto, sarebbe rimasto gravemente ferito. E se fosse stato avvolto dalla nebbia velenosa in quelle condizioni, sarebbe sicuramente stato ucciso!


"È morto?" Chiese un Anziano del clan del Cielo Ardente con entusiasmo. Quel demone terrificante sarebbe finalmente morto davanti ai loro occhi, era così commosso che stava quasi per piangere.


"Umpf!" Xiao Wuyi disse con orgoglio: "Il potere della Sfera della Distruzione Celeste è impareggiabile, perfino il Granmaestro della nostra setta non oserebbe affrontare direttamente il suo attacco. Il posto che ha colpito è stato proprio il petto di Yun Che... Sicuramente è morto!"


"Oh? È così?"


Una voce piena di derisione risuonò da oltre la nebbia: "Allora mi scuso davvero, sembra che sia ancora vivo e vegeto."


"Co... Cosa?!" La voce risuonò nelle orecchie di tutti quanti come un tuono, facendo strabuzzare i loro occhi mentre iniziarono a tremare.


Yun Che emerse lentamente dalla nuvola di fumo. Il suo sguardo era crudele e accigliato, stava sogghignando con irritazione e intenso intento omicida: "Così questa cosa si chiama 'Sfera della Distruzione CelestÈ? Tsk tsk, questo nome suona davvero arrogante e sembra piuttosto buono... Peccato che sia maledettamente inutile!"
                                


                                



