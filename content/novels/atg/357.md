---
weight: 357
title: Capitolo 357 - Occhio per Occhio
pubDate: 2025-01-31T17:03:16.115Z
tags:
    - atg
---


<em>CAPITOLO SPONSORIZZATO ringraziamo Stefano E.</em>
<em>0 Capitolo in coda, 0/10 donazione.</em>
<em>-Schadenfreude</em>


"Questo tizio è al sesto livello dello Stadio Imperatore Misterioso! Inoltre ha raggiunto questo stadio da molto tempo. La sua forza misteriosa è intensa e possiede un'aura affilata." Jasmine avvisò: "Non mi sarei mai aspettata che in questa terra ci sarebbe stato qualcuno negli stadi intermedi dello Stadio Imperatore Misterioso. Con la tua attuale forza non saresti nemmeno considerato un avversario per lui."


Stadi intermedi dello Stadio Imperatore Misterioso?


Yun Che diede un'occhiata a sud e la sua espressione si tese. Sentendo le parole di Jasmine, pensò subito ad una persona... Allo stesso tempo si ricordò dell'avvertimento di Ling Jie.


Il più forte praticante del mistero dell'Impero Ventoblu - Ling Tianni!!!


Solo lui possedeva una potenza del genere!


L'avvertimento di Ling Jie si era avverato... Non solo la situazione era ancora più grave di quanto aveva detto. Non solo Ling Tianni era intervenuto, era venuto personalmente alla città imperiale e aveva detto a tutti che avrebbe ucciso Yun Che!


Ling Tianni, il precedente maestro della Villa della Spada Celestiale. Era al pinnacolo tra le leggende dell'Impero Ventoblu, ampiamente riconosciuto come il più potente del paese.
Fin da giovane era stato famoso per il suo amore folle per la spada. Vent'anni fa era già il più potente del paese. La sua forza misteriosa e le sue abilità con la spada erano già arrivate ad un livello irraggiungibile dalle masse. Fino ad oggi non era apparso in pubblico negli ultimi vent'anni, ma l'Impero Ventoblu aveva continuato a tramandare la sua leggenda e tutti i giovani praticanti del mistero erano cresciuti rispettandolo dopo aver sentito le storie che lo riguardavano.


Oggi questa figura leggendaria era apparsa con il solo obiettivo di uccidere Yun Che.


Solo Yun Che poteva ottenere un tale prestigio.


Quando Ling Tianni aveva trasmesso la sua voce, lui e Yun Che erano già relativamente vicini. Il ragazzo intuì che al momento era in un posto a distanza di due chilometri dall'ingresso del palazzo.
Sospettava che Ling Tianni sapesse dov'era, ma che non volesse attaccarlo nel palazzo.


Non importava cosa, la Villa della Spada Celestiale e la famiglia imperiale erano in buoni rapporti a causa delle loro origini.


"Non era apparso durante l'eliminazione del clan del Cielo Ardente. Credevo di essermi preoccupato inutilmente. Non mi aspettavo che arrivasse ora." Yun Che disse a Jasmine: "Comunque dato che è così vicino e ha anche diffuso le sue parole per l'intera città per costringermi ad uscire allo scoperto... Ritirarmi non sarebbe da me!"


"Umpf, mi aspettavo che l'avresti detto!" Rispose sdegnosa Jasmine. "Se non vuoi scappare, potresti sempre andare a combatterlo. Anche se è impossibile vincere, con la protezione del sangue del Dio Drago non sarebbe così facile per lui ucciderti. Comunque se non ti ritirerai in tempo, morirai sicuramente."


"Lo so. La mia vita è preziosissima, non mi lascerei mai morire qui inutilmente... Dato che è già qui, andiamo ad incontrare il famoso numero uno dell'Impero Ventoblu!"


"Piccola Chan, andiamo!"


La Fenice delle Nevi gridò e si levò in volo verso Ling Tianni. Non appena la creatura balzò da terra, un'aura si fissò con intensità su Yun Che.


"Cosa? Quella persona è... Ling Tianni! Il leggendario Paladino?"


Dato che questa era la città imperiale, tra la vecchia generazione, molti avevano assistito alla gloria del paladino. Perciò, quando Ling Tianni era apparso nel centro della città imperiale, alcuni vecchi lo avevano riconosciuto.


"Pa... Paladino? Quel leggendario Paladino? Oh cielo! Sto davvero vedendo la leggenda dell'Impero Ventoblu con i miei occhi?!"


"Yun Che è nei guai. Non importa quanto è potente, non ha alcuna possibilità contro il Paladino. Se è abbastanza intelligente, si dovrebbe nascondere immediatamente."


"Si dice che il paladino si sia ritirato dal mondo da vent'anni. La distruzione del clan del Cielo Ardente non ha solo scosso l'Impero Ventoblu, ha allertato perfino lui."


"Si dice che la personalità del Paladino sia retta come una lama. Distrugge il male senza esitare e ha anche avuto un rapporto d'amicizia con il Granmaestro del clan del Cielo Ardente, Fen Yijue. Dato che Yun Che ha eliminato il suo clan, non è strano che intervenga personalmente."


Nel raggio di due chilometri dall'ingresso del Palazzo Imperiale fluttuava un profilo nero. I suoi vestiti neri stavano svolazzando al vento e sotto di lui si stavano radunando sempre più persone. Erano venuti in molti per ammirare il leggendario paladino.


All'improvviso risuonò un grido dal palazzo e una figura bianca arrivò agilmente, fermandosi di fronte all'uomo. Si fissarono a vicenda.


"Ahhh? È... È Yun Che!"


"Era davvero nel palazzo... Ed è perfino apparso!"


"Nonostante la sua potenza sia sufficiente ad eliminare il clan del Cielo Ardente, ha davvero osato apparire di fronte al paladino... che è deciso ad ucciderlo!"


"Questo sarà un bello spettacolo."


Ling Tianni sembrava avere quarant'anni. Anche se era il maestro della Villa della Spada Celestiale, il padre di Ling Yuefeng, sembrava leggermente più giovane di suo figlio e gli era molto simile, tuttavia la sua aura era molto più affilata.


Ling Tianni volse la sua attenzione verso Yun Che e in quel momento... Solo il suo sguardo fece sentire al ragazzo una sensazione spaventosa, come se fosse stato infilzato diverse volte.


"Sei Yun Che?" Disse lentamente Ling Tianni, con un tono di voce calmo come l'acqua.


"Yun Che porge i suoi saluti al Signor Ling. Sono fortunato ad essere riuscito ad incontrare il leggendario Paladino." Rispose rispettosamente Yun Che.


"Sei così giovane e la tua forza misteriosa è solo al settimo livello dell'Stadio della Terra Misteriosa, eppure sei riuscito ad eliminare l'intero clan del Cielo Ardente. Risultati simili ad un'età così giovane, mi superi di molto." Ling Tianni si complimentò con freddezza. Yun Che era sicuramente il primo a riuscire a fargli dire parole del genere, tuttavia tutto ciò che emanava era intento omicida: "Con il tuo talento saresti potuto diventare un genio nell'Impero Ventoblu, un genio di questa generazione. Avresti potuto ottenere cose che nemmeno la mia Villa della Spada Celestiale potrebbe immaginarsi. Se rappresentassi l'Impero Ventoblu nel torneo delle sette nazioni avresti potuto lavare via la vergogna millenaria dell'Impero Ventoblu e anche ottenere gloria. Tuttavia sei troppo crudele e spietato! A causa di una tua vendetta personale hai massacrato settantatremilaseicento persone del clan del Cielo Ardente! Azioni del genere sono davvero scioccanti!"


Yun Che sorrise lievemente e rispose: "È troppo severo. Nonostante non sia una persona gentile, non sono crudele e spietato come ha detto. Avevo un motivo per ucciderle. Ho eliminato il clan del Cielo Ardente perché ha superato il limite. Se lo sono meritato. Inoltre questa è stata un'opportunità per avvertire tutti che chi osa toccare i membri della mia famiglia... Comunque questa è una questione tra me e il clan del Cielo Ardente, come la riguarda?"


"Umpf, ciò che è accaduto al clan del Cielo Ardente è un oltraggio. Sei malvagio, una bestia feroce che merita una retribuzione divina. Tutti avrebbero il diritto di ucciderti! Ti ucciderò in nome della giustizia divina!"


"In nome della giustizia divina? AHAHAHAHAH!" Yun Che rise fragorosamente e il tono della sua voce divenne gelido: "Anche se non ho interagito con il clan del Cielo Ardente da molto tempo, ho visto il comportamento spregevole dei discepoli del clan del Cielo Ardente. Un clan del genere ha fatto innumerevoli atti spregevoli negli ultimi mille anni. Ben più di settantatremilaseicento persone sono state maltrattate da loro a causa della loro influenza. Molti sono anche stati uccisi direttamente o indirettamente da loro! In quel momento dov'eri? Perché non li hai puniti nel nome della giustizia divina?"


Ling Tianni rimase senza parole.


"Ho sentito che la Villa della Spada Celestiale e il Palazzo Imperiale Ventoblu erano molto legati a causa delle loro origini. Il tuo primo Maestro della Villa e il primo imperatore del palazzo imperiale erano fratelli giurati. Quando avevano fondato la Villa della Spada Celestiale e il Palazzo imperiale avevano giurato di aiutarsi l'un l'altro a tutti i costi. Ma mentre La Villa della Spada Celestiale ha prosperato giorno dopo giorno e ha cercato la regione della Potente Spada Celestiale come supporto, la famiglia imperiale invece ha sofferto molto in questo periodo. Fino ad oggi è ancora in pericolo. Perfino la setta Xiao e il clan del Cielo Ardente si sono approfittati della situazione per intervenire nella lotta per il potere. L'attuale Imperatore è stato quasi assassinato. Con l'influenza della Villa della Spada Celestiale non potevi non sapere della crisi della famiglia imperiale. Allora perché non hai fatto intervenire la tua Villa della Spada Celestiale! Hai detto che volevi punirmi nel nome della giustizia divina, eppure non hai nemmeno la più elementare moralità o decenza! Invece sono dovuto intervenire io a salvare la vita dell'imperatore, se non l'avessi fatto sarebbe già morto. Se fosse accaduto, come avresti potuto guardare in faccia i tuoi antenati dopo la morte?"


Yun Che puntò il dito verso Ling Tianni e disse: "Le tue parole mi sembrano uno scherzo! Non hai alcun diritto di rimproverarmi! Se non fosse stato per il titolo di paladino che porti non sarei nemmeno interessato a guardarti! Invece... annientare l'intero clan del Cielo Ardente non solo ha calmato il mio odio, ma è stato davvero nel nome della giustizia divina!"


Ling Tianni era venuto a domandare giustizia. Voleva punire di fronte a tutti Yun Che, ma non si aspettava che sarebbe stato ripreso dal ragazzo.
Inoltre le parole di Yun Che centravano proprio il suo punto debole. Ling Tianni non sapeva come rispondergli. Lui, che era venuto ad agire nel nome della giustizia divina, sembrava essere diventata una persona spietata ed immorale. Le persone che si erano radunate lì attorno iniziarono ad essere d'accordo con Yun Che.


Le parole di Yun Che rispecchiavano la realtà sopratutto per coloro che venivano spesso maltrattati dai clan potenti, le persone che erano arrabbiate ma non osavano lamentarsi. La gente maltrattata dal clan del Cielo Ardente o dalle sue frazioni strinse i pugni, piena di emozioni. L'ammirazione che nutriva per il Paladino si attenuò.


Ling Tianni sospirò: "Non solo il tuo talento è sbalorditivo hai anche una lingua sciolta. Tuttavia non importa quanto siano elaborati i tuoi discorsi, non puoi nascondere il tuo debito di sangue. Per le settantamila anime morte per mano tua, porterò giustizia con la mia spada. Non eviterai assolutamente la morte."


"Ahah!" Yun Che rise freddamente: "Credi che abbia sprecato fiato per far sì che mi lasciassi andare? Ti stai sopravvalutando. Solo tu non puoi impaurirmi. Non puoi uccidermi."


Yun Che non mostrò più rispetto di fronte ad una persona che voleva ucciderlo. Fece un cenno e Spadone del Drago apparve nella sua mano: "Oggi affronterò il paladino. Fammi vedere se la tua 'via' potrà scuotere la mia 'via'!"


Yun Che scese dalla Fenice delle Nevi e aprì Cuore Ardente. La sua aura esplose immediatamente. Menò un fendente verso Ling Tianni con abbastanza potenza da scuotere il cielo.


Ling Tianni alzò lentamente la testa mentre una spada lunga color verde apparve silenziosamente nelle sue mani. La lama non brillava e sembrava smussata, tuttavia nelle sue mani rilasciava un'intensa pressione.


Ling Tianni non aveva intenzione di evitare il colpo esplosivo di Yun Che e si limitò a fare un lento affondo.


Esatto un affondo. Perfino un praticante allo stadio Nascente Misterioso poteva vedere chiaramente il movimento della sua arma. Comunque questa mossa sembrava andare oltre lo spazio e perfino il tempo. Era partita da novanta metri di distanza, ma mezzo secondo dopo stava... puntando al petto di Yun Che.


Un forte senso di pericolo investì il ragazzo. In un attimo, Yun Che percepì una pressione soverchiante.
Il ragazzo sentì un dolore intenso al petto e rimase sbalordito per un momento. Senza pensare eseguì l'Ombra del Dio Stellare per evitare l'attacco e rotolò a terra.


Mentre atterrava, il suo petto era già cosparso di sangue. Aveva due tagli lunghi mezzo piede... Yun Che non aveva idea di come la spada fosse riuscito a ferirlo.
                                


                                



