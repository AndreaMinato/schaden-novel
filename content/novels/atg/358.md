---
weight: 358
title: Capitolo 358 - Fiamma della Fenice, Frozen End (1)
pubDate: 2025-01-31T17:03:16.115Z
tags:
    - atg
---


<em>0 Capitolo in coda, 0/10 donazione.</em>
<em>-Schadenfreude</em>


"Era un'interferenza dimensionale! Il suo intento della spada è già abbastanza forte da trapassare lo spazio. Anche se è il grado più basso di comprensione, è più che sufficiente per batterti." Jasmine disse freddamente: "Contro di lui... Non hai alcuna possibilità di vincere!"


"Interferenza dello spazio? Interessante!" Yun Che si sfiorò il petto mentre fermava la sua emorragia. "Più grande è il trampolino di lancio, più si ampliano le vedute. In questo mondo si può trapassare lo spazio usando l'intento della spada... Eheh, non c'è da meravigliarsi che sia riconosciuto come il più potente nell'Impero Ventoblu."


"Tuttavia i due colpi che mi hai dato non fanno così male... non erano un granché!"


Nonostante Yun Che non avesse parlato ad alta voce, Lin Tianni era riuscito a sentirlo chiaramente. Non disse nulla e fece solo un passo avanti a mezz'aria. La sua spada verde puntò lentamente verso di lui... Ne fuoriuscì all'istante un raggio lungo due metri. La luce si divise in due, cinque, dieci raggi... e quando si avvicinarono a Yun Che, avevano già riempito il cielo, sigillandolo completamente.


Yun Che alzò la testa, poi guardò giù e menò un violente fendente verso il basso.


"Furia del Signore Supremo!!"


Risuonò un ruggito dall'interno della formazione della spada verde e si aprì un buco ampio tre metri tra i raggi. Usando l'Ombra del Dio Stellare Yun Che uscì dalla formazione e puntò verso Ling Tianni.


Il paladino provò ammirazione vedendo come il suo avversario era sfuggito così facilmente alla sua formazione, ma presto la sua espressione tornò impassibile e continuò ad attaccare.


Ding!!


La punta della lama verde e Spadone del Drago si scontrarono. Sotto la pressione dell'arma Emperor Profound, la spada iniziò a piegarsi come una luna crescente. Yun Che si accigliò e continuò a fare forza. All'improvviso sentì un'energia spaventosa... La spada piegata si raddrizzò contrattaccando. Yun Che si sentì come se le sue braccia fossero state colpite da un pesante martello, intorpidendosi. Spadone del Drago quasi gli sfuggì di mano mentre il ragazzo veniva scagliato all'indietro a causa della collisione.


Bang!!!


Yun Che cadde pesantemente a terra, creando grosse fessure nel suolo sotto di lui. Allo stesso tempo Spadone del Drago volò dalle sue mani. Il suo braccio destro era cosparso di ferite che sanguinavano copiosamente. I suoi organi interni erano feriti e provava un dolore insopportabile, come se fosse stato fatto a pezzi.


La persona di fronte a lui era la persona riconosciuta come il numero uno nell'Impero Ventoblu. Ovviamente Yun Che non l'avrebbe sottovalutato, ma solo dopo averlo affrontato aveva capito quanto era incredibile. Era molto più formidabile di quanto si aspettava. Solo considerando la potenza, il divario tra Yun Che, che aveva praticamente raggiunto la forza di una persona al quarto livello dello Stadio Imperatore Misterioso, e Ling Tianni, che era al sesto dello stesso stadio, era enorme.


Inoltre Yun Che non poteva nemmeno capire l'abilità di Ling Tianni. L'intento di spada del Paladino era incredibilmente potente e mutabile, poteva essere affilato tanto da poter tagliare ogni cosa, eppure era anche vasto come il mare. Era capace di interferire con lo spazio, rendendo gli avversari incapaci di difendersi.


Yun Che era stato battuto durante questo scambio. Non era riuscito nemmeno a toccare i vestiti di Ling Tianni, eppure era già stato ferito diverse volte.


Ma come poteva Yun Che perdere in questo modo vista la sua arroganza così profonda da arrivare fino al midollo!


Si alzò e stese il suo braccio destro. Spadone del Drago tornò nelle sue mani da sola. Yun Che fissò con freddezza il paladino che volava a mezz'aria. Non solo non aveva paura, era ancora più intenzionato a combattere.


"Non male. Mi hai davvero costretto ad usare il settanta per cento della mia forza per sconfiggerti. Non c'è da meravigliarsi che tu sia stato capace di distruggere il clan del Cielo Ardente." Ling Tianni discese lentamente e la spada verde brillò di luce fredda.
"Un tale talento, eppure sei malvagio. È un tale spreco eliminarti!"


La voce di Ling Tianni aveva un tono basso, ma profondo mentre aveva emesso il suo giudizio. Le sue parole erano risuonate in almeno metà della città imperiale. Quando finì di parlare, l'intento della sua spada si attivò e la lama verde iniziò a brillare mentre una forza spaventosa avvolgeva Yun Che.


All'improvviso un profilo verde si precipitò fuori dal palazzo imperiale. Stava volando su un Uccello Fierce Zephyr. Sul dorso della creatura c'era un giovane con un'espressione preoccupata che gridò con ansia: "Nonno, FERMO!"


La spada di Ling Tianni si fermò a mezz'aria e guardò il giovane che era appena apparso. "JiÈer? Cosa ci fai qui?"


L'Uccello Fierce Zephyr volò velocemente proprio in mezzo a Ling Tianni e a Yun Che. Ling Jie si asciugò il sudore dalla fronte e iniziò a pregare con le mani giunte: "Nonno, non puoi ucciderlo! Lo conosco da molto tempo. Non è sicuramente il tipo di persona malvagia di cui il nonno parla."


Ling Tianni non ritrasse la sua spada e i sette spaventosi colori della sua spada brillarono: "Invece di rimanere ubbidientemente nella villa, sei venuto qui a proteggere questo ragazzino malvagio? Ha massacrato più di settantamila persone. Solo per questo è irrecuperabile!"


Ling Jie scosse la testa con forza e implorò: "Ti sbagli nonno. Nonostante uccidere l'intero clan del Cielo Ardente sia stato un po'... un po' eccessivo, conosco meglio la situazione. È stato il clan del Cielo Ardente a provocarlo, mettendolo perfino in una situazione mortale diversi giorni fa. È stato provocato al punto da non poterlo più tollerare e perciò ha eliminato il clan del Cielo Ardente per la rabbia."


"Umpf! Uccidere un intero clan per un torto! Anche se metà del clan fosse stata malvagia, l'altra metà innocente non è forse morta inutilmente? Stai davvero proteggendo una persona così malvagia? Sono davvero deluso... Fatti da parte!"


Ling Tianni aveva l'autorità suprema nella Villa della Spada Celestiale e, nonostante fosse un po' frivolo e ignorasse spesso gli ordini di suo padre, Ling Jie non osava agire sconsideratamente di fronte a Ling Tianni. Ogni sua frase era come una montagna irremovibile che premeva su Ling Jie, rendendolo così nervoso che riusciva a stento a respirare. Il suo volto arrossì e rispose con testardaggine stringendo i denti: "Nonno... È il capo che ho riconosciuto ed è la sola persona che ammiro davvero in questo mondo. Se fosse davvero come la pensa il nonno, come potrei riconoscere una persona del genere come mio capo... Nonno, ti prego fermati. Non ucciderlo... Se sei deciso ad ucciderlo, prima dovrai uccidere me!"


"TU!" Ling Tianni lo fissò, ondeggiando lievemente la spada nelle sue mani... L'espressione di Yun Che si irrigidì. Non si sarebbe mai aspettato che Ling Jie avrebbe detto una cosa del genere di fronte a Ling Tianni.


Tutto questo era accaduto a causa di Yun Che. Ling Jie aveva ignorato tutte le possibili conseguenze e aveva usato la sua vita per proteggerlo. Questo riempiva di gratitudine Yun Che, ma come poteva permettere che questo problema influenzasse il rapporto tra Ling Jie e suo nonno? Avanzò un po' di passi, mise una mano sulla spalla di Ling Jie e disse sorridendo: "Ricorderò per sempre il tuo gesto... ma va bene così. Risolverò da solo questo problema."


Ling Jie si girò e lo guardò con preoccupazione: "Ma..."


"Non ti preoccupare." Disse direttamente Yun Che: "Anche se tuo nonno è spaventosamente forte, non potrà uccidermi facilmente. Se potessi morire così facilmente non sarei sopravvissuto fino ad ora. Vai pure, ti assicurò che andrà tutto bene. La tua presenza qui renderebbe le cose più difficili per me e per tuo nonno."


Le parole di Yun Che piene di sicurezza persuasero Ling Jie, che esitò per un momento per poi annuire e ritirarsi lentamente. Tuttavia continuò a fissare nervosamente entrambi.


In quel momento la spada di Ling Tianni avanzò. Un miraggio brillante apparve a mezz'aria, puntando verso Yun Che.


Il ragazzo alzò la testa e la sua espressione mostrò un lampo di follia.


"Purgatorio!!"


Gli occhi di Yun Che diventarono scarlatti e le fiamme della fenice bruciarono con ferocia dopo aver aperto il cancello Purgatorio, sembravano quasi un sole ardente.


"Booom..."


Ci fu una spaventosa esplosione mentre la forza di Yun Che si radunò nelle sue braccia, triplicandone le dimensioni. L'impeto di forza misteriosa aveva scosso violentemente l'aria circostante e faceva tremare lo spazio.


"Annientamento Supremo!!!"


Nel momento in cui Spadone del Drago colpì, lo spazio attorno si distorse. Perfino gli osservatori a diversi chilometri di distanza trattennero il respiro. Perfino l'aria sembrò distorcersi... Ancora una volta Yun Che aveva eseguito la mossa più spaventosa che possedeva! La potenza del paladino superava di gran lunga le sue aspettative e poteva vincere solo usando questo attacco!!


L'espressione di Ling Tianni cambiò.


In quanto persona più potente nell'Impero Ventoblu, il Paladino possedeva una forza impareggiabile nell'impero. Nessun altro nel Ventoblu possedeva una forza misteriosa come la sua.


Tuttavia la potenza che emanava lo spadone di Yun Che superava perfino la sua!! Era spaventosa e non avrebbe potuto eguagliarla nemmeno se avesse usato tutte le sue energie!
In quel momento Yun Che ai suoi occhi sembrava un enorme Drago Primordiale!


Diciannove anni... Settimo livello dell'Stadio della Terra Misteriosa... Come poteva avere una forza così esplosiva!


Scioccato, Ling Tianni gonfiò tutti i muscoli del suo corpo. Usò tutte le sue energie senza trattenersi! Si mise in una strana posizione e iniziò ad emettere uno strano bagliore bianco latteo.


Bang!!


Il rumore era assordante e l'enorme intento di spada fu distrutto facilmente dal potere impazzito di Spadone del Drago. La forza del Dio Malvagio e dello spadone riempirono l'aria come un enorme drago che stava cercando di inghiottire Ling Tianni. Proprio quando l'energia entrò in contatto con il bagliore bianco, risuonò un inquietante ruggito che sovrastò completamente le grida della folla presente.


Di fronte a questa forza spaventosa, perfino Ling Tianni aveva scelto di usare tutte le sue energia per proteggersi. Tuttavia "Annientamento Supremo" si era scontrata con la sua protezione e Ling Tianni era soppresso dalla legge del vero dio. Sotto questa doppia oppressione il bagliore fu velocemente distrutto e oppresso. In tre secondi la luce si stava già attenuando e stava quasi per spegnersi... In quel momento due raggi di spada brillarono negli occhi di Ling Tianni...


"Dominio della Spada Celeste!!!"


Ling Tianni aprì le braccia e migliaia di spade apparvero a mezz'aria, evocando un enorme tifone di lame che iniziarono ad assalire “Annientamento Supremo”.
                                


                                



