---
weight: 3630
title: Capitolo 363 - Matrimonio Improvviso
pubDate: 2025-01-31T17:03:16.116Z
tags:
    - atg
---


<em><strong>CAPITOLO SPONSORIZZATO</strong> ringraziamo Weed!
6 Capitoli in coda, 2/10 donazione.</em>
<em>-Schadenfreude</em>


Non molto tempo dopo che Xia Qingyue se n'era andata, la porta della stanza si riaprì di nuovo. Xiao Lingxi si era precipitata nella stanza e dietro di lei c'era Xiao Lie con un'espressione ugualmente preoccupata.


"Piccolo Che, sei sveglio!" Xiao Lingxi fece un balzo: "Come ti senti? Ti fa male qualcosa?"


Yun Che aveva appena finito di cambiarsi. Scese dal letto e rispose con noncuranza: "Non ti preoccupare, sto bene. Mi ero solo indebolito e non ho subito alcuna ferita. Sono per lo più guarito dopo due giorni di sonno."


I movimenti di Yun Che erano agili e la sua espressione sembrava serena. Xiao Lingxi sospirò di sollievo. Quando Xiao Lie si avvicinò, sorrise e disse: "È un bene che tu ti sia ripreso. Non fare il duro solo per rassicuraci."


Yun Che si batté il petto e rispose con sicurezza: "Non ti preoccupare nonno. Nella Regione bluefire hai già visto personalmente le mie capacità di recupero... Ti sei abituato a vivere qui finora?"


Xiao Lie sorrise e rispose un po' assorta: "Ho vissuto benissimo qui. Ho sempre desiderato visitare la città imperiale. Non mi sarei mai immaginato che, non solo sarei potuto entrare qui, ma sarei anche riuscito ad entrare nel palazzo imperiale e che l'imperatore in persona ci avrebbe dato il benvenuto organizzando un banchetto per noi... Cosa del genere sarebbero considerate eccessive perfino per un sogno."


Quando Xiao Lie era arrivato, non solo Cang Wanhe lo aveva accolto personalmente, aveva trascorso diverso tempo con lui. In quanto imperatore della nazione, non solo lo aveva trattato cortesemente, ma anche con rispetto. Mangiava con loro tre pasti al giorno e aveva anche organizzato un banchetto ufficiale per loro; li aveva perfino fatti rimanere nelle camere che di solito ospitavano gli imperatori dei paesi vicini... Naturalmente Xiao Lie capiva che questo trattamento era sicuramente a causa di Yun Che. In questi due giorni in particolare, dopo che il ragazzo e Xia Qingyue avevano sconfitto insieme Ling Tianni, Cang Wanhe gli aveva riservato ancora più cortesia e rispetto. Nel palazzo, dalle guardie di palazzo e dagli eunuchi, ai principi e ai ministri, tutti loro lo trattavano con rispetto e a volte cercavano anche di adularlo.


Perché era il nonno di Yun Che.


Tutto questo gli sembrava comunque irreale.


"Se ti piace qui, tu e la zietta potete rimanere nella città imperiale in futuro." Suggerì subito Yun Che: "Sennò anche Città Luna Nuova non sarebbe male. Non molto tempo fa ho già porto i miei saluti a Sikong nel Palazzo Misterioso Luna Nuova. Se il nonno ha nostalgia di casa, può tornare quando vuole."


La posizione di Yun Che era già prestigiosa. Ora che aveva sconfitto Ling Tianni ed era diventato di conseguenza la persona più potente nel Impero Ventoblu, Xiao Lie sapeva che, in quanto suo nonno, non importava dove si sarebbe recato, le persone farebbero la fila per dargli il benvenuto. Xiao Lie rispose ridendo: "A Lingxi piace molto questo posto e i pochi giorni in cui sono rimasto qui sono stati molto piacevoli. Al momento non ho ancora intenzione di andarmene. Possiamo discuterne in futuro."


"AHAHAHAH!"


Una risata autoritaria eppure allegra risuonò dall'esterno: "Ultimamente mi sto godendo delle belle chiacchierate con il fratello Xiao. Se il fratello Xiao se ne andasse, mi mancherebbe tremendamente."


La risata proveniva da Cang Wanhe che si stava avvicinando insieme a Cang Yue. Indossava un abito con un drago dorato ricamato. Dietro di lui c'era Dongfang Xiu, a tre passi di distanza. Quando entrarono, l'imperatore volse immediatamente lo sguardo verso Yun Che.


Il colorito del volto di Cang Wanhe al momento era roseo e la sua voce forte. Anche il suo sguardo era acceso e penetrante. Perfino i suoi capelli, che erano diventati bianchi un mese fa, erano tornati neri. Sembrava un'altra persona. Con l'abbondanza di risorse del Palazzo Imperiale, il ritmo di recupero di Cang Wanhe era stato molto più rapido rispetto alle previsioni di Yun Che. L'imperatore provava profonda gratitudine nei confronti del ragazzo. La sua cortesia verso Xiao Lie era in parte causata dall'influenza di Yun Che, ma principalmente era dovuta alla gratitudine.
Il ragazzo non solo aveva salvato la sua vita, ma anche quella di tutta la famiglia imperiale Ventoblu.


Le parole di Cang Wanhe sbalordirono Cang Yue che disse: "Padre, Nonno Xiao è il nonno del Fratello Minore Yun. Chiamarlo fratello... non confonderebbe i gradi di anzianità?"


A giudicare dalla sua età, Cang Wanhe era solo un po' di anni più giovane di Xiao Lie. Tuttavia, dopo il disastro che aveva affrontato negli ultimi anni, trattava la sua unica figlia con gratitudine e affetto. Una volta che finì di parlare, Cang Wanhe si imbarazzò e rise fragorosamente: "Sì, sì. Il rimprovero di Yu'er è giusto. Non possiamo confondere i gradi di anzianità. Allora... dovrei chiamarla... Signor Xiao?"


<em>Nota Traduzione: "signor" sarebbe il mio tentativo di rendere uno degli onorifici intraducibili in cinese, (in inglese sarebbe Senior).</em>
<em>In originale sarebbe in pratica "membro della generazione più grande" e indica anche una certa gerarchia per cui, se l'imperatore lo chiamasse Signore/senior, Xiao Lie sarebbe superiore perfino all'imperatore.</em>


"Questo... non si può..." Xiao Lie giunse subito le mani rispettosamente: "Sono davvero indegno di tale appellativo."


Cang Yue sorrise, trascinando il suo elegante vestito con una fenice ricamata e dicendo gentilmente: "Fratello Minore Yun. Ti sei appena svegliato, devi essere ancora un po' indebolito, è meglio se ti riposi a letto."


"Non c'è bisogno." Yun Che si batté il petto: "Conosco bene il mio corpo, non sono delicato come credi."


"Ahah." Cang Wanhe rise fragorosamente: "Può sconfiggere il paladino. Non sono affatto preoccupato per lui. Yu'er, non devi preoccuparti così tanto... Hai a stento dormito e mangiato in questi ultimi due giorni e sei andato a trovarlo ogni ora. Sono più preoccupato per te."


"Padre..." Cang Wanhe l'aveva esposta senza riserva di fronte a così tante persone. Fece un gridolino e abbassò la testa evitando lo sguardo di tutti. Cang Wanhe e Dongfang Xiu non riuscirono a trattenere le risate di fronte alla sua reazione.


Yun Che si sentì commosso e rise lievemente per poi guardare Cang Wanhe e chiedere: "Sua Maestà, Capo Palazzo Dongfang, in questi due giorni in cui sono stato privo di sensi, qualcuno ha cercato di intrudersi qui?"


Dongfang scosse la testa senza esitare: "All'inizio temevo anche io che qualcuno avrebbe cercato di assassinarla e ho aumentato la sicurezza. Tuttavia pare che mi sia preoccupato troppo, nessuno ha cercato di entrare forse perché la fata Xia è rimasta nel palazzo. Anche se avessero avuto delle intenzioni del genere, temevano la fata Xia e non hanno osato attaccare."


In seguito alla crescita della reputazione di Yun Che, sempre più persone erano venute a sapere del suo passato. Naturalmente erano state rivelate anche le ostilità con Xiao Kuangyun della setta Xiao. Dongfang Xiu temeva anche la setta Xiao per questo.


"Invece ci sono state molte persone che hanno portato dei doni." Cang Wanhe rise: "Ci sono più di mille vari setta grandi e piccoli e clan che hanno portato elisir e tesori.
I suoi doni si stanno accumulando fino a diventare una montagna e, anche se il nostro palazzo è grosso, non abbiamo quasi più spazio per i suoi doni. Anche se sono stato l'imperatore per così tanto tempo, non ho mai visto una cosa del genere, ahahahah."


"Tra di essi, i doni della setta Xiao erano i più preziosi." Disse Cang Yue. "Hanno mandato un Cristallo Purple Veined Heaven, l'Unguento della Giada Viola Golden Scale e il Sangue dell'Aquila Scarlatta Profound che sono tutti preziosissimi tesori. Inoltre hanno anche mandato quindici chili di Cristalli Viola e dieci chili di Giada Bianca Profound, molto di più di quando il palazzo sia riuscito ad accumulare negli ultimi decenni. Inoltre..." Cang Yue rise all'improvviso: "Hanno mandato tre bellezze che non hanno ancora compiuto vent'anni."


"Quali... Quali bellezze?!" Sentendo questo, Xiao Lingxi gonfiò le guance e batté i piedi rispondendo con rabbia: "Sono chiaramente dei brutti mostri. Sono centinaia di migliaia di volte più brutte di me e della principessa! Il piccolo Che non le guarderebbe nemmeno! Non è vero piccolo Che?!"


"Sì, sì!" Yun Che annuì immediatamente: "Come potrebbero quelle persone comuni essere paragonate alla mia zietta e alla mia sorella maggiore! Non le degnerei nemmeno di uno sguardo. Falle tornare da dove sono venute... Oh, ma se vuoi zietta puoi sempre tenerle come serve."


"Eheh, no. Non le voglio." Rispose contenta Xiao Lingxi.


"I doni della setta Xiao sono stati consegnati personalmente dal Grande Anziano Xiao Boyun e non se n'è ancora andato. Ha detto di volerti incontrare dopo il suo risveglio. Sei interessato ad incontrarlo?" Chiese Cang Wanhe con un'espressione complicata. In passato un qualunque Anziano delle quattro maggiori sette che entrava a palazzo era arrogante e alcuni di loro aveva trattato scortesemente l'imperatore.
Anche se avevano infranto le regole, l'imperatore li aveva comunque trattati con cortesia. Stavolta però il Primo Anziano Xiao Boyun era stato estremamente rispettoso dopo essere entrato a palazzo. Era umile e amichevole, l'atteggiamento della setta Xiao era davvero cambiato enormemente. Questo aveva agitato un po' Cang Wanhe... In questo mondo era il potere ad essere rispettato, solo con esso si poteva guadagnare il rispetto. Anche se il palazzo imperiale Ventoblu sembrava possedere grande autorità, di fronte al potere assoluto erano del tutto insignificanti.


"Riguardo a questo..." Yun Che annuì lievemente e rise: "Naturalmente. Il Grande Anziano ha consegnato dei doni così preziosi da così lontano. Come posso lasciarlo andare via così."


"Va bene." Cang Wanhe annuì: "Ho sentito delle ostilità che ha avuto con la setta Xiao. Puoi gestire la questione come vuoi... Umh, eh, *coff coff*..."


Anche se era l'imperatore, Cang Wanhe si interruppe a metà discorso, esitando costantemente. Yun Che mosse un po' le labbra, chiedendo con cautela: "Sua Maestà ha qualche istruzione per Yun Che?"


"Non un'istruzione, ma... è... *coff coff*..." Cang Wanhe si schiarì la gola e alla fine parlò con chiarezza. Mantenne un'espressione seria e guardò Yun Che: "La mia vita è stata salvata da te Yun Che. Se non fosse stato per te sarei già morto senza sapere il perché. E ora sono ancora vivo grazie a te. Anche se la lotta interna nella famiglia imperiale non si è ancora calmata, devo comunque ringraziare il cielo. Non ho nulla di cui preoccuparmi, eccetto... una questione che mi tormenta giorno e notte."


"La questione che tormenta sua maestà giorno e notte è..." Yun Che ebbe un presentimento all'improvviso.


Cang Wanhe avanzò, fece avvicinare Cang Yue e disse con un'espressione affettuosa: "Yu'er è la mia unica figlia. In tutti questi anni sono stato danneggiato da persone malvagie e figli indegni. Solo Yu'er mi ha accompagnato per tutto questo tempo, lavorando sodo per me, soffrendo per me, e anche trovando un benefattore come te che ci ha salvato. Il mio unico desiderio ora è che Yu'er diventi veramente felice sposandosi... Yu'er ha già ventuno anni. Nei mille anni di storia della famiglia imperiale raramente le principesse non si sono sposate entro i vent'anni. In quanto suo padre mi preoccupo costantemente nella speranza che mia figlia trovi la persona giusta. Se questo mio desiderio si avverasse, sarei disposto perfino a perdere trent'anni di vita. Se Yu'er non potesse ancora sposarsi entro quest'anno, mi dispiacerebbe molto per lei e non potrei guardare in faccia sua madre la regina dopo la morte..."


Mentre parlava, gli occhi di Cang Wanhe si arrossarono e sembrava sul punto di piangere.


Le sue parole resero Yun Che perplesso e ciò che l'imperatore aggiunse dopo lo sbalordì...


"Vedo che Yu'er non è interessata ad altri eccetto te e che il suo cuore è devoto. Sarebbe eccellente se provassi gli stessi sentimenti per lei. Se sposassi Yu'er, anche se morissi ora, non avrei alcun rimpianto. Altrimenti... Sigh, questioni del genere naturalmente non possono essere forzate. Sarebbe un peccato se Yu'er rimanesse da sola per tutta la sua vita a pensare a te. Mi sentirei responsabile..."
                                


                                



