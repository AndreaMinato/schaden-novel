---
weight: 3650
title: Capitolo 365 - Giorno del Gran Matrimonio
pubDate: 2025-01-31T17:03:16.117Z
tags:
    - atg
---


<em>5 Capitoli in coda, 2/10 donazione.</em>
<em>-Schadenfreude</em>


"Oh?" Il giovane posò la sua coppa e rise debolmente: "Ho sempre sentito che, tra le sette nazioni, Ventoblu era la più debole, ma non mi aspettavo che fosse così patetica e ridicola. Inoltre dato che è così piccola da poter essere considerata una biglia, non capisco davvero perché mio padre sia interessato a questo posto."


"Sua Maestà non agirebbe senza motivo, figuriamoci per una questione del genere." Il vecchio vestito di nero disse ridendo: "Io comunque ho sentito che il motivo per cui sua Maestà è interessata è stato perché, non troppo tempo fa, la Sala Spirit Earth ha individuato l'aura di un'enorme miniera di Cristallo Viola proprio nei confini di Ventoblu. Prima che l'impero lo scopra, dovremo conquistare quel deposito. Il miglior metodo per farlo naturalmente è... Eheh."


"Indipendentemente dal fatto che sia una diceria o no, anche se Sua Maestà si è già preparata meticolosamente, non intendeva agire così presto. Direi che sua maestà inizierà ad agire dopo il Torneo delle Sette Nazioni. Un'occasione che avviene una volta ogni vent'anni, se mancherà una nazione sarà certamente un peccato." Disse con un'espressione impassibile il vecchio vestito di rosso.


"Ahah." Il vecchio vestito di nero rise debolmente: "Non c'è alcun rapporto tra i movimenti di Sua Maestà e il Torneo delle Sette Nazioni, l'Impero Ventoblu è sempre stato uno scherzo. La sua presenza non è importante. Al momento l'Arca Primordiale Misteriosa è riapparsa, l'ingresso non si aprirà subito e naturalmente è ciò che Sua Maestà ritiene più importante. Prima di esplorarne i misteri, come potrebbe sprecare energie per un piccolo Impero Ventoblu?"


"Tuttavia sembra che non siamo davvero arrivati nel momento giusto, è il giorno del matrimonio di Yun Che." Il giovane strinse gli occhi: "La sua influenza in questa piccola area non è così male. In questi giorni ho sentito parlare di lui almeno cento volte."


"Ho sentito che Yun Che ha annientato il clan del Cielo Ardente, uno delle quattro maggiori sette. Umpf sappiamo bene perché un talento del genere sia apparso dal nulla." Disse il vecchio vestito di nero.


"La sua stirpe." Socchiuse gli occhi il vecchio vestito di rosso.


"Eheh, mi chiedo chi abbia fatto nascere un bastardo. Affidarsi sulla nostra stirpe per diffondere il suo prestigio in questa piccola nazione. Comunque siamo capitati proprio durante il suo matrimonio, mi è difficile essere crudele, se ci presentassimo proprio durante questa occasione sarebbe "irrispettoso" dopotutto sta sposando la sola principessa della famiglia imperiale Ventoblu." Mentre lo diceva, il giovane rivolse uno sguardo beffardo verso il gruppo della setta del Palmo di Ferro.


Dopo che i membri della setta del Palmo di Ferro mangiarono e bevvero a volontà, se ne andarono dalla taverna dirigendosi verso la città imperiale di Ventoblu. Per tutto l'intero viaggio, una volta che mostravano il nome del loro setta, tutti facevano loro strada. Durante il loro cammino arrivarono in un posto isolato, una voce dal tono pigro risuonò da dietro di loro: "Amici della setta del Palmo di Ferro, potremmo discutere di una questione?"


Questa voce mostrava un'arroganza insopportabile che ovviamente non rappresentava niente di buono. I quattro si girarono e il Maestro della setta Tie Ruide vide tre persone. Vedendo gli abiti e il portamento del giovane, non li sottovalutò e rispose con indifferenza: "Ditelo in fretta, non ritardate il viaggio del mio setta del Palmo di Ferro."


Quando disse il nome del suo setta credeva che avrebbe spaventato il gruppo, ma vide che il giovane aveva la stessa espressione raggiante. L'uomo mosse il palmo e un ventaglio di giada bianco apparve nelle sue mani. Ondeggiandolo, disse con tranquillità: "Non è una questione così importante. Vogliamo solo prendere in prestito le vostre tessere d'invito."


"Vuoi morire!" Un Anziano della setta del Palmo di Ferro fece un passo avanti e si accigliò: "Maestro, questi tre ovviamente sono qui per attaccare briga. Visto che il nostro setta del Palmo di Ferro ultimamente non ha mostrato la sua potenza, ora c'è un gruppo di ratti che osa provocarci."


Tie Ruide si incupì mentre diceva freddamente: "Se state cercando di attaccare briga, temo che abbiate cercato le persone sbagliate per farlo. Vi darò tre secondi, sparite subito dalla mia vista, altrimenti..."


"Ahahahah altrimenti cosa?" Il giovane cominciò a ridere di cuore. Chiuse il ventaglio e sorrise mentre camminava in direzione di Tie Ruide: "Sembra che i nostri amici non vogliano cooperare con noi. Quindi dovrò servirmi da solo."


"Giovane, tu vuoi morire!" Infuriato, un Anziano della setta del Palmo di Ferro avanzò. Stese il braccio destro e il suo palmo portò con sé una raffica di vento freddo mentre puntava alla gola del ragazzo.


Dato che facevano parte del "setta del Palmo di Ferro" naturalmente coltivavano arti marziali che potenziavano le mani. Questo colpo di palmo era abbastanza forte da lasciare una profonda impronta nell'acciaio, eppure di fronte a questo attacco il giovane rise con sdegno. Con uno scatto del polso, il ventaglio nella sua mano cadde sul palmo di ferro.


"AHHHHH!!"


Risuonò un grido miserabile, l'Anziano che aveva attaccato si sentì come se diecimila spade gli avessero trapassato il cuore mentre si teneva la mano e rotolava a terra. Il suo braccio era cosparso di sangue ed era ridotto in uno stato pietoso, la pelle, la carne e le ossa dell'intero braccio erano state fatte a pezzi.


"Grande Anziano!!"


Ruide impallidì. La forza misteriosa del Grande Anziano era al terzo livello dello Stadio del Cielo Misterioso. Nel setta del Palmo di Ferro era secondo solo a lui, eppure era stato ferito così gravemente in una sola mossa. Dopo il suo stupore iniziale, attaccò con furia il nemico mentre i suoi palmi diventavano color metallo.


"Tsk tsk..." Mormorò il giovane con sdegno. Di fronte l'attacco a piena potenza di Tie Ruide, non indietreggiò nemmeno un passo mentre muoveva lievemente il suo ventaglio.


Bang! Bang! Rip!!


La forza del palmo di Tie Ruide svanì senza lasciare traccia, come una bambola di fango che affondava nell'oceano. Nella sua gola apparve un buco sanguinolento. Era comparsa anche una linea sugli altri due Anziani dietro di lui... aveva quasi tagliato le loro teste.


"Tu... tu..."


Gli occhi di Tie Ruide mostravano l'orrore più grande che avesse mai provato in tutta la sua vita e si accasciò a terra insieme agli altri due Anziani... e non emisero più un suono.


In pochi secondi i quattro membri più forti della setta del Palmo di Ferro avevano perso la vita per mano di questo giovane. Era stato così veloce che gli altri due Anziani non avevano nemmeno avuto il tempo di attaccare e non sapevano nemmeno com'erano morti.


"Davvero troppo deboli per sopportare un solo colpo." Il giovane mise da parte il ventaglio che non aveva una sola macchia di sangue.


Il vecchio vestito di nero avanzò e attirò i quattro anelli spaziali dei cadaveri. Ne recuperò gli inviti e poi li gettò via senza nemmeno disturbarsi di guardare cosa ci fosse dentro...
Anche i tesori più preziosi di un setta di questo livello non sarebbero stati altro che spazzatura per loro.


Dopo aver aperto la lettera d'invito, il vecchio vestito di nero mosse il dito e i nomi originali scomparvero. Con un altro cenno usò la sua Energia Misteriosa per incidere nuovi nomi sulle buste. Poi le chiuse e le diede al giovane.


"Molto bene." Disse il giovane ridendo di cuore: "Bisogna rispettare l'etichetta in quanto ospiti, ahahahah."


"Andiamo, andiamo a dare un'occhiata a che genere di spazzatura è questo Yun Che."


---


Oggi si poteva dire che nella città imperiale Ventoblu fosse il giorno più animato degli ultimi centinaia di anni.


L'enorme città era affollata da fiumane di persone. Tutti i posti di ogni taverna e locanda, grande e piccola, erano già stati prenotati diversi giorni prima. Anche se i prezzi erano aumentati più di dieci volte, ondate di persone si azzuffavano per ottenere una stanza, sembravano impazzite. Sulle poche strade di fronte al palazzo imperiale era quasi impossibile girarsi da quanto erano affollate.


L'intera città imperiale era decorata con lanterne e striscioni colorati, piena di un'atmosfera gioiosa. C'erano ovunque lanterne e tappeti rosso brillanti. I carri sontuosi pieni di doni stavano arrivando uno dopo l'altro, mostrando uno spettacolo incredibile. Nel palazzo imperiale le stelle filanti svolazzavano nell'aria e c'erano decine di migliaia di fiori... Il matrimonio della principessa naturalmente sarebbe stata una grande occasione ma, in tutto il millennio di storia della famiglia imperiale Ventoblu, non c'erano mai stati dei festeggiamenti del genere per il matrimonio di una principessa. Inoltre sembrava che Cang Yue non si stesse sposando per unirsi ad un'altra famiglia... Dato che il posto in cui si svolgeva il matrimonio era il palazzo imperiale, pareva che fosse l'altra parte ad unirsi alla sua famiglia!


Cang Wanhe aveva praticamente reso questa grande occasione della famiglia imperiale un evento che coinvolgeva l'intera nazione, voleva che il mondo intero sapesse che la sua unica figlia si era sposata con Yun Che. Tra i primi arrivati, nessuno poté trattenersi dal dare una strana occhiata alle decorazioni sontuose e ai fiumi di persone. Perfino alcuni capi con grande conoscenza ed esperienza rimasero stupiti dalla scena.


"Oh cielo... non è un po' troppo esagerato?" Una volta che Ling Jie arrivò alla città imperiale per partecipare alla cerimonia, era rimasto sbalordito.


Ogni sindaco di tutte le grandi, medie e piccole città si era radunato dentro la città imperiale, non ne mancava nessuno. Tutti i capi di setta dalla grande reputazione erano arrivati nella città imperiale a frotte; tutti quelli che avevano ricevuto inviti erano venuti e molti si erano presentati senza essere invitati. Se fosse stata solo la principessa, non sarebbe capitata una cosa del genere, ma Yun Che... era il futuro signore dell'Impero Ventoblu. Volevano partecipare anche a costo di fare una figura miserabile.


Alle nove di mattina iniziarono a dare il benvenuto agli ospiti, il palazzo imperiale non rifiutò le persone non invitate. La loro posizione al banchetto però sarebbe stata più defilata e meno sontuosa.


"Il sindaco di Elegant Wind City Ma Tengyu è arrivato con la sua signora!"


"Il Grande Generale delle pianure ad ovest Li Liancheng è arrivato!"


"I Giovani Maestri della Villa della Spada Celestiale Ling Yun e Ling Jie sono arrivati."


"Il Maestro della setta Supreme Ultimate Du Cangran, il Grande Anziano Du Yuntian e il Giovane Maestro Du Ziteng sono arrivati!"


"Il Sindaco della città Northern Blue Ouyang Bo è arrivato con la sua signora."


"Il Maestro della setta Xiao Xiao Juetian, il Grande Anziano Xiao Boyun e l'Anziano della setta delle Medicine Xiao Wuji è arrivato."


Quei nomi, uno più spaventoso dell'altro, fecero tremare la voce del Ciambellano mentre la sua fronte si riempiva di sudore. Aveva vissuto così a lungo, ma i pezzi grossi che aveva conosciuto in tutta la sua vita sarebbero stati di numero inferiore rispetto a quelli che aveva incontrato oggi.
Erano così tanti che perfino i sindaci potevano solo sedersi di lato nella sala per ricevimenti. Anche i pezzi grossi che di solito erano estremamente difficili da incontrare e quei setta che possedevano una fama straordinaria non avevano avuto nemmeno i requisiti per ricevere un invito. Quando arrivarono non ebbero altra scelta se non sedersi al di fuori della sala per ricevimenti ed essere ricevuti dagli eunuchi di palazzo e dalle guardie del corpo imperiali, eppure nessuno osò esprimere la minima insoddisfazione... In confronto a quei grandi nomi chiamati dal ciambellano, la loro autorità non era nemmeno degna di essere menzionata.


"La giovane signora Xia Qingyue e la Fata del Vetro Gelido, Chu Yueli di Asgard Nuvola Gelida sono arrivate."


Nella sala principale, Yun Che stava prestando attenzione ad ogni nome annunciato.
Quando sentì quello di Xia Qingyue si agitò e volse lo sguardo verso l'entrata della sala.
                                


                                



