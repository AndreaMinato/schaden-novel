---
weight: 3660
title: Capitolo 366 - Principe dell'Impero della Divina Fenice
pubDate: 2025-01-31T17:03:16.117Z
tags:
    - atg
---


<em><strong>CAPITOLO SPONSORIZZATO, ringraziamo Weed!</strong>
4 Capitoli in coda, 2/10 donazione.</em>
<em>-Schadenfreude</em>


Xia Qingyue camminava lentamente. Il suo colorito era come quello di una luna brillante dietro le nuvole e oscurava lo splendore del mondo, facendo ammutolire la sala originariamente rumorosa. Tutti gli sguardi puntarono verso di lei, specialmente i giovani discepoli; senza eccezione ognuno di loro la fissò trattenendo il fiato e i loro cuori quasi smisero di battere, ma subito dopo si ricordarono che era la moglie di Yun Che e abbassarono subito la testa, senza osare dare un'ulteriore occhiata.


Yun Che si avvicinò per salutarla e disse: "Qingyue, sei qui... Perché due mesi fa te ne sei andata senza salutare?"


Xia Qingyue disse a bassa voce: "Il Signor Yun si è già svegliato e non è più in condizioni preoccupanti, mentre Asgard Nuvola Gelida aveva delle questioni importanti da svolgere. Quindi me ne sono andata senza salutare, spero che non te la sia presa.
Oggi, Qingyue rappresenta Asgard Nuvola Gelida e si congratula per il gioioso matrimonio del Signor Yun."


Yun Che naturalmente non avrebbe creduto alle sue parole. Fece un passo più vicino e disse abbassando la voce: "Che in quel giorno tu... abbia sentito che stavo per sposare la Sorella Maggiore e che ti sia ingelosita?"


"Coff..." Chu Yueli si avvicinò, andò accanto a Xia Qingyue e disse in tono gelido: "La forza del Signor Yun può già raggiungere gli stadi intermedi dello Stadio Imperatore Misterioso all'età di diciannove anni, le sue prospettive future saranno illimitate. Siamo venute a congratularci per la sua gioiosa occasione... Xia Qingyue, sediamoci."


Dopo aver finito di parlare, Chu Yueli non prestò più attenzione a Yun Che e se ne andò trascinando Xia Qingyue. Il suo sguardo era un po' risentito.


Il motivo era molto semplice. Al momento sua sorella era scomparsa, eppure lui stava organizzando un gran matrimonio. La sua discepola Xia Qingyue era la sua moglie principale; non aveva davvero voluto riconoscere questo rapporto prima, ma ora non poteva fare altrimenti e in più Yun Che stava per sposare Cang Yue. In quanto maestra di Xia Qingyue, era di cattivo umore... E si era accorta delle strane emozioni che la sua discepola mostrava occasionalmente, nonostante non fossero evidenti.


Yun Che andò di fronte alla sala e, istantaneamente, un grande numero di persone andò frettolosamente a porgergli un saluto.


"Fratello Yun, sono sinceramente felice che mia sorella possa diventare sua moglie. D'ora in poi facciamo parte della stessa famiglia, fratello Yun... Oh anzi, i guai del cognato, d'ora in poi saranno anche i miei. Se c'è qualcosa in cui posso aiutarla, me lo dica senza esitare."


Disse il principe ereditario Cang Lin mentre avanzava frettolosamente. Anche se parlava con un tono generoso e mostrava entusiasmo, Yun Che vide subito l'agitazione, l'orrore e la paura che cercava di nascondere nel profondo dei suoi occhi.


"Mia sorella e il cognato sono una coppia perfetta. Sono davvero entusiasta e gioioso per mia sorella.
Anche bere fino ad ubriacarsi per tre giorno non sarebbe eccessivo per un'occasione così gioiosa, ahah... ahahahah!" Disse il Terzo Principe Cang Shuo ridendo, non sembrava essere così discreto come il principe ereditario Cang Lin. Quando parlava con Yun Che, il suo volto stava tremando, mostrando palesemente la sua paura.


I due erano indubbiamente terrorizzati da Yun Che. Nessuno si sarebbe dimenticato cosa avevano fatto in passato, ora che Cang Wanhe si era ripreso miracolosamente e aveva riottenuto il potere politico, il matrimonio tra Yun Che e Cang Yue aveva dato all'imperatore un supporto enorme e aveva distrutto completamente le loro ambizioni in una notte, non osavano più fare movimenti strani ed erano costantemente spaventati.
Prima forse non sarebbero entrati nelle stanze dell'Imperatore nemmeno una volta all'anno, ma ora i due andavano a porgere i loro rispetti ogni singolo giorno e non avevano smesso da due mesi.


Pensando a come Yun Che aveva annientato l'intero clan del Cielo Ardente, tremavano dalla testa ai piedi.


Yun Che sorrise lievemente e non rispose. Ling Jie si fece largo tra la folla e disse con un largo sorriso: "Capo, congratulazioni, congratulazioni... Eheh, tu e la principessa finalmente vi sposate.
Volevo prenderla come moglie anche io in passato, non potrai maltrattarla assolutamente in futuro, capito?"


"Ahah." Yun Che rise di cuore: "Se la maltrattassi allora lascerei che mi colpissi cento volte... Come stanno le ferite di tuo nonno?"


Sentendo questo, Ling Jie disse con un'espressione rilassata: "Anche se le ferite del nonno sono gravi, le sue Life Vein non sono state danneggiate e le ferite possono guarire. Al momento si è ripreso del sessanta per cento circa, questo grazie al Capo che si è trattenuto... In questo periodo di tempo, il nonno ha mandato delle persone a chiedere informazioni su di te e sa praticamente tutto ora. Al momento, anche se prova risentimento nei tuoi confronti perché hai annientato il clan del Cielo Ardente, non ha più intenzione di ucciderti. L'ho sentito dire sospirando che aveva quasi distrutto un genio impareggiabile che non era malvagio solo perché stava agendo imprudentemente."


"Ahahahah!" Yun Che rise di cuore e l'ostilità che provava nei confronti di Ling Tianni svanì. Dopotutto il paladino non era una persona malvagia, in passato aveva cercato di ucciderlo perché voleva eliminare una grande fonte di disastro per l'impero.


"Fratello Yun, questo Xiao si congratula per la gioiosa occasione. Al torneo mi ha davvero sbalordito. Non pensavo che in nemmeno due anni di tempo la sua forza sarebbe diventata la numero uno a Ventoblu. Dei risultati del genere sono a dir poco scioccanti, superano le grandi imprese del passato e sbalordiscono tutti quanti." Disse Xiao Juetian con il tono più moderato che potesse riuscire ad usare.


Yun Che sorrise lievemente: "Il Maestro della setta Xiao mi lusinga. Yun Che è solo di umili origini e il Maestro della setta Xiao mi ha dato l'onore di venire personalmente al mio matrimonio. Questo giovane ne è estremamente lieto. Un giorno Yun Che andrà di persona... a porgere visita e ad esprimere la sua gratitudine."


Il cuore di Xiao Juetian batté con forza dopo l'ultima frase di Yun Che e anche le espressioni di Xiao Boyun e Xiao Wuji cambiarono. Non sapevano se la cosiddetta "visita" fosse per risolvere le ostilità o per vendicarsi.


Considerando la vecchia ostilità di tre anni fa e il fatto che recentemente avessero aiutato il clan del Cielo Ardente per cercare di eliminarlo... molto probabilmente era la seconda.


La schiena di Xiao Juetian divenne fradicia di sudore in un istante, ma non osò mostrare turbamento mentre forzava un sorriso: "Se il fratello Yun è davvero disposto a farlo, porterò sicuramente tutti i discepoli a darle il benvenuto... la setta Xiao sa che in passato una persona nel mio setta ha avuto un comportamento spregevole nei suoi confronti. la setta Xiao le darà sicuramente una risposta soddisfacente."


Se prima Xiao Juetian era un po' esitante dopo che il clan del Cielo Ardente era stato annientato, dopo che Yun Che aveva gravemente ferito Ling Tianni era ancora più deciso a non combattere contro Yun Che. Pensava solo a come calmare la furia del ragazzo... Sarebbe stato disposto a fare qualunque cosa, non importava quale prezzo avesse dovuto pagare... Altrimenti avrebbero seguito i passi del clan del Cielo Ardente e sarebbero stati totalmente annientati.


"Il Sindaco Mu Rongbo di Città Luna Nuova è arrivato!"


"Il capoclan Taoista della Spada di Giada della Montagna Golden Bell è arrivato!"


"Il tredicesimo principe dell'Impero della Divina Fenice..."


Sembrava che al ciambellano fosse andato qualcosa di traverso, si fermò all'improvviso. E le quattro parole "Impero della Divina Fenice" furono come un'esplosione e ammutolirono la sala principale, tutti gli sguardi si concentrarono nella stessa direzione.


"Il tredicesimo... Tredicesimo Principe dell'Impero della Divina Fenice... Feng Xichen è arrivato!"


Cosa? L'impero della Divina Fenice... il Tredicesimo Principe?!


Sia fuori che all'esterno della sala, tutti gli sguardi puntarono sui tre che erano arrivati... Specialmente sulla persona in mezzo. Sembrava avere vent'anni, indossava un abito di granato con un qilin ricamato e portava un ventaglio di giada bianco. Non sembrava affatto influenzato dall'attenzione che aveva attratto mentre camminava tranquillo nella sala con un sorriso, come se fosse entrato in un posto completamente vuoto. Dietro di lui un vecchio vestito di nero e uno vestito di rosso lo seguivano.


Cang Wanhe che era sempre rimasto seduto si alzò istantaneamente. Fissò con sguardo scioccato il giovane.
Yun Che si accigliò.


Qualcuno dell'Impero della Divina Fenice...


Ed era anche uno dei loro principi?!


Davvero?


Se fosse stato vero, perché un principe del dignitoso Impero della Divina Fenice sarebbe venuto qui?


In seguito all'arrivo di Fen Xichen, l'atmosfera della sala cambiò. Quelle parole avevano avuto già un impatto enorme, raggelando tutti, inclusi i potenti guerrieri delle sette incredibilmente presuntuosi.


L'Impero della Divina Fenice era il più potente tre le Sette Nazioni del Profound Sky, le sue dimensioni erano decine di volte più grandi di Ventoblu. La sua prosperità e la sua potenza nel mondo dei praticanti del mistero superavano di gran lunga l'Impero Ventoblu, che sembrava un villaggio al confronto.


Le dicerie affermavano che i Quattro Maggiori setta potevano essere considerate solo delle sette di grado intermedio per l'Impero della Divina Fenice.


E cosa più importante...


Nell'Impero Ventoblu, anche se la posizione di un principe era importante, questo valeva solo per le persone comuni; nel mondo dei praticanti del mistero non era considerata molto. Non solo i Quattro Maggiori setta, perfino i setta più importanti non avrebbero dato alcuna importanza alla famiglia imperiale.


Ma questo non valeva per l'Impero della Divina Fenice!


Visto che l'Impero della Divina Fenice era il più potente e la setta numero uno escludendo i Luoghi Sacri, era noto nel continente del Cielo Misterioso... e la setta della Divina Fenice apparteneva alla famiglia imperiale della Divina fenice! In nome era la nazione a guardia dell'impero, ma in realtà la famiglia imperiale apparteneva alla setta. E ogni singolo Imperatore della Divina Fenice sarebbe stato il Maestro della setta!


La famiglia imperiale Ventoblu possedeva solo un potere politico, mentre quella della Divina Fenice non solo controllava il potere politico, ma anche il territorio stesso, la nazione più formidabile nel continente del Cielo Misterioso.


E quindi un principe dell'Impero della Divina Fenice e uno dell'Impero Ventoblu erano completamente diversi!


Se fosse davvero un principe dell'Impero della Divina Fenice, sarebbe stata una figura dalla potenza straordinaria, seconda solo all'imperatore e al principe ereditario.


Una persona del genere che non sarebbe dovuta apparire qui aveva sconvolto tutti quanti.


Feng Xichen avanzò al centro della sala e disse sorridendo verso Cang Wanhe: "Questo giovane, Feng Xichen della setta della Divina Fenice, porge i suoi rispetti all'onorabile Imperatore Ventoblu. Sono venuto senza avvisare, spero che l'imperatore Ventoblu non si offenderà per questo."
                                


                                



