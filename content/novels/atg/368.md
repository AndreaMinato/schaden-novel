---
weight: 368
title: Capitolo 368 - Ostilità Reciproca
pubDate: 2025-01-31T17:03:16.117Z
tags:
    - atg
---


<em><strong>CAPITOLO SPONSORIZZATO, ringraziamo Weed!</strong>
2 Capitoli in coda, 2/10 donazione.</em>
<em>-Schadenfreude</em>


L'atmosfera della grande sala si raggelò e uno sguardo teso dopo l'altro si concentrò su Yun Che.


In realtà nessuno pensava che l'intervento di Feng Xichen fosse strano. Questo perché nel torneo di due anni fa Yun Che aveva mostrato le fiamme della Fenice e solo le persone della setta della Divina Fenice erano capaci di usare un fuoco del genere! La stirpe della Fenice era il luogo in cui risiedeva l'anima della setta della Divina Fenice ed era anche un posto che chiunque avrebbe protetto con tutte le sue energie. Non avrebbero assolutamente permesso che l'anima e il sangue della fenice fossero ottenuti da estranei. Quindi, a meno che Yun Che non fosse un vero e proprio discepolo della setta della Divina Fenice, ovviamente la sua famiglia imperiale sarebbe venuta ad indagare.


E alla fine era arrivato il giorno.


Incredibilmente la persona che era arrivata qui era proprio il principe dell'Impero della Divina Fenice, il Giovane Maestro della setta della Divina Fenice! Di fronte a Yun Che era andato dritto al punto.


Xia Qingyue mostrò un'espressione solenne e Chu Yueli si accigliò. Cang Wanhe era interdetto... Tuttavia non aveva alcun diritto di intervenire riguardo alla stirpe della setta della Divina Fenice nonostante fosse l'Imperatore Ventoblu e poteva solo guardare Yun Che con profonda preoccupazione...
Al momento poteva solo sperare che fosse un malinteso, dopotutto le fiamme potevano essere simili.


L'espressione di Yun Che rimase incredibilmente calma. Con un tono piatto disse: "Oh? Una seria questione che riguarda la stirpe del suo setta? Non capisco, io, Yun Che sono cresciuto sul suolo dell'Impero Ventoblu, la mia stirpe viene dai miei genitori e non hanno mai lasciato l'Impero Ventoblu per tutta la loro vita. Come potrei avere qualche relazione con la stirpe del suo setta della Divina Fenice?"


"Giovane, smetta di fingere!" Il vecchio dietro a Feng Xichen fece un passo avanti e disse con tono risoluto: "La mia stirpe è incredibilmente preziosa, fin dalla creazione della setta, proteggere il sangue della Fenice è sempre stata la nostra massima priorità e non permetteremmo che nemmeno una goccia del nostro sangue passi nelle mani di estranei. Anche se le persone della setta si sposassero con degli estranei, le loro future generazioni dovrebbero rimanere per sempre nel setta della Divina Fenice. Non facciamo alcun compromesso quando riguarda la nostra stirpe."


"E tu... nel Torneo del Impero Ventoblu di due anni fa ti hanno visto tutti usare le fiamme della Fenice! E solo con la stirpe della fenice si può accendere un fuoco del genere! Chiaramente il tuo corpo ha il sangue della fenice. Sarai un figlio illegittimo lasciato da un discepolo estremamente audace!"


"Esatto." Annuì lentamente il vecchio vestito di rosso con sguardo accigliato. "Se non fosse stato per la nostra stirpe della setta della Divina Fenice, come potrebbe un piccolo coltivatore come te cresciuto nel Ventoblu senza alcun supporto diventare un talento scioccante che ha battuto tutti i giovani nel torneo? Umpf, i tuoi risultati devono esere dovuti alla stirpe della Fenice!! Di fronte alla benedizione della Divina Fenice le altre stirpi e geni non sono nemmeno paragonabili a me**e di cane. È normale che sia riuscito a diventare il campione del torneo Ventoblu!"


Queste parole mostravano un'arroganza incredibile e il disprezzo che provavano nei praticanti del Ventoblu. I presenti si arrabbiarono immediatamente, ma non osarono intervenire. Perché le loro parole in effetti erano vere. Di fronte alla potenza della setta della Divina Fenice, l'Impero Ventoblu non era degno di essere menzionato. Non solo, molte persone avevano sospettato che il talento di Yun Che fosse dovuto alla stirpe della setta della Divina Fenice.


Feng Xichen batté gli occhi. Ondeggiando il suo ventaglio, disse con tranquillità: "Va bene, non dovete essere così impazienti. Oggi è il matrimonio della figlia dell'Imperatore Ventoblu, se disturbassimo questo evento passeremmo dalla parte del torto. Yun Che credo che capisca cosa intendiamo. La questione riguardo alla stirpe della fenice è estremamente importante per noi, quindi le chiederei un po' del suo sangue. Una volta ottenuto il suo sangue, sapremo chiaramente se possiede o no la stirpe della Fenice. Allora è pronto a consegnarlo o vuole che vi aiuti?"


L'atmosfera della sala diventò ancora più soffocante. Cang Wanhe fece un passo, aprì la bocca, ma non riuscì ad emettere alcun suono. In una questione così importante non aveva alcun diritto di parlare.


Yun Che sorrise lievemente: "Sono stati i miei genitori a donarmi la vita, le persone che hanno il diritto di avere il mio sangue sono solo i miei cari. Non siamo amici, né nemici, né abbiamo alcuna familiarità tra di noi... quindi che diritto hai di chiedere il mio sangue?!"


Tutti rimasero sorpresi sentendo queste parole. Dopo che il clan del Cielo Ardente era stato sterminato, l'atteggiamento tirannico di Yun Che era rimasto profondamente impresso nei cuori di tutti quanti. Però nessuno si sarebbe aspettato che il ragazzo sarebbe rimasto intransigente come prima. Figuriamoci umile, non era stato nemmeno minimamente cortese.


"Insolente! Moccioso, osi davvero essere arrogante di fronte a sua maestà!" Esplose di furia il vecchio vestito di nero. "Sua Maestà, con la sua nobile posizione non deve sprecare tempo con questo misero bastardo. Mi permetta di catturarlo personalmente e fargli versare sangue... Se Sua Maestà crede che sia troppo importuno, umpf, andrebbe bene anche ucciderlo! Non c'è nemmeno bisogno di testarlo."


Un misero bastardo? Yun Che si accigliò ed emanò un freddo intento omicida. Queste due parole non umiliavano solo lui, ma anche i suoi genitori e i suoi parenti.


"Ahahahah!" Feng Xichen non era minimamente arrabbiato, invece alzò la testa e rise. "Yun Che, da quando ho messo piede nell'Impero Ventoblu, ho sentito della tua incredibile arroganza. Dopo averla sperimentata personalmente, posso dire che è proprio vero. Ma mi piacciono le persone come te, perché un idiota arrogante come te che non sa la differenza tra il cielo e la terra mi fa sempre divertire. Se nel mondo non ci fossero idioti come te, la mia vita sarebbe proprio priva di gioia."


"Voi due rimanete indietro. Oggi giocherò personalmente con lui!!"


Snap!!


Il ventaglio di giada si aprì. Un'azione così normale in realtà emanò un'onda sonica che sembrò squarciare lo spazio. I tavoli attorno si ruppero a causa della terrificante Energia Misteriosa e varie coppe e piatti di giada si frantumarono a terra.


Questo era il palazzo imperiale Ventoblu ed era anche il posto dove si celebrava il matrimonio della principessa. A Ventoblu, a meno che non ci fosse un'ostilità incredibile, nessuno oserebbe mai interrompere un'occasione del genere, eppure Feng Xichen lo aveva fatto era evidente che non considerasse affatto questo palazzo imperiale. E quando sferrò questo colpo, gli ospiti attorno impallidirono dallo shock, perfino i capiclan dalla potenza incredibile arretrarono impallidendo e mostrando paura...


Perché la potenza rilasciata da Feng Xichen era proprio quella di un Trono!!


Un Trono, un'esistenza alla cima del Impero Ventoblu, il loro numero era inferiore a dieci. Ma questo principe aveva solo vent'anni ed era il tredicesimo nel Palazzo Imperiale della Divina Fenice! L'aura dei due Anziani non sembrava inferiore alla sua! Chiaramente anche loro erano dei veri e propri Troni!


Cang Wanhe non si aspettava minimamente che Feng Xichen avrebbe interrotto la cerimonia ed esclamò: "Tredicesimo Principe, per favore ascolti..."


Feng Xichen lo ignorò completamente. Il ventaglio di giada sfrecciò all'improvviso; vorticando ad alta velocità si trasformò in una ruota mortale che volava verso Yun Che. Dietro di essa c'era una lunga linea nera...
Sorprendentemente aveva squarciato lo spazio dietro di sé. E il posto in cui stava volando era proprio la gola di Yun Che, voleva far schizzare sangue durante questa cerimonia.


"Attento!" Esclamarono Ling Yun, Ling Jie e Dongfang Xiu.


Di fronte a questo attacco, Yun Che si accigliò. Non lo bloccò, invece si girò e balzò. Con un'esplosione attraversò il soffitto della sala e accelerò verso sud.


"Eh? Cerchi di fuggire?" Sorrise freddamente Feng Xichen. Con un cenno, il suo ventaglio tornò nel palmo della sua mano. La sua figura si sfocò e, quando attraversò la porta, sembrò quasi essersi teletrasportato mentre inseguiva Yun Che.


Nessuno si sarebbe mai aspettato che sarebbe successa una cosa del genere durante qusto matrimonio. I vari esperti dell'Impero Ventoblu si guardarono a vicenda con i volti pallidi, eppure, anche se questo era il loro territorio, nessuno di loro osò fermare Feng Xichen. Che scherzo. Anche se avessero offeso Yun Che, non avrebbero mai provocato la setta della Divina fenice. Nonostante i loro nomi e la reputazione dei loro setta potesse scuotere l'Impero Ventoblu, non erano capaci di opporsi di fronte alla potenza della setta della Divina Fenice. Anche se ribollivano di rabbia, non avrebbero avuto l'audacia di intralciare la setta della Divina Fenice.


All'interno del Palazzo dell'Abbraccio Lunare, Cang Yue, che aveva finito di vestirsi, era seduta in silenzio di fronte ad uno specchio. Nascosto dietro le nappine lucenti, c'era il suo bellissimo volto mozzafiato. Accanto a lei c'era Xiao Lingxi che occasionalmente le parlava, cercando di calmarla.


Tra poco Yun Che l'avrebbe accompagnata per mano, si sarebbero inchinati di fronte al cielo e alla terra e sarebbero diventati marito e moglie.


In quel momento risuonò un'esplosione assordante. Dopo riecheggiò una serie di rumori caotici, i suoni dei gong e dei tamburi si erano fermati di colpo e rimase solo un gran tumulto. Nonostante il Palazzo dell'Abbraccio Lunare fosse estremamente lontano dalla sala della cerimonia, si sentivano chiaramente questi rumori.


"Cos'era quel suono?" Chiese con ansia Cang Yue. "Cos'è successo fuori?"


"Andrò a dare un'occhiata." Anche Xiao Lingxi si preoccupò e corse fuori.


Yun Che era balzato in aria più volte, allontanandosi velocemente dalla sala del matrimonio. Dopo essere atterrato in uno spiazzo vuoto del palazzo imperiale, si fermò all'improvviso, Feng Xichen sembrò arrivare immediatamente dopo di lui, la sua rapidità era anormale. Vedendo Yun Che fermarsi, iniziò a deriderlo.
"Avanti, corri, perché non scappi più? È da tempo che non gioco più a nascondino. Se non altro dovresti lasciare che giochi un po'."


"Correre?" Yun Che mostrò un freddo sorriso. "Credi che abbia paura di te? Oggi è il giorno del mio matrimonio, semplicemente non voglio che il tuo sangue sporchi la sala del mio matrimonio."


L'espressione di Feng Xichen non cambiò mentre lo osservava. L'arroganza di Yun Che superava le sue aspettative. Fin da quando era giovane, questa era la prima volta che aveva incontrato qualcuno che osava parlargli in quel modo. Sorrise lievemente, la sua risata era ancora più sinistra: "Il mio sangue? Ahahah! Sei davvero arrogante e idiota al punto da essere adorabile. Credi che un nessuno come te abbia il diritto di vedere il mio sangue? Ma a quanto pare, sembra che non ci sia più bisogno di fare alcun test. Stai davvero cercando di morire!! Comunque è un bene andare in un posto più spazioso. Lasciando intatta la sala del matrimonio, potranno cambiarla convenientemente per farla diventare una stanza da funerale."


"Funerale? Per te?" Disse Yun Che socchiudendo gli occhi.
                                


                                



