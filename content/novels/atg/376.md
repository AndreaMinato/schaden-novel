---
weight: 376
title: Capitolo 376 - L'Invito di Asgard Nuvola Gelida
pubDate: 2025-01-31T17:03:16.119Z
tags:
    - atg
---


"Ahh? Vuoi andartene da palazzo? Dove vuoi andare?" Chiese nervosamente Cang Yue afferrando il braccio di Yun Che. La ragazza sapeva chiaramente che il ragazzo non apparteneva al palazzo, però non si aspettava che se ne sarebbe andato così velocemente.


Yun Che disse con un tono rassicurante: "Non ho ancora deciso. Forse lascerò l'Impero Ventoblu...
Comunque non ti preoccupare, la setta della Divina Fenice non scoprirà cos'è successo ieri e molto probabilmente non mi attaccherà sul breve termine. La mia decisione di partire è solo come precauzione contro la lieve possibilità che accada. Allo stesso tempo potrò prepararmi per l'imminente Torneo delle Sette Nazioni."


Cang Wanhe rifletté per un momento e poi disse: "Che'er, vuoi davvero partecipare al Torneo delle Sette Nazioni? Dopo il tuo conflitto con il Tredicesimo Principe, quando arriverai nel suo territorio temo che... Sigh. Nonostante tu abbia un talento spaventoso, l'Impero della Divina Fenice è davvero troppo potente. Sono così forti che non posso non tremare ogni volta che ci penso... Nell'Impero della Divina Fenice ci sono Signori! E ne hanno più di uno!"


"Devo andare." Rispose con calma Yun Che. "Dopo aver rivelato le mie fiamme della fenice, scontrarsi con la setta della Divina Fenice è inevitabile. Dato che non c'è via di fuga è meglio che li cerchi io da solo."


Cang Wanhe era molto preoccupato, ma questo lo rassicurò. Guardandolo, disse lentamente: "Che'er, credo in te. Con il tuo talento e la tua astuzia credo che potrai tornare sano e salvo!"


"Sì, non ti deluderò sicuramente." Yun Che rifletté per un momento e disse: "Padre, cos'è l'Arca Primordiale Misteriosa?"


"L'Arca Primordiale Misteriosa..." L'espressione di Cang Wanhe cambiò, mostrando un ovvio desiderio: "È un'esistenza mistica. Ha la forma di una gigantesca arca volante e le sue dimensioni sono grandi quanto l'intera città imperiale Ventoblu."


"È enorme!" Yun Che era sbalordito.


"Nessuno sa cosa sia davvero o da dove provenga. Il nome di Arca Primordiale Misteriosa è stato dato dal setta della Divina Fenice. Fin da molto molto tempo fa, ha già iniziato ad apparire sopra la capitale della Divina Fenice. Vola molto in alto e quell'altezza è raggiungibile solo da un Signore."


"Ogni volta che appare, galleggia nello stesso posto per sei mesi. Nell'ultimo giorno di questo arco di tempo, la porta dell'Arca Primordiale Misteriosa si apre da sola per ventiquattro ore per poi richiudersi e dopo scompare... La prossima volta riapparirà trecento anni dopo. Ogni volta, nell'ultimo giorno, molti forti praticanti del mistero sono entrati nell'Arca Primordiale Misteriosa per cercare tesori, ma finora hanno sempre fallito."


"Perché la gente crede che l'Arca Primordiale Misteriosa abbia dei tesori?" Chiese Yun Che.


"Nel setta della Divina Fenice, c'è una frazione speciale che ha il compito di cercare tesori da tutto il mondo. Si dice che ogni volta che l'Arca Primordiale Misteriosa appare, le pietre spirituali che la frazione usa per cercare dei tesori si illuminino con una luce dorata. Alcune delle pietre addirittura si spaccano. Dei fenomeni così strani indubbiamente dimostrano che ci sono delle risorse inimmaginabili nell'Arca! Inoltre non c'è nulla nel continente del Cielo Misterioso che possa far brillare quelle pietre con luce dorata."


"Perciò, anche se gli Anziani che sono andati nell'Arca Primordiale Misteriosa non hanno ancora trovato nulla, la setta della Divina Fenice non si è ancora arreso. Ogni volta che l'Arca Profound appare, la ricerca diventa l'evento più importante per il clan!" Cang Wanhe si interruppe per un momento per poi continuare: "Feng Xichen ieri ha menzionato che i setta che si classificheranno tra i primi tre posti potranno entrare nell'Arca Primordiale Misteriosa della setta della Divina Fenice... Ogni volta che l'arca appare non hanno mai permesso che degli estranei intervenissero, nemmeno le persone dei Luoghi Sacri. Questa è la prima volta che permettono agli altri di esplorarla."


"Arca... Primordiale... Profound...


Cos'era esattamente?


"Jasmine, sai cos'è? Sembra davvero strana." Disse Yun Che nella sua mente.


Jasmine rispose con indifferenza: "In effetti ho visto un'arca profound più grande di una città imperiale, ma una che appare e scompare nel tempo, umpf, questa è la prima volta che ne sento parlare. Sono piuttosto interessata in questa Arca Primordiale Misteriosa che questo imperatore sta descrivendo."


Yun Che: "..."


A questo punto, in seguito a due annunci, entrarono due uomini vestiti sontuosamente. Nel momento in cui videro Yun Che e Cang Yue, le loro espressioni cambiarono visibilmente.


Erano il principe ereditario Cang Lin e il terzo principe Cang Shuo.


"Porgo i miei rispetti a mio padre l'imperatore. Lunga vita all'imperatore."


Cang Lin e Cang Shuo si comportavano con cautela e rispetto. Non c'era più alcun segno dell'insolenza che avevano prima. Cang Wanhe sollevò un sopracciglio e li mandò via con un cenno: "Dato che avete porto i vostri rispetti, se non avete altro da dire andatevene. Sto discutendo con il marito di Yu'er."


Le azioni di Yun Che avevano terrorizzato ancora di più Cang Lin e Cang Shuo. I due rabbrividivano quando lo vedevano e se ne andarono immediatamente senza osare rimanere troppo a lungo. Yun Che li guardò di sottecchi per poi girarsi e dire con un tono risoluto: "Padre, come ha intenzione di gestirli?"


Cang Yue ne fu scioccata da queste parole e si girò guardando nervosamente la reazione di Cang Wanhe.


L'imperatore rimase sbalordito per un momento e poi divenne avvilito: "Che'er, cosa pensi che dovrei fare?"


Yun Che rispose senza esitare: "La più crudele è la casata imperiale. Questa frase è una derisione e un attacco alla famiglia imperiale, ma allo stesso tempo parla della sua potenza. La storia ha già dimostrato che se un imperatore è troppo gentile, la famiglia imperiale sarà in pericolo. Perciò, anche se è difficile da fare a volte, non abbiamo altra scelta se non essere spietati...
Inoltre sono stati loro ad essere crudeli per primi! Se fossero perdonati, sarebbe come comunicare alla casata imperiale che ribellarsi è perdonabile! Questo tenterebbe di più le persone a fare una rivolta."


Cang Wanhe chiuse gli occhi e disse con un'espressione impotente: "Lo so. Hanno quasi distrutto l'intera casata imperiale. Sono anche sicuramente coinvolti nel mio tentato assassinio. Che'er, se non fosse stato per te sarei già morto e anche il fato di Yuer' sarebbe stato miserabile. La famiglia imperiale sarebbe diventata la marionetta della setta Xiao e del clan del Cielo Ardente. Detesto di non poterli uccidere io stesso ma... sono i soli due figli che sono in grado di diventare imperatori, altrimenti non avrei ignorato i loro conflitti interni per tutto questo tempo. Non riuscirei a rimanere tranquillo se passassi il trono ad uno degli altri cinque principi e Yu'er è una ragazza... D'altra parte c'è il crimine della ribellione, dall'altra c'è il futuro della famiglia imperiale, non posso davvero decidere."


"In realtà non c'è bisogno di essere così incerti, è una scelta facile."


Yun Che si sporse in avanti e mormorò nell'orecchio di Cang Wanhe.


L'imperatore all'inizio rimase scioccato. Poi iniziò a tremare e mostrò uno sguardo entusiasta. Afferrò Yun Che e chiese agitato: "Che'er, ciò che hai detto... è vero?"


"Naturalmente." Disse raggiante Yun Che. "Con le mie tecniche mediche, una questione del genere è davvero semplice. Le prescriverò delle medicine dopo e assicuro che il padre... eheh, potrà lottare per altri trecento anni!!!"


Cang Wanhe non dubitava affatto delle capacità di Yun Che. Era così agitato che perfino la sua barba stava tremando. All'improvviso si alzò e batté il tavolo gridando: "Uomini! Presto andate ad arrestare i miei figli indegni, Cang Ling e Cang Shuo e metteteli in prigione! Fate venire il Ministro della Giustizia Shin Tiemian! Punirò personalmente i miei due figli indegni!!"


Al di fuori della sala imperiale, Cang Yue non poté trattenersi dal chiedere: "Marito mio, cos'hai detto a mio padre? Perché ha cambiato atteggiamento all'improvviso?"


"Questo... è un segreto tra uomini." Yun Che rise allegramente. Il motivo principale per cui Cang Wanhe era così preoccupato era perché da giovane aveva esagerato e aveva perso le sue capacità riproduttive. Dopo Cang Yue non aveva avuto più figli e quindi, se un principe fosse morto, non avrebbe potuto sostituirlo.


Se questo problema non fosse esistito, Cang Wanhe non sarebbe stato così preoccupato, in pochi anni sarebbe riuscito a fare altri dieci figli e concentrarsi nell'addestrarli a succedere il trono.


"Yun Che."


Sopra di lui risuonò una voce gentile. Chu Yueli e Xia Qingyue discesero lentamente e arrivarono di fronte a Yun Che e Cang Yue.


Gli occhi della principessa incontrarono quelli di Xia Qingyue per un momento prima di volgersi in un'altra direzione. Lo sguardo di Xia Qingyue sembrava estremamente calmo, mentre quello di Cang Yue era pieno di emozioni contrastanti. Dopotutto Xia Qingyue era la moglie ufficiale che Yun Che aveva sposato per prima... In tal caso la principessa era la sua seconda moglie e quindi davanti a Xia Qingyue naturalmente si sentiva un po' in imbarazzo. Si morse le labbra e salutò a bassa voce: "Fata Chu, Fata... Xia."


Una strana atmosfera circondò Cang Yue e Xia Qingyue. Chu Yueli alzò lievemente le sopracciglia e andò dritta al punto: "Yun Che, a parte per assistere al matrimonio, noi due siamo venute qui per un'altra questione."


"...Fata Chu, parla pure." Rispose Yun Che.


"La nostra Gran Signora di Asgard vorrebbe incontrarti."


Yun Che la guardò sbalordito: "La Gran Signora di Asgard? Incontrarmi?"


"Esatto." Chu Yueli disse: "La Gran Signora di Asgard sa già della questione tra te e mia sorella. Naturalmente sa anche che conosci un po' dell'Arte della Nuvola Gelida e della tua incursione di prima... Tuttavia, il motivo per cui vuole incontrarti non è per punirti, né per ferirti, posso assicurartelo. Se hai del tempo libero, perché non ci segui a Asgard Nuvola Gelida?"


Yun Che non si sarebbe mai aspettato che la Gran Signora di Asgard avrebbe voluto incontrarlo.
Rifletté per un momento prima di annuire: "Va bene. Prima ho perso il controllo e ho causato guai a Asgard Nuvola Gelida. Dovrei chiedere perdono alla Signora di Asgard Xu... Ci andrò da solo tra un mese."


Chu Yueli annuì gentilmente: "Spero che tu mantenga la parola... Qingyue, andiamo."


Xia Qingyue guardò Yun Che per un momento prima di girarsi e fluttuare lontano, trasformandosi in un profilo bianco nel cielo.
                                


                                



