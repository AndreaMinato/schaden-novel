---
weight: 3770
title: Capitolo 377 - Trambusto nella Città Imperiale
pubDate: 2025-01-31T17:03:16.119Z
tags:
    - atg
---


<em>0 Capitoli in coda, 0/10 donazione.</em>
<em>-Schadenfreude</em>


L'atmosfera gioiosa della città portata dal matrimonio tra Yun Che e Cang Yue doveva ancora calmarsi, quando all'improvviso arrivarono delle notizie incredibili dal palazzo imperiale...


Due giorni dopo il matrimonio tra Yun Che e Cang Yue, l'imperatore aveva ordinato l'arresto del principe ereditario e del terzo principe, relegandoli in una prigione di massima sicurezza. Poi elencò personalmente decine di crimini, che includevano incredibilmente il reato di "ribellione" e "parricidio". Poi, tre giorni dopo, il principe ereditario Cang Lin e il terzo principe Cang Shuo furono decapitati pubblicamente e anche tutti gli altri membri dei loro gruppi furono arrestati ed eliminati senza fare eccezione.


Fino ad ora Cang Wanhe era rimasto incredibilmente tranquillo, si era ripreso e aveva recuperato la sua autorità sotto l'influenza di Yun Che. Tuttavia, subito dopo il matrimonio, aveva preso all'improvviso delle misure drastiche. Non aveva esitato ad usare tutti i suoi mezzi a disposizione per mostrare la sua determinazione e la sua crudeltà come imperatore. Sembrava come se avesse deciso di farlo da tempo e che avesse solo aspettato l'opportunità giusta.
Tutti gli altri principi, le fazioni e gli ufficiali influenti che avevano deciso di stare dalla parte del principe ereditario e da quella del terzo principe erano terrorizzati. Ora che Cang Wanhe aveva il supporto di Yun Che, la forza deterrente della sua autorità non era assolutamente inferiore a quella dei Tre Maggiori setta.
Non avevano il coraggio di sfidare o disubbidire all'imperatore a questo punto. Fortunatamente per loro, dopo la decapitazione del principe ereditario e del terzo principe, insieme ai membri dei loro gruppi, Cang Wanhe non agì contro di loro. Li sollevò grandemente sapere che non erano in pericolo e non persero l'occasione di esprimere la loro lealtà nei confronti di Cang Wanhe usando ogni metodo possibile. Erano così disperati che sembrava volessero aprirsi il petto e tirare fuori il loro cuore per presentarlo all'imperatore e mostrare la loro devozione e la loro lealtà.


Il potere di Cang Wanhe aveva raggiunto il pinnacolo fin da quando era salito al trono... In passato non si sarebbe mai sognato di raggiungere un prestigio del genere. La sua posizione era molto più stabile in confronto al passato, ora perfino i Tre Maggiori setta non avrebbero osato sottovalutarlo.


Cang Wanhe sapeva bene che era solo a causa del favore di Yun Che. Gli era estremamente grato e si comportava con molto rispetto nei confronti di Xiao Lie. Di fronte a lui non avrebbe mostrato la sua maestosità di imperatore e lo trattava come un fratello.


I novelli sposi Yun Che e Cang Yue invece non si interessarono a cosa stava succedendo nel Palazzo Imperiale e trascorsero ogni giorno incollati l'uno all'altro. Passò diverso tempo e arrivò la fine del mese, il momento in cui Yun Che aveva promesso di andare a Asgard Nuvola Gelida.


Prima di andarsene, il ragazzo non aveva dimenticato di occuparsi di una questione piuttosto importante... che era stato proprio il motivo per cui era stato visto come un "demonio" che non considerava minimamente la vita umana.


Città imperiale Ventoblu, Sala del Santo Guaritore.


Quando il dottore numero uno dell'Impero Ventoblu aveva aperto la Sala della Medicina, innumerevoli persone da ogni parte della nazione erano venute a chiedere delle cure e molti tra loro avrebbero portato grandi quantità di monete profound e tesori per chiedere a Gu Qiuhong di aprire le Vene Misteriose dei discepoli dei loro setta e delle loro famiglie. A causa della sua abilità e della sua influenza, Gu Qiuhong aveva ammassato così tante ricchezze che potevano rivaleggiare quelle di un impero.


Tuttavia negli ultimi giorni, la Sala del Santo Guaritore non era stata accessibile agli estranei.


In passato era rimasta chiusa durante i viaggi di Gu Qiuhong, ma stavolta la situazione era diversa. In questi giorni il Santo Guaritore era rimasto nella Sala della Medicina per tutto il tempo. Da quando aveva sentito le notizie dell'arresto improvviso e della decapitazione del principe ereditario e del terzo principe, era diventato molto agitato. Era pieno di paura mentre aveva trascorso ogni giorno con preoccupazione ed ansia... Due mesi fa aveva capito che era stato il trattamento di Yun Che a curare la malattia di Cang Wanhe. Ovviamente sapeva bene quali fossero le condizioni dell'imperatore. Dato che Yun Che era riuscito a guarirlo, doveva aver capito il motivo dietro il suo malessere... In tal caso, la prima persona che sarebbe stata sospettata... No, anzi, sarebbe stato l'unico sospettato!


Normalmente Gu Qiuhong non avrebbe temuto ritorsioni perché era molto influente, ma Yun Che era un folle che non aveva esitato a sterminare il clan del Cielo Ardente e a picchiare un principe della setta della Divina Fenice. Avrebbe sicuramente ucciso senza alcuno scrupolo un dottore come lui.


In questi giorni era rimasto nella Sala della Medicina, trascorrendo i suoi giorni a pregare e fare di tutto per cercare un modo per sopravvivere. Aveva anche pensato di scappare in un altro impero, tuttavia, prima che avesse l'opportunità di farlo, il cupo mietitore era già sceso su di lui.


"Grande dottore geniale Gu, l'area al di fuori dell'entrata della Sala della Medicina è piena come un mercato, ma eccoti qui a trascorrere il tempo in tutta tranquillità. Il leggendario dottore geniale dell'Impero Ventoblu trascorre i suoi giorni con tranquillità come un immortale."


Gu Qiuhong sussultò quando una voce risuonò all'improvviso dalle sue spalle e si girò veloce come un fulmine. Quando vide Yun Che, iniziò a tremare e disse balbettando: "Lei... Lei... Così lei... è Yun... Signor Yun. Sono davvero commosso... ed estremamente... onorato... che il Signor Yun porga personalmente visita alla mia umile... dimora."


C'erano quattro discepoli accanto a Gu Qiuhong e nessuno di loro aveva visto arrivare il ragazzo, sembrava essere comparso come un fantasma e tutti loro stavano tremando per la paura. Si fermarono e non osarono nemmeno respirare... In quanto suoi discepoli, sapevano cos'aveva fatto Gu Qiuhong. Anche loro avevano trascorso questi ultimi giorni in ansia.


Yun Che si avvicinò con un ghigno: "Commosso? Onorato? Allora perché non vedo altro che paura sul tuo volto? Hai paura di me? Diamine, è davvero strano. Non abbiamo alcuna connessione e non ci siamo nemmeno incontrati finora, perché avresti paura di me?"


"No, no..." Mormorò impaurito Gu Qiuhong. Stava già sudando a profusione e stavano perfino colando delle gocce di sudore dalle sue dita.
"Il signor Yun è il solo genero dell'imperatore Ventoblu ed è anche riconosciuto come il numero uno della nazione. Naturalmente è una massima gloria per un mero guaritore come me poterla incontrare."


"Oh? Guaritore? Stai dicendo che sei un guaritore? Ho proprio una domanda riguardo alla medicina, potrei consultarmi con te?" Disse Yun Che mentre stringeva gli occhi. C'era una luce fredda nel profondo del suo sguardo. Gu Qiuhong si definiva "Santo Guaritore", ma naturalmente non sapeva che questo titolo irritava molto Yun Che. Il suo maestro che aveva insegnato personalmente al ragazzo l'arte della medicina era definito un "Santo Guaritore" nell'continente Nuvola Azzurra. Era davvero un'onta per lui che questa spazzatura malvagia avesse lo stesso titolo del suo rispettabile maestro.


Gu Qiuhong era già così spaventato che poté solo annuire in risposta: "È... È un onore per me che cerchi il mio consulto. Signor Yun, prego mi dica cosa vuole sapere. Farò sicuramente del mio meglio per darle una risposta soddisfacente."


"Non devi essere così nervoso, è solo un piccolissimo problema. Credo che un dottore del suo livello potrà facilmente trovarne la soluzione." Yun Che sogghignò mostrando uno sguardo sinistro: "C'è qualcuno che mi è vicino che ha un parassita velenoso chiamato "Soul Devouring Life Binding". Non so se il grande dottore geniale Gu ha qualche modo di salvarlo?"


Per Gu Qiuhong queste parole sembravano il decreto del dio della morte e lo fecero tremare violentemente. Le sue gambe si afflosciarono e quasi si inginocchiò a terra. Disse con voce tremula: "Non... io... non lo so. Possiedo... un'abilità insignificante e... non ho... mai sentito di qualcosa del genere... io... chiedo al Signor Yun... di perdonare la mia ignoranza."


"Oh? Non lo sai?" Rise malignamente Yun Che. "Dopo aver sprecato oltre cento anni non sai nemmeno cos'è un parassita simbiotico dello spirito e osi ancora chiamarti il dottore numero uno di Ventoblu? Quindi sei solo un'altra di quelle persone che hanno ottenuto la propria fama ingannando tutti, uh?! Se fosse stato qualcun altro a farlo, allora non me ne sarebbe importato. Ma se un guaritore che dovrebbe salvare le persone non fosse sufficientemente capace, invece di curare le persone farebbe loro del male! Inoltre, non saranno solo una o due persone a soffrire, ma una grande quantità di persone. Dato che sei già spazzatura che non può far altro che danneggiare le persone... non c'è più bisogno che tu rimanga in questo mondo!!"


"Ah..." Gu Qiuhong spalancò gli occhi. Stava per dire qualcosa quando all'improvviso una luce rossa lampeggiò davanti ai suoi occhi...


RIIP!!


Il fuoco della fenice penetrò nel petto di Gu Qinghong lasciando un grosso buco al suo passaggio.


L'espressione del medico si congelò e il suo corpo cadde a terra con un tonfo.
Il sangue iniziò a schizzare velocemente, formando una pozza sotto il suo corpo.


"Ma... Maestro!" I quattro discepoli di Gu Qinghong erano così spaventati da essere impalliditi. Nonostante stessero gridando per il panico, nessuno di loro ebbe il coraggio di avvicinarsi al corpo di Gu Qinghong e rimasero rintanati in un angolo. Quando lo sguardo di Yun Che si posò su di loro, iniziarono a tremare e a battere i denti; due di loro si pisciarono perfino addosso... Il ragazzo era feroce e spietato come un demone. Perfino davanti a Gu Qinghong che era il dottore numero uno di Ventoblu e che possedeva un'enorme influenza, aveva parlato con indifferenza per poi ucciderlo all'improvviso! Aveva agito con noncuranza, come se avesse schiacciato una formica.


"Voi quattro idioti dovete essere i discepoli di Gu Qinghong, vero? Ditemi, volete vivere o morire?" Disse impassibile Yun Che.


Non appena i quattro sentirono di avere la speranza di sopravvivere, tutti loro si inginocchiarono prostrandosi a terra più e più volte: "Vogliamo vivere, vogliamo davvero vivere... Se il signor Yun accetterà di risparmiarci la vita, lavoreremo sodo per tutta la nostra vita..."


Yun Che disse freddamente: "Gu Qinghong ha cospirato per uccidere sua maestà. Era colpevole di un crimine che non può essere nemmeno espiato solo con la morte. Per quanto riguarda voi, posso darvi la possibilità di sopravvivere... Avete sempre seguito Gu Qiuhong e dovreste sapere quante azioni malvagie deve aver fatto in questi anni usando le sue tecniche mediche e la sua reputazione. Vi darò tre giorni di tempo. In questi tre giorni raccogliete delle prove certe riguardo al complotto di Gu Qiuhong contro sua maestà e tutte le sue altre azioni malvagie e lasciate che tutto il mondo le conosca... Così che tutti sappiano che non si meritava assolutamente il titolo di "Santo Guaritore". Dopodiché assicuratevi di salvare le persone con le tecniche mediche che avete imparato. Ecco come espierete la colpa che avete commesso seguendo Gu Qiuhong. Ricordatevi di non usare le vostre tecniche mediche per fare delle azioni malvagie, altrimenti morirete per mano mia!!"


Quando sentirono queste parole, i quattro diventarono incredibilmente contenti. Promisero frettolosamente di farlo versando lacrime di gratitudine...


Tre giorni dopo si diffuse per tutta la città l'informazione riguardo al complotto di Gu Qiuhong e dei principi per uccidere sua maestà usando il parassita simbiotico dello spirito. I quattro discepoli di Gu Qiuhong mostrarono molte prove inconfutabili riguardo ad ogni genere di azioni malvagie che aveva compiuto usando le sue tecniche mediche. Tutte le sue azioni spregevoli furono elencate dai quattro, raggiungendo sorprendentemente un totale di più di mille e scioccando l'intera città imperiale Ventoblu. Il Santo Guaritore il cui nome scuoteva la nazione fu condannato da tutti quanti. Le persone e le organizzazioni che erano in rapporti amichevoli con lui dissero pubblicamente che non avrebbero più avuto alcuna relazione con lui, dicendo che "provavano sdegno per le sue azioni ingiuste".


In quel momento Yun Che aveva già salutato Cang Yue e Xiao Lingxi e stava volando verso la Regione del Ghiaccio sulla sua cavalcatura.


"Jasmine, credo che la mia attuale coltivazione stia rallentando." Yun Che, che era sul dorso della Fenice delle Nevi con gli occhi chiusi, parlò di un argomento che lo stava preoccupando da un po' di tempo.


"Rallentando? Finora sei avanzato senza problemi, di che rallentamento stai parlando?" Rispose Jasmine.


"Ciò che sto dicendo è che è passato un bel po' di tempo, eppure devo ancora trovare un modo per potenziare la mia forza allo stesso ritmo di prima." Disse lentamente Yun Che. "Durante quell'anno e più in cui ero sotto la Terrazza della Spada della Villa della Spada Celestiale la mia coltivazione è aumentata in modo esplosivo. Ma ora, a parte il fatto che ho quasi finito di bere e mangiare tutto il sangue e la carne di drago, la loro abilità di potenziarmi è davvero limitata al mio attuale livello. Ci sono ancora quattro mesi di tempo prima del Torneo delle Sette Nazioni. Dopo essere andato nell'Impero della Divina fenice non dovrò solo affrontare il torneo, devo proprio trovare un modo o un'opportunità che mi possa fare avanzare di nuovo di livello."


"Opportunità? Umpf! Bisogna avanzare con ordine, passo dopo passo! Il modo con cui hai potenziato la tua forza assorbendo il potere del sangue e della carne dell'Emperor Profound Dragon in realtà è estremamente pericoloso. Se non avessi avuto la protezione della Grande Via del Budda sarebbero rimaste diverse ferite nascoste. La tua attuale velocità di coltivazione senza aiuto esterno è già piuttosto veloce."


"Ma la mia forza attuale è praticamente inutile contro la setta della Divina Fenice." Disse Yun Che in un modo un po' avvilito. "Sembra che dovrò usare tutte le mie forze per aumentare la mia coltivazione nei prossimi quattro mesi. Tornando al punto... sembra che tu, la mia maestra, non mi abbia insegnato qualcosa da molto tempo. Non so nemmeno che tipo di arte misteriosa coltivi. Visto che sei così potente, le art e le tecniche che alleni devono essere incredibilmente potenti. Quindi... perché non provi ad insegnarmene qualcuna?"


"Quanto sei infantile!" Disse Jasmine con una voce priva di emozione. "Tra le abilità che possiedo, l'Ombra del Dio Stellare è l'unica che puoi allenare con il tuo attuale livello di coltivazione! La tua fondazione e il tuo livello è insufficiente per allenarne altre. Se ci provassi, rischieresti la vita."


"Al momento sto allenando quelle del Dio Malvagio e quelle del Dio dell'Ira, eppure non ho alcun problema a farlo. Che le tue arte misteriosa siano ancora più potenti delle Art del Dio Malvagio e della Grande Via del Budda?" Disse sbalordito Yun Che spalancando gli occhi.


"Sono completamente diverse." Disse freddamente Jasmine. "Se vuoi davvero allenare le mie arte misteriosa, aspetta che la tua forza misteriosa raggiunga gli stadi avanzati del Stadio Sovrano Misterioso. Dopo che ricostruirò il mio corpo potrò anche donarti una goccia di 'Sangue Heaven Slaughter' che ti permetterà di allenare le mie arte misteriosa."


"So... Sovereign Profound... e gli stadi avanzati?" Yun Che sussultò così tanto che si raddrizzò a sedere: "E cos'è il Sangue Heaven Slaughter?"


"Non hai bisogno di saperlo."


"..."
                                


                                



