---
weight: 3780
title: Capitolo 378 - Principe
pubDate: 2025-01-31T17:03:16.119Z
tags:
    - atg
---


Impero del Demonio Nero, un territorio enorme.


Un'aura sinistra e una nebbia grigia permeavano questo luogo, il vento ululava incessantemente e assomigliava al grido di un fantasma o all'ululo di un demonio. In un posto così terrificante, Fen Juechen, che aveva sfiorato la morte diverse volte, era in qualche modo sopravvissuto ed era riuscito ad arrivare fino a qui. Aveva usato tutte le sue energie per scalare una montagna e grazie alla sua determinazione, era riuscito a sopravvivere.


Alla fine era arrivato alla cima... C'era un'enorme bara di giada davanti a lui. Era semitrasparente e c'era una nebbia nera che si muoveva attorno ad essa.


"Così alla fine sei arrivato... Questo re ti ha aspettato per molto tempo."


La nebbia grigia iniziò ad vorticare e risuonò una voce inquietante nella mente di Fen Juechen.


"Chi... sei?!"


"Sono la persona che stai cercando! E tu, sei precisamente la persona che questo re stava aspettando! Usa la chiave nella tua mano per aprire questa prigione che sta sigillando la mia anima. Questo re ti darò un potere supremo in premio!"


"E... ti aspetti che ti creda?!"


"Non ho modo di dimostrare la veridicità delle mie parole, puoi solo scegliere se credermi o no! Se non otterrai il mio potere di questo re, allora morirai molto presto. Tu e io condividiamo la stessa disposizione! L'infinito odio ed ossessione nella tua e nella mia anima si combineranno rendendoti molto più forte rispetto ad adesso! Con la potenza di questo re, potrai vendicarti contro chiunque vorrai! Sono solo il resto di un'anima danneggiata, quindi se vuoi vendicarti, è necessario che io tragga supporto dal tuo corpo! Se mi libererai, allora avrai dei benefici pressoché infiniti. Se continuerai così invece, potrai solo aspettare di morire!"


Fen Juechen stese la mano tremante e la chiave aprì la Bara Sigillo dell'Anima.


In un batter d'occhio si diffuse della nebbia da ogni parte della bara e una formazione brillò per un breve momento per poi scomparire senza lasciare traccia.


WOOSH!!


Un vento inquietante iniziò a soffiare da ogni direzione mentre il sigillo iniziava ad aprirsi. L'anima al suo interno uscì e rise con soddisfazione. Poi si precipitò direttamente su Fen Juechen, perforando spietatamente la sua anima.


"Ahahahah... Ahahahah... Un millennio, è già passato un millennio! Questo re ha finalmente ottenuto la libertà! Sembra che il cielo abbia mostrato un po' di compassione e mi abbia dato l'opportunità di vendicarmi... Ahahahah..."


"Ragazzo, sono grato per avermi permesso di riottenere la libertà! Per ripagare la tua gentilezza questo re rimpiazzerà la tua anima e diventerà il nuovo proprietario di questo corpo! Sarebbe certamente il più grande favore che potrai sperare di ricevere in cambio... ahahahah!"


"Tu... Ahh... Ahhhh!"


Fen Juechen si sentì come se una miriade di aghi d'acciaio gli stessero trapassando l'anima e il suo volto impallidì in un istante. Il sangue fluì dagli orifizi della sua testa e iniziò a gridare pieno di dolore: "Così tu... tu... vuoi divorare... la mia anima?!! Ugh... ahhhhh!"


"Mi sbalordisce davvero che tu riesca ancora a parlare in condizioni così deboli... Non ti devi preoccupare. Dopo aver divorato la tua anima, questo re esaminerà i tuoi ricordi e ucciderà la persona di cui ti vuoi vendicare per soddisfare il tuo odio. Sarebbe sufficiente a soddisfarti?! Ora lascia ubbidientemente... che la tua anima diventi un sacrificio!!"


"Ahhhhhh!"


Fen Juechen rilasciò un grido straziante e il suo corpo iniziò a contorcersi.
Era così fradicio di sudore che sembrava essere stato colpito da una pioggia torrenziale. Non importava quanto sentisse dolore, era comunque capace di sopportarlo senza emettere un solo suono. Ma la sofferenza che stava provando era terrificante, come se lo stessero strappando in due, sentiva innumerevoli aghi che stavano infilzando la sua anima tentando di distruggerla, facendo cadere la sua coscienza in un abisso sconfinato pieno di dolore.


Se la sua anima fosse stata distrutta ed inghiottita, perdendo ogni coscienza, allora il suo corpo si sarebbe ridotto ad un guscio vuoto. Se fosse successo, non avrebbe potuto vendicarsi e sarebbe diventato la marionetta di qualcun altro per l'eternità.


In confronto alla morte o ad una tortura, questa fine era inaccettabile per lui.


Fen Juechen... poteva accettare di morire... perfino senza lasciarsi dietro un cadavere intatto...


Ma non voleva... diventare una mera marionetta!!


Ho sofferto difficoltà immense per arrivare fin qui...


Perché volevo cercare qualcosa che mi garantisse il potere di vendicarmi...


Diventare una marionetta... non è mai stata un'opzione!!


"Ahhhhh!!!!"


Fen Juechen spalancò gli occhi con ferocia. Il suo sguardo inizialmente appannato si accigliò e mostrò un'espressione piena d'odio che avrebbe potuto far tremare di paura perfino un demone. Urlò e provò a resistere usando tutta la sua determinazione.


"Tsk tsk, non credevo che avresti ancora provato a lottare inutilmente. Ahahahah, è davvero divertente. Come potrebbe un'anima piccola e debole come la tua, così insignificante ai miei occhi, sfuggire a...Uh? Co... cosa... Questo è impossibile... Cos'hai fatto? Questo è impossibile... Impossibile!!"


L'anima estremamente debole sul punto di essere distrutta iniziò ad opporsi. Dopo il suo grido roco, Fen Juechen si fece forza. Non solo impedì che la sua anima venisse inghiottita dall'influenza malvagia, la circondò e poco a poco... iniziò ad inghiottirla.


"Impossibile... Questo è impossibile! Come può un mero ragazzo allo Stadio Spirito Misterioso avere una determinazione del genere... Ahhh..." L'anima nera non rideva più, il tono della sua voce era permeato da panico e paura. Era come se fosse caduta dal paradiso per entrare negli abissi dell'inferno.


"Io, Fen Juechen... sono stato sconfitto... calpestato... e umiliato... ma posso ancora... sopportare... perché verrà un giorno... in cui gliela farò pagare al responsabile... Tuttavia... nessuno dovrebbe nemmeno pensare di rendermi qualcosa di così umiliante come una marionetta... Non... pensarci nemmeno!!"


"Ahhh!!" L'anima nera rilasciò un grido agghiacciante, era stata imprigionata da quella di Fen Juechen e stava venendo divorata... Se fosse stata risucchiata, la sua esistenza sarebbe completamente scomparsa da questo mondo e il suo potere e i suoi ricordi sarebbero appartenuti tutti a Fen Juechen. Gridò nel panico e iniziò perfino a pregare il ragazzo: "Lascia andare questo re... Fermati... Ti farò avere un potere ancora più potente... Non posso morire ora..."


La voce dell'anima nera si fermò per un momento e poi iniziò all'improvviso a tremare per l'entusiasmo: "Huang'er... Huang'er... Sei Huang'er?!!"


Fen Juechen: "??"


"Huang'er, sei davvero Huang'er..." Sembrava che l'anima nera si fosse scordata del dolore dell'essere divorata. Rilasciò una voce gioiosa e singhiozzante: "Huan'er... sono il re della Famiglia Reale Eternal Night, il tuo padre biologico!!"


Fen Juechen era fradicio di sudore. Sogghignò e strinse i denti dicendo: "Stupida anima subdola... per sopravvivere stai addirittura dicendo delle cose così assurde e ridicole, uh!"


"Huang'er, sono davvero tuo padre! Quando la nostra famiglia reale Eternal Night è stata sterminata da quelle canaglie, anche tu sei stato ucciso violentemente da loro. Tua madre ha preso un residuo della tua anima dopo la tua morte e, sacrificando la sua vita, ha usato la tecnica proibita Eternal Night così che tu potessi reincarnarti dopo un millennio con metà dei tuoi vasi sanguigni e della tua anima..."


"Basta! La tua morte è vicina... e stai ancora dicendo queste assurdità!" Fen Juechen strinse fermamente i denti: "Ti chiuderò la bocca... per sempre!!"


La tenacia di Fen Juechen superava l'immaginazione dell'anima oscura, che perse ogni potere per opporsi... e rinunciò a lottare...


"Va bene anche così. Quando otterrai i miei ricordi e il mio potere della mia anima, ricorderai ogni cosa..."


"Huang'er, tu sei il principe della mia famiglia reale Eternal Night, l'ultima speranza e stirpe della famiglia... Spero che tu viva una buona vita, possa riconquistare la Spada Divina Heavenly Sin del mio clan, ristabilisca il clan reale e vendichi per tua madre... Per tutti i membri del nostro clan... e per te... Devi vendicarti... Non dimenticarti mai della tua vendetta!!!"


La voce dell'anima nera risuonò a lungo nella mente di Fen Juechen per poi scomparire nel nulla. In seguito non solo rinunciò ad opporsi, cominciò di sua iniziativa ad integrare i suoi ricordi e il suo potere nell'anima di Fen Juechen.


I ricordi accumulati nell'arco di un millennio travolsero il ragazzo come una marea e la sua espressione divenne gradualmente fiacca. Alla fine si inginocchiò a terra e non fece più alcun movimento per molto tempo. Il suo volto era bagnato di lacrime...


------


Con l'aiuto della Fenice delle Nevi, Yun Che ci mise pochissimo tempo a raggiungere Asgard Nuvola Gelida in confronto al suo viaggio precedente. Dopo aver volato attraverso il campo sconfinato di neve, ben presto scorse il palazzo all'orizzonte.


Guardando Asgard Nuvola Gelida che si avvicinava sempre più velocemente, Yun Che non poté trattenersi dal ripensare a Chu Yuechan. In questi ultimi mesi non aveva ancora ricevuto alcuna informazione su di lei e lo stesso valeva per Xia Yuanba. Con la sua attuale influenza, il suo nome stava già risuonando per ogni angolo dell'Impero Ventoblu. Dopo che Chu Yuechan aveva avuto il loro bambino e Xia Yuanba se n'era andato a causa del rimorso per la morte di Yun Che, sarebbero dovuti tornare immediatamente dopo aver scoperto che era ancora vivo.


"Che non siano più nell'Impero Ventoblu?" Pensò Yun Che un po' assorto.


Asgard Nuvola Gelida era ancora isolato dal mondo esterno, ma stavolta naturalmente nessuno avrebbe fermato Yun Che. Ancora prima che atterrasse, i membri della setta aveva già percepito il suo arrivo e Chu Yueli lo stava aspettando di fronte all'entrata principale.


"Così sei venuto." L'espressione di Chu Yueli era fredda come il ghiaccio mentre parlava con un tono privo di emozioni.


"Il giovane Yun Che porge i suoi saluti alla fata Chu. Sono riuscito a rispettare il mio impegno." Yun Che avanzò dicendo: "Mi intimorisce che la fata Chu sia venuta personalmente a darmi il benvenuto... sarebbe stata sufficiente Qingyue."


Chu Yueli non mostrò alcuna reazione a queste parole e disse con indifferenza: "La Signora di Asgard sa già che sei arrivato. Seguimi."


Yun Che all'inizio voleva prendere in giro questa Fata dal Vetro Gelido. Sarebbe stato soddisfatto se avesse visto il suo sguardo arrabbiato, ma il risultato fu piuttosto noioso. Fece una smorfia e seguì Chu Yueli.


Anche durante il periodo in cui il palazzo era isolato dal mondo esterno, Asgard Nuvola Gelida aveva pochissimi visitatori, quindi le sue di avrebbero avuto poche opportunità per entrare in contatto con un uomo. Perciò, mentre Yun che stava seguendo Chu Yueli all'interno di Asgard Nuvola Gelida, anche a causa della sua reputazione, molte discepole iniziarono ad osservarlo con attenzione. I loro sguardi erano pieni di curiosità nei confronti di questo giovane che era il marito nominale della loro giovane Signora di Asgard e che era anche la persona che aveva fatto rompere il suo voto di castità a Chu Yuechen.


Quando Yun Che vide Gong Yuxuan, scoprì che Xia Qingyue era accanto a lei. Si avvicinò e disse: "Yun Che porge i suoi saluti alla Signora di Asgard Nuvola Gelida.
Quattro mesi fa questo giovane si è introdotto a Asgard Nuvola Gelida in modo avventato e le ha mancato di rispetto. Spero che mi possa perdonare."


Gong Yuxian rimase sorpresa ma poi sorrise lievemente: "Non mi sarei mai aspettata che una persona che può distruggere il clan del Cielo Ardente e osa calpestare un principe dell'Impero della Divina Fenice avrebbe abbassato la testa e riconosciuto il suo errore... Ho cambiato idea su di te. Non c'è bisogno di scusarsi, hai perso il controllo a causa dell'ansia ed è comprensibile che tu ti sia precipitato a Asgard Nuvola Gelida, quindi può essere perdonato. Inoltre sembra che tu sia davvero preoccupato per Chu Yuechan. C'erano delle verità tra le tue parole... che mi hai detto quel giorno."


"Non parliamo di queste cose per ora. Yun che la Gran Signora di Asgard vuole vederti. Seguimi... Qingyue, anche tu dovresti venire insieme a noi."
                                


                                



