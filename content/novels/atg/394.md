---
weight: 394
title: Capitolo 394 - Solo io
pubDate: 2025-01-31T17:03:16.122Z
tags:
    - atg
---


<em><strong>CAPITOLO SPONSORIZZATO</strong> ringraziamo Stefano!
0 Capitoli in coda, 2/10€ Donazione
<strong>edit: Mara ha donato 5 euro quindi siamo a 7/10€</strong>
-Schadenfreude</em>


Quel giorno Yun Che se ne andò da Asgard Nuvola Gelida. Volò sul dorso della Fenice delle Nevi verso sud e due giorni dopo tornò nella città imperiale Ventoblu, atterrando nel Palazzo dell'Abbraccio Lunare.


Cang Yue e Xiao Lingxi lo stavano aspettando qui da tempo.


"Piccolo Che!!"


Vedendo Yun Che scendere dal cielo, la sua zietta lo chiamò e balzò verso di lui. Nel momento in cui il ragazzo atterrò fu investito da una fragranza calorosa. Xiao Lingxi lo stava abbracciando e stava saltellando contenta.


"Marito mio, sei tornato." Cang Yue si avvicinò. I suoi lunghi capelli erano ondulati; la sua bellezza assoluta portava una grazia fuori dal comune.


"Ops!" Xiao Lingxi si separò da Yun Che e si fece da parte. Sorridendo impudentemente disse: "Scusa sorella mia, Che'er è tuo marito, quindi dovresti essere la prima ad abbracciarlo... Ahh! Piccolo Che sbrigati e vai ad abbracciare mia sorella la principessa! Subito dopo aver finito la vostra luna di miele sei andato a Asgard Nuvola Gelida e l'hai lasciata tutta sola nel Palazzo dell'Abbraccio Lunare! Umpf, anche io sento che sia ingiusto nei suoi confronti."


In questi ultimi mesi il rapporto tra le due ragazze evidentemente era migliorato. Xiao Lingxi era la zietta di Yun Che in nome, mentre Cang Yue era sua moglie, tuttavia si chiamavano sorelle e non sentivano alcun disagio nel farlo.


Yun Che andò ad abbracciare con delicatezza Cang Yue e disse con un tono colpevole: "Xueruo, è colpa mia. Ci siamo appena sposati ma ti ho lasciato sola per così tanto tempo. Ti prometto che dopo che tornerò dall'Impero della Divina Fenice ti starò con te ogni giorno."


Cang Yue scosse la testa e disse con un lieve sorriso: "Marito mio, sei l'uomo più incredibile del mondo, quindi non dire così. Averti sposato è già stata la fortuna più grande della mia vita. In futuro sarai un drago che volerà verso un piano superiore, non voglio diventare un peso e un ostacolo per il tuo cammino. Le parole che hai detto prima sono già sufficienti per me."


"Xueruo..." Yun Che si rincuorò, non poté trattenersi dallo stringere ancora di più Cang Yue tra le braccia, senza volersene separare. Anche se era una principessa, era gentile come una brezza e dell'acqua limpida. Dopo che si era sposata con lui, pensava sempre a lui con amore e adorazione... Un mese dopo il loro matrimonio, se n'era andato per quattro mesi consecutivi e, dopo averla rivista, c'era solo gioia nei suoi bellissimi occhi, non c'era una sola traccia di rabbia. Questo fece sentire Yun Che ancora più in colpa... aveva già deciso che sarebbe sempre rimasto insieme a lei dopo il suo ritorno dall'Impero della Divina Fenice; per diventare un vero marito e una persona degna dei suoi sentimenti.


Vedendo i due piccioncini, Xiao Lingxi sentì una strana amarezza. Si girò e non li guardò più. Stava alzando il viso e le sue mani stavano torcendo l'orlo dei suoi abiti.


"Dov'è il nonno ora? Si è abituato a vivere qui?" Chiese Yun Che.


Cang Yue sorrise lievemente: "Il nonno al momento è nella Sala Supreme Profound nel Palazzo Misterioso, sta gestendo le varie note storiche riguardo le arte misteriosa e le Tecniche del secondo piano. All'inizio, quando i discepoli del Palazzo Misterioso hanno saputo che era tuo nonno, sono diventati tutti molto rispettosi nei suoi confronti. Ho sentito dal Capo Palazzo Dongfang che stavano tutti tremando quando gli parlavano... Ma tuo nonno è davvero gentile e, perfino di fronte al discepolo di livello più basso, non ha mai mostrato alcuna arroganza. Gradualmente si è integrato con gli allievi e gli istruttori del Palazzo. Tutti hanno iniziato a gradire a rispettare il nonno dal profondo del loro cuore, non più per noi. Ora ha molti vecchi e giovani amici laggiù. È sempre tutto sorrisi ogni giorno e a volte rimane lì per un paio di giorni senza voler tornare al palazzo imperiale... Quindi non c'è assolutamente bisogno che ti preoccupi per il nonno. Al momento probabilmente non ha nemmeno il tempo di preoccuparsi per te."


"Allora va bene..." Yun Che sorrise con sincerità.


"Mio padre ti sta già aspettando. Dalla sua espressione ansiosa, dovrebbe avere qualcosa di molto importante di cui discutere con te... Al momento è nello studio imperiale."


"Va bene, andrò da lui ora."


Yun Che lasciò il Palazzo dell'Abbraccio Lunare e andò velocemente verso il Palazzo Centrale. Nel momento in cui entrò nello studio, Cang Wanhe prese l'iniziativa di dargli il benvenuto: "Che'er, finalmente sei tornato. All'inizio credevo che saresti rimasto a Asgard Nuvola Gelida per un po' di giorni, non mi sarei aspettato che sarebbe stato per diversi mesi."


"A giudicare dalla sua espressione, ci dev'essere qualche tipo di emergenza?" Chiese Yun Che osservandolo.


"Aahh!" Sospirò l'imperatore. "Non è davvero urgente, ma è una questione molto importante per te. Un mese fa ho mandato dei messaggeri per informare i vari grandi setta e preparare i nostri giovani talenti per il Torneo delle Sette Nazioni...
Tuttavia, una settimana fa, abbiamo ricevuto la risposta di Asgard Nuvola Gelida e ha rifiutato di mandare Xia Qingyue all'Impero della Divina Fenice."


"Lo so, ma ha le sue ragioni per farlo." Rispose il ragazzo.


"Oh?" Cang Wanhe lo osservò e continuò: "Una diciannovenne negli stadi intermedi dello Stadio Imperatore Misterioso, la numero uno del Ventoblu! Se partecipasse scioccherebbe le altre sei nazioni. Non solo aumenterebbe il prestigio del mio paese, ma anche quello di Asgard Nuvola Gelida, non capisco perché non le permettono di partecipare. Ma a quanto pare sembra che tu sappi il motivo... ma non solo Asgard Nuvola Gelida, anche gli altri setta hanno rifiutato."


Yun Che si accigliò per poi dire: "Non è normale che rifiutino? Il loro obiettivo naturalmente è di diffondere il loro nome e mostrare la loro potenza, ma se non potranno farlo e venissero derisi e umiliati, allora ovviamente non sarebbero disposti a partecipare al torneo.


"Vero." Cang Wanhe sospirò. "In realtà sapevo già che sarebbe successo perché è stato così anche nei precedenti Tornei delle Sette Nazioni. In termini di forza misteriosa, la differenza tra noi e le altre sei nazioni è davvero troppo vasta.
A parte l'Impero della Divina Fenice, gli altri partecipanti sono almeno allo Stadio del Cielo Misterioso.
Comunque nel nostro Impero Ventoblu, in questo millennio di storia, non è mai apparso un praticante di questo livello al di sotto dei venticinque anni. Quindi è stato sempre lo zimbello del torneo.
I geni assoluti del nostro paese hanno cercato di partecipare pieni di orgoglio e sicurezza, ma alla fine sono stati battuti spietatamente e sono tornati pieni di umiliazione... È passato molto tempo e perfino i Quattro Maggiori setta non permettono più ai loro discepoli di partecipare al Torneo delle Sette Nazioni.
All'inizio avevo pensato che Asgard Nuvola Gelida avrebbe colto quest'opportunità per mostrare la potenza di Xia Qingyue, ma non mi aspettavo che avrebbe rifiutato."


"Stavolta il motivo per cui l'hanno fatto, non è per mancanza di sicurezza, ma perché hanno un motivo particolare che non possono dire agli altri." Spiegò Yun Che per conto di Asgard Nuvola Gelida. "Dato che tutti i discepoli non sono disposti a partecipare, allora negli ultimi tornei cos'è successo?"


Cang Wanhe scosse la testa e sorrise con amarezza: "Nonostante non volessimo partecipare perché subiremmo derisioni ed umiliazioni, non abbiamo potuto evitare di farlo. Altrimenti Ventoblu perderebbe l'ultimo briciolo di dignità.
Quindi negli ultimi tornei abbiamo scelto un po' di geni al di sotto dei vent'anni che si sono diplomati dal Palazzo Misterioso Ventoblu e sono entrati nelle forze della nostra famiglia reale... Gli imperatori precedenti non chiedevano nemmeno com'era andata perché i risultati erano scontati."


"..."Dieci? Quindi stai dicendo che nel torneo ci sono dieci partecipanti per ogni nazione?" Disse Yun Che.


"Esatto." Cang Wanhe annuì. "Il numero di partecipanti ufficiale per ogni nazione è dieci, ma possono accompagnarli mille persone! Il Torneo viene disputato ogni venticinque anni ed è un evento molto raro.
Ogni cittadino di Ventoblu la riterrebbe un'umiliazione, ma per le altre sei nazioni è l'evento più importante del mondo profound al punto che gli imperatori di ogni nazione metterebbero da parte i loro affari e accompagnerebbero personalmente i partecipanti per assistere al torneo! Quei potenti setta portano anche la loro élite per vedere il torneo.
Nonostante mille sembri un numero eccessivo, questi posti sono molto ambiti. Le persone che non possono accompagnarli si farebbero comunque strada per la città della Divina Fenice... Al punto che, per ottenere un'autorizzazione per entrare, arriverebbero in città un mese prima o ancora prima... Durante il periodo del Torneo delle Sette Nazioni, la vivacità della città della Divina Fenice supererà di gran lunga la tua immaginazione."


Cang Wanhe aveva ragione. Il "Torneo Ventoblu" attirava l'attenzione nel paese, specialmente nel mondo profound. Mentre il "Torneo delle Sette Nazioni" rappresentava l'evento più importante del continente ed era qualcosa di cui Yun Che non aveva mai sentito parlare... Inoltre mancava un anno prima che si tenesse quel torneo che veniva organizzato una volta ogni venticinque anni... Se Feng Xichen non avesse interrotto il matrimonio di Cang Yue e non avesse consegnato l'invito all'imperatore, Yun Che non l'avrebbe nemmeno saputo probabilmente.


Allo stesso tempo, le parole schiette di Cang Wanhe avevano messo in chiaro quanto fosse importante il Torneo delle Sette Nazioni per il continente del Cielo Misterioso! In quel momento, la maggior parte degli argomenti di conversazione delle popolazioni degli altri paesi forse erano proprio concentrati su questo evento.


I setta che avevano i requisiti per partecipare erano anche entusiasti e preoccupati per i preparativi.


Solo l'Impero Ventoblu era tranquillo e pacifico, completamente immobile. Nessuno gli prestava attenzione, né c'erano persone che ne discutevano, come se fosse una questione che non li riguardava.


Questa era una forma di fuga e anche un'umiliazione.


Poteva anche immaginare che, nella città della Divina Fenice, ci sarebbero stati moltissimi praticanti di varie nazionalità, ma non un solo cittadino di Ventoblu. In quel grande torneo, ogni partecipante si sarebbe diretto sul palco accompagnato da tifo e sostegno dal suo rispettivo paese, ma quando lo faceva un coltivatore dell'Impero Ventoblu...


Una scena del genere, anche se era solo immaginata, era incredibilmente triste.


Yun Che alzò all'improvviso la testa e disse con serietà: "Per il Torneo delle Sette Nazioni stavolta non dovrà fare alcuna preparazione. Sarò solo io... a rappresentare l'Impero Ventoblu!!"
                                


                                



