---
weight: 3950
title: Capitolo 395 – Brutto Presentimento
pubDate: 2025-01-31T17:03:16.122Z
tags:
    - atg
---


<em>0 Capitoli in coda, 7/10€ Donazione
-Alstor</em>


“Tu... da solo?” Cang Wanhe aveva uno sguardo stupito. Ma, dopo averci pensato per un po', all'improvviso si rese conto che in realtà quella proposta era tutto sommato ragionevole. Nell'Impero Ventoblu, fra tutti i praticanti al di sotto dei venticinque anni solo Xia Qingyue avrebbe potuto competere con Yun Che. E se lei non avesse partecipato, allora non ci sarebbe stato più nessuno degno di essere paragonato a Yun Che... Nemmeno Ling Yun, che fino a pochi mesi prima era ritenuto da tutti il genio più straordinario di quella generazione.


Del resto, anche se avesse scelto nove fra i migliori giovani fra le forze della Famiglia Reale... figurarsi nove, neppure in novanta avrebbero potuto raggiungere il livello di Yun Che.


In tal caso, mandare Yun Che da solo sarebbe forse stato diverso dall'inviare anche altri nove partecipanti? Quei nove non sarebbero stati altro che degli intralci.


Ma anche considerando tutto questo, inviare soltanto una persona al Torneo delle Sette Nazioni... non era mai successo fin da quando i sette paesi erano state fondati. Nelle altre sei Nazioni, tutti lottavano per entrare a far parte dei dieci partecipanti come se ne andasse della loro vita. Odiavano il fatto che non potessero inviare migliaia o anche decine di migliaia di concorrenti. Era impossibile che non riuscissero a trovare almeno dieci partecipanti.


Invece, nell'Impero Ventoblu...


“Aahh!” Cang Wanhe sospirò per la terza volta. Evidentemente, era profondamente depresso e rassegnato riguardo al Torneo delle Sette Nazioni. “Può andar bene anche così. Del resto, sia che tu vada da solo sia che tu venga accompagnato da altri nove partecipanti, non ci sarà alcuna differenza. Anzi, l'orgoglio di quei nove subirebbe un duro colpo, dato che qui nell'Impero Ventoblu sono ritenuti dei geni. Ma, in questo caso, sarai davvero completamente solo... e con questo intendo dire soltanto che dovrai combattere da solo, senza compagni, ma anche per tutto il Torneo potresti non incontrare nessuno che provenga dalla nostra Nazione. Infatti, ti troverai in un luogo che per noi cittadini dell'Impero Ventoblu è una terra di umiliazione. Nei precedenti Tornei Profound Sky delle Sette Nazioni, nessun cittadino dell'Impero Ventoblu ha mai avuto il coraggio di farsi vedere in pubblico... oh, aspetta, mi sbaglio! Stavolta potrebbe essere diverso.”


Gli occhi di Cang Wanhe si infiammarono improvvisamente: “Se i praticanti dell'Impero Ventoblu sapranno che ci rappresenterai in questo Torneo, forse questo potrebbe riaccendere la loro speranza e il loro desiderio di ottenere un risultato onorevole nel Torneo! Del resto sei il genio più straordinario della storia dell'Impero Ventoblu, sei persino riuscito a ferire gravemente Ling Tianni a soli diciannove anni! La tua forza misteriosa è solo all'Stadio della Terra Misteriosa, eppure riesci a combattere con la forza di qualcuno a metà dello Stadio Imperatore Misterioso... perché non dovresti ottenere un ottimo risultato in questo Torneo!?”


“Inoltre, nel mondo del Profound di tutto l'Impero Ventoblu hai innumerevoli ammiratori, specialmente fra i più giovani, e lotterai per la gloria di tutti loro, per la gloria dell'Impero Ventoblu. Forse quando raggiungerai il luogo in cui si terrà il Torneo saranno in molti a fare il tifo per te, ad essere venuti per vedere il più forte praticante della storia dell'Impero Ventoblu!”


Man mano che Cang Wanhe parlava, diventava sempre più agitato. Poi diede una pacca sulle spalle a Yun Che: “Annunceremo subito questa decisione a tutto l'Impero. Ma così, tutte le pesanti responsabilità graveranno su di te e te soltanto. Tuttavia, anche se sarai l'unico a partecipare non sarai l'unico a partire per l'Impero della Divina Fenice. Persino io verrò personalmente con te.”


Quando Yun Che aveva detto a Feng Xichen che si sarebbe diretto alla setta della Divina Fenice per partecipare al Torneo, in moltissimi avevano sentito le sue parole. Ma siccome quella faccenda era stata mantenuta totalmente segreta, nessuno al di fuori dalla Città Imperiale lo era venuto a sapere.


“Padre, verrà con me?” esclamò Yun Che, scioccato.


“Esatto.” annuì Cang Wanhe: “Mi fido delle tue capacità... anche se parteciperai da solo, sono convinto che durante questo Torneo diventerai una leggenda! Come potrei non accompagnarti per assistere di persona a un evento del genere?”


Yun Che, però, scosse con decisione la testa senza neppure pensarci: “No! Padre, non può assolutamente venire con me!”


“...perché?” il tono incredibilmente risoluto di Yun Che sorprese Cang Wanhe.


“Padre, se fosse solo un Torneo per stipulare una classifica delle Sette Nazioni, ovviamente sarei felice che mi accompagnasse. Mi piacerebbe che ci fossero anche Xueruo, mio Nonno, e la mia Zietta ma purtroppo, durante questo mio viaggio nell'Impero della Divina Fenice partecipare al Torneo sarà solo un fine secondario. Se non dovessi già andarci, non vorrei neppure parteciparvi. Il mio obiettivo principale è porre fine alle tensioni fra me e la setta della Divina Fenice. Ogni giorno che passerà senza che troviamo una soluzione, la setta della Divina Fenice manterrà la sua attenzione su di me. Se, un giorno, dovessero improvvisamente decidere di agire, quasi sicuramente anche le persone a me care resterebbero coinvolte. Di conseguenza, voglio sfruttare questo Torneo per risolvere la questione... durante il Torneo, tutte e sette le Nazioni saranno presenti e molto probabilmente ci saranno anche membri dei Quattro Luoghi Sacri. Di fronte a una folla così enorme, porre fine alle nostre tensioni sarà molto più facile che in privato, è un'occasione che non posso lasciarmi sfuggire... ma, al tempo stesso, non posso prevedere i pericoli che incontrerò.”


“Quindi, è sufficiente che vada da solo nell'Impero della Divina Fenice. Se dovrò fare qualcosa, sarò libero di farlo senza restrizioni e senza preoccupazioni.” concluse Yun Che, con un'espressione assolutamente calma.


“Ma...”


“So cosa sta pensando.” Yun Che interruppe immediatamente Cang Wanhe: “Padre, crede di poter risolvere la questione fra me e la setta della Divina Fenice durante il tuo incontro con l'Imperatore della Divina Fenice. Ma probabilmente la setta della Divina Fenice non sarà disposto a concedere nessun favore dato che si tratta di un problema legato al loro sangue. E poi, un banale Tredicesimo Principe l'ha praticamente ignorata, quindi è pressoché impossibile che l'Imperatore... dia peso alle sue parole, Padre.”


Anche se era stato estremamente diretto, Yun Che aveva detto la cruda verità. L'espressione di Cang Wanhe si irrigidì per qualche istante, poi sospirò a fondo: “D'accordo, allora. Dato che insisti, ovviamente non cercherò di costringerti a cambiare idea. Tieni, prendi questo...”


Cang Wanhe prese in mano dieci stemmi cremisi, identici, e li consegnò a Yun Che. Sulla parte anteriore degli stemmi era incisa una fenice con le ali spalancate e sul retro erano incise le due parole “Ventoblu”.


“Questi sono gli stemmi per partecipare al Torneo, che ci sono stati inviati insieme all'invito. Indossandone uno, sarai riconosciuto come partecipante della nostra Nazione al Torneo. Quando sarà il momento, potrai usarla anche per entrare nell'arena e nelle residenze preparate dall'Impero della Divina Fenice. Devi solo infondere la tua forza misteriosa in uno degli stemmi, così potrà essere usato per riconoscere solamente te. Anche se qualcuno dovesse rubartelo, non potrebbe comunque rimuovere l'Energia Misteriosa al suo interno. Siccome sarai l'unico partecipante dell'Impero Ventoblu, puoi avere tutti e dieci gli stemmi. Se ne dovessi perdere uno, avresti comunque gli altri di scorta. Ohoh.”


Yun Che annuì. Dopo aver inserito la sua Energia Misteriosa nel primo stemma, prese anche tutti gli atri.


“A proposito, questo torneo delle sette nazioni è davvero fin troppo simile al Torneo Ventoblu di due anni fa... per la seconda volta sarai l'unico a rappresentare la Famiglia Imperiale Ventoblu. Sarai da solo anche questa volta.” Cang Wanhe sollevò lo sguardo e sospirò profondamente: “Durante il torneo Ventoblu hai ridato prestigio alla nostra Famiglia Imperiale in tutto l'Impero. Stavolta, stai correndo un rischio enorme lottando per l'onore del nostro paese... la mia Famiglia Cang ti deve davvero fin troppo.”


“Padre, non dire mai più cose del genere.” rispose Yun Che con un sorriso: “Xueruo è mia moglie, quindi sono per metà un membro della Famiglia Cang. È giusto che io mi impegni per il bene della mia famiglia e dei miei parenti.”


Cang Wanhe annuì, poi diede con forza una pacca sulla spalla a Yun Che: “Vai, allora. Ma ancor più che vederti conquistare fama e onore durante il Torneo... tuo Padre desidera vederti tornare sano e salvo. Anche se non dovessi riuscire a risolvere la questione fra te e la setta della Divina Fenice, anche a costo di peggiorare ancora di più la situazione, devi sopravvivere!”


“Padre, non si preoccupi. È molto probabile che correrò ancora meno rischi di quanto mi aspettassi. Dopotutto, durante il Torneo saranno presenti tutte le Sette Nazioni, quindi la setta della Fenice Divina non oserà compiere gesti sconsiderati.” rispose Yun Che, tranquillo.


“Quando pensi di partire?”


“Domani.”


Quella notte, Yun Che si fermò nel Palazzo dell'Abbraccio Lunare. Rimase con Cang Yue per tutta la notte, e il giorno successivo restò con lei e Xiao Lingxi per la colazione, poi cominciò i preparativi per il suo viaggio verso sud... in questa vita, Yun Che non aveva mai lasciato il Impero Ventoblu e non aveva neppure la più pallida idea di come si sarebbe concluso quel viaggio.


“Marito, questa è la Carta Oro Viola che mio padre mi ha fatto consegnare, portala con te... l'Impero della Divina Fenice ospita la sede principale della Gilda dei Mercanti Luna Nera. Sicuramente lì troverai degli oggetti molto utili.” Cang Yue consegnò a Yun Che una Carta Purple Gold, che brillava di luce viole.


“D'accordo, ringrazia tuo padre da parte mia.” Yun Che distese una mano per prendere la Carta e la mise nella Perla del Veleno Celeste: “Oh giusto, Xueruo, riguardo a Chu Yuechan e Yuanba... Mmmh, per ora non c'è bisogno di cercarli.”


“Ah? Perché?” chiese Cang Yue, confusa.


Il petto di Yun Che si gonfiò leggermente e disse: “Considerando la mia fama attuale, nell'Impero Ventoblu non c'è più quasi nessuno che non mi conosca. Se avessero scoperto che sono ancora vivo, sarebbero sicuramente venuti subito da me ma non si sono ancora fatti vedere. Yuechan è bella come una fata e Yuanba ha una corporatura massiccia e muscolosa; sono immediatamente riconoscibili, eppure nonostante sia passato molto tempo di loro non c'è traccia... rimane una sola possibilità, cioè che abbiano lasciato l'Impero Ventoblu. Anche se indagassimo ulteriormente, sarebbe soltanto inutile. Quando sarò nell'Impero della Fenice Divina, assumerò qualcuno alla Gilda dei Mercanti Luna Nera per cercarli in tutto il continente del Cielo Misterioso... è risaputo che le capacità di raccolta di informazioni della Gilda dei Mercanti Luna Nera non sono seconde a nessuno. Se li pagheremo abbastanza, sicuramente riusciranno a trovare Yuechan e Yuanba in poco tempo.”


Quella era in effetti una delle ragioni per cui aveva deciso di recarsi nell'Impero della Divina Fenice. Non sapere dove si trovassero Chu Yuechan e il loro figlio... come poteva non preoccuparsi per loro giorno e notte?


“Mn.” Cang Yue annuì delicatamente: “Sono sicura che stanno bene.”


Xiao Lingxi fece un passi in avanti, e gli spiegò con incredibile serietà: “Ti abbiamo preparato venti ricambi d'abito, devi ricordarti di cambiarli spesso o puzzerai in modo orribile... e qualche volta devi anche ricordarti di mangiare. Ti abbiamo preparato un po' di pasti, li abbiamo fatti io e mia sorella la principessa. Prima di tornare devi mangiarli tutti... non hai il permesso di fare niente di pericoloso. Non hai il permesso di mettermi a combattere senza motivo. Dopo il Torneo devi tornare immediatamente... non importa cosa stai facendo, non devi mai lasciare da parte la tua Giada di Trasmissione del Suono e devi contattarci almeno una volta al giorno. Umpf, la principessa mi ha detto che si possono trovare delle Giade di Trasmissione del Suono da Diecimila Miglia alla sede principale della Gilda dei Mercanti Luna Nera... quasi dimenticavo! La più importante, importantissima, importantissimissima di tutte le cose. Non devi fare il donnaiolo!! Se solo osi tornare qui con qualche brutta strega, io-io-io-io.... la principessa e io non ti guarderemo più.”


“Ok, ok, va bene... sì, sì, sì...” Yun Che annuì e fece tutte quelle promesse.


Quando Cang Yue e Xiao Lingxi ebbero finalmente finito con le loro raccomandazioni, Yun Che chiamò la Fenice delle Nevi. Poi si voltò e disse: “Xueruo, Zietta, prometto a tutte e due che, indipendentemente da come andrà, fra due mesi sarò di nuovo qui, sano e salvo... a presto!”


Yun Che sorrise, le salutò agitando una mano e camminò verso la Fenice delle Nevi.


Gli occhi delle due ragazze erano riluttanti e preoccupati. Nessuna delle due disse altro, perché sapevano che per quanto odiassero l'idea di vederlo andarsene, per quanto potessero tentare di persuaderlo a restare... alla fine sarebbe comunque partito. E questa volta, stava lasciando l'Impero Ventoblu.


Xiao Lingxi guardò in silenzio Yun Che, con gli occhi spalancati e le labbra tremanti... all'improvviso, le si annebbiò la vista per qualche istante. Guardando oltre Yun Che, vide solo di sfuggita la Fenice delle Nevi dietro di lui.


“Ah...” esclamò inconsciamente, e tornò a vedere normalmente. Come se non riuscisse a controllarsi, gridò il nome che albergava nel profondo del suo cuore: “Yun Che!!”


Yun Che si fermò, e si voltò lentamente. Prima che potesse dire qualcosa, Xiao Lingxi gli era già saltata in braccio e lo stava abbracciando il più stretto possibile.


Yun Che rimase lievemente sorpreso per alcuni secondi, poi sorrise. Abbracciò a sua volta Xiao Lingxi, e le disse gentilmente: “Zietta, non preoccuparti. Vi ho già promesso che fra due mesi tornerò, sano e salvo, a qualsiasi costo. Quando sarà il momento, tonerò a essere l'obbediente Piccolo Che e starò a fianco della Zietta senza più correre da una parte all'altra... proprio come in passato, va bene?”


Il cuore di Xiao Lingxi era schiacciato da un peso. Quando sollevò lo sguardo, i suoi occhi si riempirono di lacrime. Guardò Yun Che senza sapere cosa dire, e annuì leggermente. Ma, di colpo, in cuor suo provò un'amarezza ancora maggiore... quell'amarezza era accompagnata da un terribile brutto presentimento, nato dal nulla.


Screee------


Dopo aver lanciato un grido acuto che squarciò l'aria, la Fenice delle Nevi prese il volo e portò Yun Che in cielo, dirigendosi direttamente verso le nuvole. In breve tempo, divennero un piccolo puntino bianco all'orizzonte... Xiao Lingxi guardò Yun Che volare via. Le sue mani si strinsero intorno al suo petto senza che se ne rendesse conto, e anche dopo parecchio tempo continuarono a restarvi...


Perché ho questa sensazione... questa paura di non vederlo mai più?


È perché non voglio che parta...?


Piccolo Che... Devi tornare sano e salvo...
                                


                                



