---
weight: 4
title: Capitolo 4 - Processione nuziale
pubDate: 2024-05-22T18:27:25.178Z
tags:
    - atg
---


clan della Nuvola Vagante era una delle città più piccole dell'Impero Ventoblu, tanto da non poter essere quasi definita tale; cittadina era decisamente un termine più appropriato. Non solo, era anche la più remota geograficamente.


La popolazione, l’economia e anche la forza misteriosa media erano le più basse tra tutti; persino gli abitanti stessi lo consideravano un posto dimenticato da Dio.


clan della Nuvola Vagante era particolarmente vivace quel giorno per il matrimonio. A nessuno sarebbe importato di Xiao Che, ma la sua sposa era la ragazza più ambita della città e questo aveva portato molte persone ad assistere alla celebrazione.


Il Clan Xia non si dedicava principalmente alle Profound Art: era specializzato in attività commerciali da generazioni; anche se rispetto ad altri clan dell'Impero Ventoblu non poteva essere considerato ricco, all'interno di clan della Nuvola Vagante era quello col patrimonio più ingente. Ciò non significava che fosse debole visto che con la loro ricchezza potevano permettersi di assoldare esperti per proteggere la loro vasta fortuna.
Il capo del Clan Xia aveva due figli: Xia Yunba e Xia Qingyue. Entrambi non erano interessati all'attività di famiglia, si erano concentrati esclusivamente ad allenare il Profound, ma Xia Hongyi non si era mai opposto alla loro decisione, anzi, li aveva sempre appoggiati.


Sosteneva soprattutto Xia Qingyue, che con il suo talento aveva spiazzato l'intero clan. Grazie alle sue doti le grandi famiglie della città avevano sempre tenuto un comportamento rispettoso nei suoi confronti. Dopotutto si diceva che Xia Qingyue avrebbe potuto raggiungere l'Stadio della Terra Misteriosa o addirittura lo Stadio del Cielo Misterioso, in futuro… A quel punto il Clan Xia non sarebbe stato solo il più prospero, ma anche la forza padrona di tutta la città.


Tuttavia il Clan Xia aveva lasciato che la ragazza più talentuosa della città sposasse Xiao Che, un ragazzo debole e senza prospettive. Quanti rimpiangevano quella decisione... Naturalmente c'erano molte persone con l’animo invaso dall’invidia e dalla gelosia.


Visto che si sarebbe sposata una figlia del Clan Xia, la festa non sarebbe stata certamente modesta. Non appena uscì, Xiao Che notò un lungo tappeto rosso davanti alla porta: partiva da lì per poi snodarsi in direzione del Clan Xia.


Non appena apparve la scorta del Clan Xiao la folla iniziò ad agitarsi. La strada era piena di spettatori su entrambi i lati, e mentre Xiao Che seguiva la scorta sentiva anche i bisbigli della gente.


“Guardate! Quello è il nipote del quinto Anziano del Clan Xiao. Ho sentito dire che la sua Vene Misteriose è danneggiata e che non riuscirà mai a superare il primo livello dello stadio Elementare Misterioso.”


“Oh, è la prima volta che lo vedo di persona.”


“È normale che tu non lo abbia mai visto; con un nonno così testardo e fiero, al suo posto chi avrebbe la faccia di uscire allo scoperto visto che è un buono a nulla? Oh, se Xia Qingyue sta veramente per sposare una persona del genere, Dio deve essere davvero cieco!”


“Si dice che i padri dei due giovani sposi, Xiao Ying e Xia Hongyi, siano diventati fratelli giurati quando Xiao Ying ha salvato la vita di Xia Qingyue, e per farlo ha usato la maggior parte della sua forza misteriosa.


Xia Hongyi promise così a Xiao Ying che sua figlia, al suo sedicesimo anno di età, avrebbe sposato Xiao Che; non molto tempo dopo Xiao Ying morì per mano di un assassino. A causa di quella vicenda Xia Hongyi non era riuscito ad opporsi. La notizia era stata come una doccia fredda, e lui si era sentito così in colpa...


Ed ora che Qingyue ha finalmente compiuto sedici anni, anche se il figlio di Xiao Ying è un idiota, Xia Hongyi non è disposto ad infrangere la promessa, ancora coinvolto da sentimenti di rimorso e gratitudine. Se non fosse stato per questo, come avrebbe potuto un ragazzo senza qualità sposare Xia Qingyue?”


“Cosa?! Xia Qingyue è il fiore all'occhiello della città. Se lo sposo non fosse stato il nipote del quinto Anziano del Clan Xiao, non sarebbe mai accaduto questo scherzo del destino. Sono probabilmente un centinaio di volte più forte di lui! Questo mondo è così ingiusto!”


“La dea dei miei sogni sta per sposare quest’idiota, preferisco morire piuttosto che accettarlo! Ahhhh!”


Xiao Che, mentre cavalcava, aveva un'espressione serena che manifestava un carattere molto forte. I capelli gli svolazzavano lungo l’abito nuziale rosso e il ragazzo emanava un'aura di eleganza; le voci della folla erano intrise di ogni sorta di malignità, tuttavia tutta quell'invidia, quel risentimento e quel disprezzo sembravano non turbarlo. Chissà quante ragazze si erano innamorate di lui, guardandolo con gli occhi colmi di adorazione.


Anche se la forza misteriosa del ragazzo era il peggio del peggio, il suo aspetto non era poi così malvagio; era anche più bello di Xiao Yulong. Inoltre, il non uscire mai di casa a causa della bassa forza misteriosa gli aveva dato una carnagione di un colore bianco e delicato... Proprio come una bambola vivente!


Quindi, anche se moltissimi giovani lo odiavano, dovevano ammettere che in quella situazione almeno il suo aspetto era degno di Xia Qingyue.


“Pensavo che Xiao Che sarebbe rimasto in carrozza, oggi, ma sta andando a cavallo. Che temperamento... sembra che tutto quello che dicono di lui sia un’invenzione maligna.”


“Tch! Lo scemo del villaggio che tutti prendono in giro sta per sposare il più grande tesoro di clan della Nuvola Vagante. Dovrebbe essere molto orgoglioso di questo! Come può aver paura di perdere la faccia?” fece una voce piena di amarezza.


“Ho sentito che il giovane maestro del Clan Yuwen e altri giovani di buona famiglia desideravano la mano di Qingyue; pensi che proveranno a fermare la cerimonia?”


“Sì, certo! Xiao Che non vale niente… ma suo nonno è Xiao Lie. Tutti i più grandi maestri della città gli devono portare rispetto. Suo figlio è morto e gli è rimasto solo suo nipote, se qualcuno dovesse causargli problemi, quel qualcuno si imbatterà nella furia di Xiao Lie! Inoltre questo è un matrimonio concordato tra i due clan, chiunque si metta in mezzo scatenerebbe anche le ire del Clan Xia. Penso che si siano rinchiusi in casa per sicurezza.”


La processione nuziale proseguì adagio. La distanza tra i clan fu annullata in un’ora e mezza circa.


“Cognato!”


Non appena si trovò nell'ingresso principale dello Xia clan, Che sentì una voce.


Una figura alta almeno due metri e robusta come un toro gli venne incontro e Xiao Che, con gli occhi spalancati, esclamò: “Yuanba! Non ti vedo solo da un mese e sei diventato ancora più alto!”.


Quest'uomo... Anche se era più corretto chiamarlo ragazzo visto che era il fratello minore di Xia Qingyue – Xia Yuanba era il suo nome – aveva solo quindici anni! Guardando il suo fisico nessuno avrebbe mai ipotizzato che fosse ancora un adolescente. Xiao Che a cavallo era più o meno alto come Yuanba.


Il ragazzo pesava centosettantacinque chili, ma non era grasso: solo una montagna di muscoli d’acciaio. La sua forza misteriosa aveva un livello medio, raggiungeva infatti il quarto livello dello stadio Elementare Misterioso, ma grazie alla sua forza fisica poteva tranquillamente competere con un praticante al sesto livello della stessa categoria.


Xia Yuanba era il migliore amico di Xiao Che, il suo unico amico. Già da bambini Yuanba aveva preso a chiamarlo “Cognato”. Prima di compiere otto anni Yuanba era stato un bambino smilzo; passata quell'età era cresciuto in maniera stupefacente. Tutto in lui era aumentato: peso, altezza, appetito, persino la sua forza. Adesso aveva quindici anni e il suo viso ne svelava l'immaturità; sembrava ancora molto giovane ma era pur sempre gigantesco!


Dopo aver ascoltato le parole di Xiao Che, Xia Yuanba si grattò la testa, imbarazzato: “... Non posso farci niente. Tutti i giorni mio padre mi dice di mettermi a dieta, ma non ci riuscirei mai.”


Xiao Che rimase senza parole, non osava immaginare cosa sarebbe diventato quel ragazzo una volta davvero adulto.


Xiao Che sapeva che Xia Yuanba aveva un enorme appetito... Fortunatamente era nato nel Clan Xia, la sua fame avrebbe portato in bancarotta una famiglia normale.


“Eheh, oggi finalmente diventerai mio cognato sul serio.” Il sorriso di Yuanba era sincero, per molto tempo aveva aspettato questo giorno. A suo parere con una moglie forte come sua sorella, nessuno avrebbe osato guardare dall'alto in basso Xiao Che.


“Sbrigati ad entrare, mia sorella è già pronta. Oh, vado ad aprire.”


Detto questo, Yuanba si volse verso la porta d'ingresso del Clan Xia.


La cerimonia si spostò all'entrata del Clan, dove Xiao Che vide un sorridente Xia Hongyi; scese rapidamente da cavallo, si fermò davanti a lui e lo salutò con rispetto: “Zio Xia”.


“Ahah, dopo tutto questo tempo mi chiami ancora zio?” Hongyi rise di gusto. Non era alto di statura, era un normale uomo di mezz'età e un po' in sovrappeso: una persona semplice ed onesta, nessuno in tutta la città avrebbe mai osato sottovalutarlo.


Gli occhi di Xiao Che si illuminarono e così educatamente rispose: "Suocero".


Era sempre stato rispettoso verso Hongyi, visto che l’uomo era il fratello giurato del padre. Fin da bambino aveva sempre sofferto per le cattiverie gli diceva la gente, ma Xia Hongyi si era sempre preso cura di lui. Nonostante il ragazzo fosse nato con le Vene Misteriose danneggiate, Xia Hongyi non aveva mai pensato di violare l’accordo stipulato con il padre di Xiao Che.


“Ahah, bene!" Xia Hongyi annuì, gli diede una pacca sulla spalla e continuò a parlare: "A partire da oggi mia figlia sarà la tua sposa. Anche se non sei un eroe straordinario, sei il figlio di Xiao Ying.
Tuo padre era un uomo eccellente; non rimpiangerò mai di essere stato suo fratello giurato e tu sei suo figlio; anche se le tue Vene Misteriose sono danneggiate, non credo che rimarrai una persona comune a lungo… Tratta bene mia figlia. Non badare a quelli che dicono cattiverie sul tuo conto e parlano a vanvera.”


Gli occhi di Xiao Che celavano ferocia. Annuì con fermezza. “Suocero, non deve preoccuparsi. Anche se la gente mi guarda con disprezzo, una volta che le mie Vene Misteriose saranno guarite, un drago dormiente si sveglierà dall'abisso. Farò in modo di tappare la bocca a tutti quelli che mi guardano dall'alto in basso.”


Xia Hongyi rimase sorpreso dalla dichiarazione del ragazzo... Aveva sempre pensato che Che avesse un carattere debole aggravato da un notevole complesso di inferiorità, ma quel suo discorso e quel suo sguardo calmo e al tempo stesso fiero gli fecero vedere Xiao Che sotto una luce nuova.


“Bene!” Xia Hongyi diede di nuovo una pacca sulle spalle del ragazzo. “Sapevo che il figlio di Xiao Ying non poteva essere una persona qualunque. Aspetterò con ansia che il drago si risvegli. Vai, ora: Qingyue ti sta aspettando.”
                                


                                



