---
weight: 40
title: Capitolo 40 – Jasmine l'Insanguinata (2)
pubDate: 2024-05-24T06:27:25.184Z
tags:
    - atg
---


Sebbene a Cyan Forest Town i negozi fossero molto pochi, vendevano lo stesso qualsiasi cosa potesse tornare utile. Aggrottando parecchio le sopracciglia, Yun Che aumentò la velocità dei propri passi e entrò in una farmacia alla sua destra.


“Farmacista, ha dei Fiori della Lanterna Viola e dei Rampicanti della Sabbia di Ferro?” chiese Yun Che non appena mise piede nel negozio, ispezionando rapidamente gli scaffali.


A prima vista, il farmacista sembrava uno svogliato ed annoiato uomo di mezza età. Le erbe medicinali chieste da Yun Che erano tra le più comuni in assoluto. I Fiori della Lanterna Viola potevano guarire il raffreddore e i Rampicanti della Sabbia di Ferro potevano essere raffinati per ottenere delle rudimentali Pillole di Recupero del Profound; entrambe le erbe potevano essere trovate ovunque ed erano molto economiche. Il farmacista rispose pacatamente: “Sì, quante ne vuoi?”


“Duecentocinquanta grammi di ognuna delle due!” disse rapidamente Yun Che.


Il farmacista impacchettò prontamente le medicine, e gliele porse: “Sono venti monete gialle.”


[Nota dell'autore: la valuta dei continente del Cielo Misterioso si divide in tre tipi di monete: le monete gialle, le monete turchesi e le monete viola. 1 Purple = 100 Cyan = 10000 Yellow. Riferimento per il valore delle monete Profound: le entrate medie annue di una famiglia del continente del Cielo Misterioso sono di circa 30000 monete gialle, ovvero 3 monete viola.]


Yun Che lasciò il denaro sul bancone e se ne andò di corsa; si diresse senza fermarsi verso l'uscita meridionale della città.


Xiao Ba, che aveva finalmente individuato Yun Che, non aveva fretta di attaccare e si limitò a seguirlo con un volto privo di espressione.


L'uscita di Cyan Forest Town apparve subito di fronte ai due. A sud di Cyan Forest Town si trovava una grande catena montuosa, chiamata Scarlet Dragon Mountain Range. Quelle montagne erano abitate da una grande varietà di Bestie Misteriose, che le rendevano molto pericolose. Quando qualcuno si avventurava nel cuore dei monti, spesso incontrava Bestie Misteriose dalla grande forza, che lo costringevano a scappare, a volte salvandosi per miracolo. Le montagne erano state chiamate Scarlet Dragon Mountain Range perché si diceva che al centro di uno dei monti vivesse un enorme Great Drago Fiamma sputa fuoco.


Tuttavia erano solo leggende e nessuno l'aveva mai visto per davvero. I draghi erano le Bestie Misteriose più potenti, perciò anche il più debole di loro sarebbe stato terribilmente forte. E se davvero fossero esisti, nessuno dopo averne visto uno avrebbe potuto sopravvivere per raccontarlo.


Giunto ai piedi delle Scarlet Dragon Mountain Range, Yun Che inspirò lentamente, usando la mano destra strinse al petto i due pacchetti di medicine che aveva comprato nella farmacia, e appoggiò la sinistra sulle erbe, facendo brillare la Perla del Veleno Celeste... improvvisamente, moltissime scaglie gli caddero di mano. Non appena Yun Che spostò la mano sinistra, nel suo palmo rimase solo una piccola quantità di polvere nera e viola.


I Fiori della Lanterna Viola non avevano nessuna proprietà velenosa, così come i Rampicanti della Sabbia di Ferro, perciò anche mischiandoli sarebbe stato impossibile creare un veleno. E anche se fossero stati velenosi, una tossina così debole avrebbe avuto un effetto insignificante contro un individuo che aveva raggiunto lo Stadio Spirito Misterioso; anzi, avrebbe potuto addirittura non avere effetto.


Ma una polvere creata combinando certe componenti dei Fiori della Lanterna Viola e dei Rampicanti della Sabbia di Ferro poteva irritare terribilmente gli occhi. Se fosse entrata in contatto con l'occhio di qualcuno, indipendentemente da quanto fosse forte la sua forza misteriosa, l'avrebbe in ogni caso accecato temporaneamente.


Stringendo quella manciata di polvere, Yun Che si voltò lentamente e guardò Xiao Ba, a nemmeno dieci passi di distanza da lui, che in quel momento sembrava quasi un fantasma.


Xiao Ba fu leggermente sorpreso dal fatto che Yun Che lo avesse notato. Lo guardò con sdegno e disse con voce fredda: “Tu ti chiami Xiao Che, giusto? Sei quel buono a nulla che è stato buttato fuori dalil clan Xiao!”


“No, mi chiamo Yun Che!” Yun Che, tranquillo, ricambiò lo sguardo di Xiao Ba. Non c'era neppure la minima traccia di paura sul suo volto.


“Hmph!” A Xiao Ba non interessava davvero come si chiamasse, né che Yun Che fosse così calmo, dal momento che occuparsi di un completo inetto con le Vene Misteriose danneggiate era un qualcosa per il quale non doveva nemmeno impegnarsi: “Il mio Giovane Maestro mi ha ordinato di rispedirti al tuo creatore! Nella tua prossima vita ricordati di non provocare persone che non puoi permetterti di offendere!”


(Nota: nella versione originale al posto di “al tuo creatore”, Xiao Ba dice “a Yama”; Yama è il demone sovrano dell'inferno nella tradizione cinese)


Non appena finì di parlare, una lama apparve nella sua mano. Agitò il braccio destro e la lama volò verso Yun Che fendendo l'aria, emettendo un sibilo, come se stesse tagliando lo spazio stesso... Xiao Kuangyun gli aveva ordinato di sfigurare Yun Che e di tagliargli la lingua, ma ovviamente Xiao Ba non aveva la pazienza per sprecare così tanto tempo e energie per della spazzatura come Yun Che. Era troppo pigro perfino per toccarlo, perciò si era limitato a lanciare un coltello verso di lui, mirando direttamente alla gola.


Quando vide Xiao Ba estrarre il coltello, Yun Che si agitò improvvisamente, e quando lo vide scagliare la lama, il suo cuore si fermò... Si era preparato per uno scatto di Xiao Ba nella sua direzione e un suo attacco diretto, ma non si aspettava che una persona giunta allo Stadio Spirito Misterioso, proveniente dalla setta Xiao, avrebbe davvero usato un'arma contro un nemico innocuo come lui! Non solo, era arrivato ad assassinarlo con un pugnale da lancio!


Con la sua insignificante forza misteriosa, come avrebbe potuto schivare un coltello lanciato da un avversario che aveva raggiunto lo Stadio Spirito Misterioso?


Xiao Ba era realmente così malvagio? Aveva agito discostandosi dalla logica di una persona normale! Addirittura usare un'arma per uccidere qualcuno senza forza misteriosa; non si vergognerebbe se qualcun altro lo venisse a sapere...? Yun Che lo maledisse, impotente. Il pugnale si rispecchiò nelle sue pupille, avvicinandosi, il suo istinto gli fece prontamente tentare di schivare il colpo di riflesso, ma il suo corpo era troppo lento per riuscirci...


Un attimo prima che la lama affondasse nella gola di Yun Che, un'ombra rossa eruppe dal suo corpo, come un fulmine e si scagliò verso Xiao Ba...


Hisssss------


Il coltello non aveva raggiunto il collo di Xiao Che, era semplicemente svanito nel nulla! Ma ora dietro il corpo di Xiao Ba c'era un'esile figura. Dava le spalle a Yun Che; vestita con un abito bianco, che lasciava nude le gambe al di sotto del ginocchio e i suoi piedi erano splendidi come giada. I suoi capelli rossi scendevano, spettinati, fino alla vita. Era uno spettacolo senza paragoni.


E, nella mano destra, stringeva quello che era chiaramente il pugnale scagliatogli contro da Xiao Ba!


Questa ragazza... il suo vestito, i suoi capelli rossi... non dirmi che...


Xiao Ba era ancora nella stessa posizione di quando aveva lanciato il pugnale, il suo intero corpo era come pietrificato. In quel silenzio spettrale, non si era voltato, non si era mosso né l'espressione sul suo viso era cambiata, come se fosse fuori dal tempo. L'unica differenza erano le sue pupille, ristrette fino a diventare delle dimensioni della cruna di un ago, come se in quel momento avessero visto la cosa più terrificante del mondo...


Spirò una lieve brezza rinfrescante e il corpo di Xiao Ba all'improvviso cadde a pezzi, raggiunto dal vento delicato... Proprio così! Cadde a pezzi, come una costruzione fatta con blocchi di legno dai bambini piccoli, finì a terra, pezzo dopo pezzo, diventando una pozza di sangue e innumerevoli, minuscoli pezzi di carne.


Il vento soffiò contro il viso di Yun Che e gli portò l'odore pungente del sangue. Rimase congelato sul posto. Quando guardò la schiena della ragazza, i suoi occhi si spalancarono e gli mancò il respiro. Anche il suo cuore si fermò quasi completamente.


Il suo abito e i capelli rossi gli fecero capire che era sicuramente la ragazza che aveva incontrato quella notte sulle montagne dietro il clan Xiao, quella che aveva portato nella Perla del Veleno Celeste. Tuttavia, dopo esserci entrata, era sempre rimasta priva di coscienza... ma ora, si era svegliata, aveva lasciato la Perla del Veleno Celeste e gli aveva mostrato la scena più terrificante a cui avesse mai assistito nel continente del Cielo Misterioso.


In un solo istante, quella ragazza era stata senza dubbio in grado di afferrare il coltello prima che raggiungesse la sua gola, e aveva ucciso Xiao Ba... il tutto era apparso solo come un lampo di luce rossa, durato una minuscola frazione di secondo... il corpo di Xiao Ba era stato completamente sminuzzato e per ridurlo in quello stato, dovevano essere serviti almeno qualche centinaia di colpi...


In altre parole, la ragazza non solo aveva fermato in volo la lama che solo un momento prima stava per ucciderlo, ma l'aveva anche usata per colpire Xiao Ba con centinaia di fendenti!


Era... Era davvero una cosa che avrebbe potuto essere fatta da una ragazzina?


No! Era almeno un livello a cui potessero giungere degli... “umani”?!!


Dong!


“Uuuuuuh...”


Durante il momento di estrema sorpresa di Yun Che, il corto pugnale tenuto in mano dalla ragazza cadde a terra e lei emise un lamento di dolore. Subito dopo, si accucciò lentamente a terra, e il suo minuscolo corpo iniziò a tremare leggermente, come se si stesse immergendo in dell'acqua ghiacciata...


“Dannato Veleno Assoluto Ammazza Dei... Com'è possibile che io, una principessa... faccia così tanta... fatica... per usare così poco potere... uuuh...” Yun Che fece con attenzione due passi avanti, e ogni volta che il suo sguardo si posava su di lei il suo cuore sembrava fermarsi... Chi era quella ragazza dai capelli rossi! Xiao Ba era un membro della setta Xiao, quindi doveva aver raggiunto come minimo i primi livelli dello Stadio Spirito Misterioso! Probabilmente nessuno in tutta clan della Nuvola Vagante avrebbe saputo tenergli testa; ma quella ragazza l'aveva ucciso all'istante, in un battito di ciglia!


(Nota: “principessa” deriva da un'espressione arrogante in cui qualcuno parla di sé stesso come se fosse importante. Potrebbe essere davvero una principessa, oppure no.)


Quella ragazza sembrava chiaramente avere solo dodici o tredici anni! A quell'età, anche solo raggiungere lo stadio Elementare Misterioso era raro. Xia Qingyue aveva sorpassato il decimo livello dello stadio Elementare Misterioso a sedici anni e veniva già considerata un talento straordinario, ma quella ragazzina... quella ragazzina..


Era la prima volta, da quando era arrivato nel continente del Cielo Misterioso, che Yun Che era sinceramente strabiliato. Quello che vedeva di fronte a sé era qualcosa decisamente oltre la sua conoscenza... una conoscenza accumulata in due intere vite!


Yun Che fece un profondo respiro, riuscì a calmarsi con un grande sforzo, strinse i denti e infine chiese: “Ragazzina, ti... ti sei svegliata?”


Sentendo la voce di Yun Che, la ragazza smise di tremare. Si alzò in piedi lentamente, si voltò, e mostrò il suo volto, delicato come quello di una bambola. Sebbene quel volto giovane e delicato fosse incredibilmente bello, in quel momento sembrava addolorato. Guardò Yun Che e disse con un tono tranquillo, ma freddo come il ghiaccio: “Incredibile, la Perla del Veleno Celeste ha davvero scelto una persona inutile come te! Non dirmi che la spiritualità di un tesoro divino è stata distorta?"


Strettamente parlando, questa era la prima volta che Yun Che l'aveva vista faccia a faccia. Nonostante l'avesse vista molte volte nella Perla del Veleno Celeste, mentre la guardava di nuovo in quel momento, Yun Che non riusciva a distogliere lo sguardo da lei. Ogni suo connotato del suo volto bianco come la neve era squisitamente delicato e senza difetti; aveva raggiunto il pinnacolo della perfezione.


I suoi occhi erano brillanti e traslucenti come preziose gemme nere, ma anche misteriosi come il cielo notturno. Nel suo sguardo traspariva nobiltà... eppure questa nobiltà non era come l'arroganza insensata e altezzosa di Xiao Kuangyun, ma era una nobiltà che proveniva dall'anima; come se ai suoi occhi qualsiasi spirito in questo mondo, senza alcuna eccezione, fosse semplicemente una grossa formica, mentre ogni creatura in questo mondo fosse insignificante come polvere.


………………………………


Cyan Forest Town, nella locanda.


Tutte le prime portate e i contorni erano stati serviti, eppure Xiao Ba non era ancora tornato.


Xiao Kuangyun iniziò ad agitarsi e sbuffò con freddezza: "Ha davvero perso così tanto tempo contro della spazzatura. Umpf, forse si è perso? Xiao Jiu, vai a dare un'occhiata."


"Sì, Giovane Maestro!" Xiao Jiu obbedì e si alzò subito per uscire dalla locanda, verso la direzione in cui era andato Xiao Ba.
                                


                                



