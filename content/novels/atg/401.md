---
weight: 4010
title: Capitolo 401 - Scommessa
pubDate: 2025-01-31T17:03:16.123Z
tags:
    - atg
---


<strong>Dite la verità, (non) vi mancavano i miei post notturni! Lasciando stare gli scherzi, ho avuto qualche piccolo contrattempo. Scusatemi, cercherò di non pubblicare mai più così tardi</strong>
<strong> -Alstor</strong>


L'uomo dai vestiti rossi fece dividere la folla e si avvicinò. I suoi passi erano lenti e rilassati e la sua postura mostrava un grande orgoglio. Sugli angoli delle sue labbra apparve un debole sorriso che conteneva una traccia di sdegno e senso di superiorità, come quello di un imperatore che guarda dall'alto i suoi sudditi. Gonfiò leggermente il petto e l'emblema che vi era ricamato risplendette alla luce del sole, annunciando a tutti il suo status.


Tutti i presenti erano praticanti del mistero in grado di partire dalle varie Nazioni solo per assistere al Torneo, quindi ovviamente erano individui di grande rilievo e colmi d'arroganza e orgoglio. Tuttavia, di fronte a quel discepolo della setta della Divina Fenice, avvertirono una pressione incommensurabile... anche se le altre Sei Nazioni e l'Impero della Divina Fenice erano chiamati “le Sette Nazioni”, le prime non sarebbero riuscite ad impensierire il secondo neppure unendo le forze. Ogni anno dovevano versare all'Impero della Divina Fenice un'enorme quantità di tributi, e non avevano mai avuto il coraggio di rifiutare di farlo. Per dirla più brutalmente, le altre Sei Nazioni erano come degli stati minori, sottomessi all'Impero della Divina Fenice. Considerando il suo enorme potere, nei suoi territori qualunque membro delle altre Sei Nazioni, anche i maggiori rappresentanti politici o del Profound, potevano soltanto stringere le chiappe ed essere cortesi.


E la setta della Divina Fenice era a capo dell'intero Impero della Divina Fenice! Agli occhi dei praticanti del mistero del resto del continente, era quasi come se i membri della setta della Divina Fenice provenissero da un altro mondo, da un altro piano della realtà.


Inoltre quello era il territorio della setta della Divina Fenice!


Di conseguenza, quando si trovarono di fronte a quel discepolo della setta della Divina Fenice incredibilmente presuntuoso e quando sentirono i suoi insulti, tutti quei giovani che nelle loro Nazioni erano orgogliosi ed arroganti, non osarono lasciarsi trasportare dall'ira. Al contrario, non ebbero il coraggio di fare il minimo rumore. Le sensazioni che provavano guardando quel discepolo della setta della Divina Fenice erano al trenta percento rabbia e al settanta percento paura.


Gli sguardi spaventati e il sentirsi una tigre fra un gruppo di pecore resero il discepolo della Fenice ancora più arrogante e compiaciuto di se stesso. Persino il suo tono di voce si alzò ulteriormente: “Voi ragazzini di queste Sei Nazioni, è meglio che ve ne andiate da qui il prima possibile. Il Quartier Generale Luna Nera non è un luogo in cui voi gentaglia siete degni di entrare. Ammassandovi qui non farete altro che sporcare questa terra e rendere irrespirabile l'aria.”


Yun Che corrugò infastidito le sopracciglia... aveva visto molte persone arroganti, ma era la prima volta che vedeva qualcuno disposto ad umiliare apertamente tutti i presenti, e ad insultare i praticanti del mistero di tutte e sei le altre Nazioni con parole così sprezzanti. Si stava sinceramente chiedendo se quel tipo fosse solo un idiota arrogante o se tutti i discepoli della Fenice si sarebbero comportati nello stesso modo.


Non appena pronunciò quelle parole, ovviamente tutti i presenti si infuriarono ancora di più e alla fine un ragazzo che non sembrava avere neppure vent'anni non riuscì più a controllarsi. Facendosi avanti, urlò con rabbia: “Tu... Perché hai questo atteggiamento così arrogante!? In tutti i setta ci sono discepoli più forti e più deboli. E neppure il tuo setta della Divina Fenice fa eccezione... chissà quali sono in realtà le tue capacità? Tutti sanno vantarsi. Se ne sei in grado... mostraci la tua forza e fai aprire una Formazione Profound!”


Subito dopo, da in fondo alla folla si sentì una voce sbalordita: “Ora ricordo! Quello è Feng Zhaonan, il miglior discepolo del Trentanovesimo Anziano della setta della Divina Fenice! Una volta ho visto il suo nome nella lista dei primi cento classificati al Torneo della Divina Fenice di due anni fa!”


Quando fu gridata quell'informazione, la folla esplose immediatamente in un boato. Gli occhi con cui guardavano quel discepolo della Fenice cambiarono repentinamente, e tutti si spaventarono ancora di più... e per quanto riguarda quel ragazzo che aveva parlato poco prima, impallidì terribilmente.


Non era soltanto un discepolo della setta della Divina Fenice... era persino il miglior studente di un Anziano! Si era piazzato fra i primi cento classificati del Torneo della Divina Fenice!!


Feng Zhaonan scoppiò in una folle risata: “Ahahahahah! Non mi sarei mai aspettato che anche fra voi praticanti del mistero di quelle piccole Nazioni ci fosse qualcuno che conosce il mio grande nome, Feng Zhaonan... Eheh, volete vedere se riesco ad aprire una Formazione Profound del Quartier Generale Luna Nera? In tal caso, aprite bene gli occhi e guardate con attenzione, vedrete la differenza fra i discepoli del mio setta della Divina Fenice e la spazzatura delle vostre minuscole Nazioni!”


“Fate largo!”


Feng Zhaonan fece tre passi in avanti e si fermò di fronte a una delle Formazioni Misteriose. Mettendosi distrattamente in una posa d'attacco, disse in tono svogliato: “Ora spalancate gli occhi e osservate attentamente.”


Poi delle Fiamme della Fenice si accesero rapidamente sul palmo della sua mano e sferrò un violento pugno contro la Formazione Profound.


Immediatamente, tutta l'Energia Misteriosa dell'attacco fu assorbita dalla Formazione Profound. Nel giro di pochi secondi, sul pilastro di cristallo si accesero contemporaneamente le luci rossa, arancione e gialla. Il bagliore accecante continuò a procedere verso l'alto, e pochi istanti dopo diventò verde... ma non si fermò, continuò a salire, anche se rallentando. Alla fine, si accese debolmente anche il blu e dopo circa tre secondi la luce scomparve.


La Formazione Profound ruotò molto velocemente, creando poco alla volta una piccola porta blu. Anche Feng Zhaonan fu avvolto da un sottile bagliore blu, quindi solo lui avrebbe potuto attraversare quella porta.


Il verde permetteva di entrare nel Quartier Generale Luna Nera e simboleggiava anche il fatto che la Gilda dei Mercanti Luna Nera ritenesse una persona straordinaria chi era riuscito ad ottenerlo! Ma Feng Zhaonan non era soltanto riuscito a guadagnarsi l'accesso, aveva ottenuto la luce blu, di grado più elevato della verde. Quindi, secondo i criteri di giudizio della Gilda dei Mercanti Luna Nera, era un genio fra i geni! Tutti i praticanti delle Sei Nazioni erano scioccati e i volti di tutti loro stavano diventando rossi dalla frustrazione.


Feng Zhaonan ritrasse la mano e nei suoi occhi brillò un bagliore compiaciuto. Ma il suo atteggiamento era disinvolto quanto prima e annunciò distrattamente: “Sì, ho colpito senza impegnarmi, ma tutto sommato è accettabile. Voi spazzatura di quelle minuscole Nazioni, sapete cosa rappresenta il blu? Tsk tsk, lasciate stare. Figuriamoci il terzo e il quarto piano, in vita vostra potete sperare al massimo di poter visitare il primo e il secondo. Fareste meglio a sbrigarvi e sparire da qui. Smettetela di accalcarvi qui e impedire agli altri di entrare. Siete davvero senza vergogna.”


Detto questo, fece scorre lo sguardo sulla folla furibonda con occhi pieni di disprezzo, scoppiò a ridere e si avvicinò alla porta blu di fronte a lui. Proprio quando stava per oltrepassarla, dalla folla lo raggiunse alle spalle una voce carica estremamente indignata: “E io che mi stavo giusto chiedendo quanto fosse talentuoso il miglior discepolo di un Anziano della setta della Divina Fenice, vedo che in fin dei conti non sei niente di che. Ma la tua arroganza è molto più grande della tua forza.”


Quando furono pronunciate quelle parole, la folla cadde nella confusione più totale e tutti, uno dopo l'altro, fissarono la persona che aveva parlato. Feng Zhaonan si fermò, e si voltò lentamente. Il suo sguardo cadde su Yun Che e dopo aver ispezionato con noncuranza la sua forza misteriosa mostrò un'espressione sdegnata: “Sei stato tu a dirlo?”


Ad aver parlato, ovviamente, era stato Yun Che. Non era il tipo da mettersi di proposito nei guai, ma ancora più non era il tipo da lasciarsi ridicolizzare senza ribattere. Feng Zhaonan aveva insultato i praticanti di tutte e sei le Nazioni, quindi anche lui... ma questo tutto sommato era secondario.
Quello che Yun Che non riusciva proprio a sopportare era quando si trovava davanti a qualcuno ancora più arrogante di lui!


Come Feng Zhaonan.


L'imponente aura di Feng Zhaonan era senza dubbio sbalorditiva, ma come poteva Yun Che esserne impressionato? Rise con freddezza e rispose: “Esatto, sono stato io.”


“Ahahahahah!” Feng Zhaonan rise come un pazzo, sembrava che avesse appena sentito la barzelletta più divertente del mondo: “E io che mi chiedevo chi fosse così straordinario da permettersi di parlarmi in quel modo, ma a quanto pare sei solo un mucchio di spazzatura da una di quelle piccole Nazioni... Oh, no, non sei neppure degno di essere chiamato spazzatura. La tua forza misteriosa è solo al ridicolo Stadio della Terra Misteriosa. Per me sei solo un rifiuto, eppure osi parlarmi con così tanta arroganza? Devo ammettere che hai del fegato.”


Socchiuse gli occhi e allungò un dito, sorridendo: “Mi crederesti se ti dicessi che per ucciderti mi basta un solo dito? Ma, sfortunatamente, questo è il territorio della Gilda dei Mercanti Luna Nera e non è permesso combattere. In fin dei conti devo rispettare la Gilda dei Mercanti Luna Nera, ma se fosse per me, solo per la tua ridicola affermazione di poco fa ti avrei già uccioe! Dopo essere stato ucciso da me, anche se tu fossi un Principe di qualche Nazione, persino l'erede al trono, posso garantirti che il tuo Imperatore avrebbe ubbidientemente mandato degli uomini a recuperare il tuo corpo, ma che non avrebbe avuto neppure il coraggio di arrabbiarsi.”


Fra i presenti, erano moltissimi i giovani con una forza misteriosa maggiore di quella di Yun Che. Quando il ragazzo aveva gridato quelle parole, all'inizio erano rimasti piacevolmente sorpresi e avevano pensato che finalmente fosse arrivato qualcuno in grado di far abbassare la cresta a quel discepolo della Fenice. Tuttavia, quando avevano scoperto che Yun Che era solo all'Stadio della Terra Misteriosa erano rimasti delusi e alcuni si erano addirittura chiesti si fosse pazzo... con una forza misteriosa all'Stadio della Terra Misteriosa, aveva davvero avuto il coraggio di sfidare uno dei migliori discepoli della setta della Divina Fenice.


“Ma se ora ti inginocchi e inchini tre volte, e se mi chiami 'Nonno' tre volte, forse potrei risparmiarti la vita e lasciarti andare via sano e salvo dalla Città della Divina Fenice. Del resto, come potrebbe un nonno sopportare l'idea di uccidere il proprio nipote? Ahahahahaa.” disse Feng Zhaonan, con disprezzo ed arroganza.


Tutti i presenti guardarono Yun Che con sguardi di compassione... anche se non era abbastanza forte da difendersi, aveva comunque agito avventatamente. Come poteva essere così facile prendere a schiaffi la setta della Divina Fenice!? Tutti sapevano già quale tragica fine lo attendeva.


“Inchinarmi?” l'angolo delle labbra di Yun Che si inclinò leggermente, sul suo viso non c'era la minima traccia di paura e, anzi, comparve un sorriso quasi impercettibile: “Mi sembra una buona idea. Allora, Feng Zhaonan, perché non facciamo una scommessa? Mi interessa molto poter visitare il Quartier Generale Luna Nera e oggi sono venuto qui per entrarvi e dare un'occhiata in giro. Se non sarò in grado di accedere al terzo e al quarto piano come te, lasciamo stare gli inchini, potrai fare della mia vita quello che vorrai. Ma se riuscirò a far salire la luce oltre il blu, eheh... allora sarai tu ad inginocchiarti ed inchinarti tre volte di fronte a me e a chiamarmi 'Nonno' tre volte... hai il coraggio di accettare questa scommessa?”


Quando Yun Che pronunciò queste parole, tutti sobbalzarono dallo stupore. Il ragazzo dell'Impero del Demonio Nero che poco prima era stato scaraventato via dalla Formazione Profound gli ricordò con un grido: “Sei pazzo!? Sbrigati, rimangia quello che hai detto. Dimenticati del blu, persino raggiungere il verde è più difficile che scalare i Cieli! Io sono ai primi livelli dello Stadio del Cielo Misterioso, qualcuno come te che sei solo all'Stadio della Terra Misteriosa, praticamente... ti stai praticamente umiliando da solo.”


“Lascia stare, Fratello Maggiore Yin. Non preoccuparti di lui, dev'essere un folle.” dissero frettolosamente i suoi compagni, temendo che Feng Zhaonan se la potesse prendere anche con lui.


“Tu? Una scommessa con me? Più in alto del blu?” gli occhi di Feng Zhaonan tremarono e il suo intero volto sembrò essere colto da spasmi. Poi, scoppiò a ridere senza controllo, ondeggiando avanti e indietro e riuscendo a malapena a respirare: “Ahah... Ahahahah... è davvero la barzelletta migliore che io abbia mai sentito in vita mia... della spazzatura all'Stadio della Terra Misteriosa... spera davvero di poter superare il blu... e vuole anche fare una scommessa con me... Ahahah... Ahahahahah...”


Gli occhi dei presenti puntarono su Yun Che, e ormai era come se stessero guardando un totale idiota. Il ragazzo fissò con freddezza Feng Zhaonan, che stava ancora ridendo. Quando finalmente smise di sghignazzare, Yun Che gli chiese tranquillamente: “Hai il coraggio di farlo o no? Se non te la senti, ottimo, ti lascerò andare. Il mio tempo è estremamente prezioso e non voglio sprecarne troppo con della spazzatura arrogante come te.”


La folle risata di Feng Zhaonan si interruppe, e il suo sguardo si fece istantaneamente serio: “Stai dicendo che non ne ho il coraggio? Eheh... nonostante tutto, continui ad essere un rifiuto, un deficiente che non sembra conoscere la differenza fra il cielo e la terra. Tu, da solo, non sei degno di fare una scommessa con me. Ma dato che oggi mi sento particolarmente di buon umore, giocherò con te. Se riuscirai a superare il blu, figuriamoci inchinarmi e chiamarti 'Nonno' tre volte, sarei disposto anche a farlo diecimila volte. Su, forza. Svelto, colpisci la Formazione Profound, fammi vedere. Fammi vedere da vicino come riuscirai a superare il blu... Ahahahahah...”


“Ottimo.” annuì Yun Che. Poi, sollevò improvvisamente lo sguardo e guardò un punto davanti a lui, in cima all'edificio: “Siccome ormai la scommessa è stata fatta e siamo nel territorio del Quartier Generale Luna Nera, perché non chiediamo a quell'Anziano al settimo Piano, che ci ha guardato per tutto questo tempo, di farci da testimone?”


Al settimo piano della Gilda dei Mercanti Luna Nera, un uomo piuttosto anziano e interamente vestito di viola era fermo di fronte ad una finestra. Immobile come una statua, aveva osservato in silenzio la piazza per molto tempo. Quando la voce di Yun Che lo raggiunse da lontano, l'intero corpo dell'anziano tremò per qualche istante, e sul suo volto apparve un'espressione scioccata... controllò con attenzione gli occhi di Yun Che e comprese che stava proprio guardando dritto verso di lui!


È davvero stato in grado di individuarmi? Stupore e meraviglia riempirono l'animo dell'anziano vestito di viola...


Il settimo piano della Gilda dei Mercanti Luna Nera era a più di un chilometro e mezzo d'altezza, e la distanza orizzontale fra il palco di cristallo e la Sede Principale era di qualche altro centinaio di metri. Inoltre le finestre del Quartier Generale Luna Nera erano realizzate con un materiale unico e preziosissimo, che permetteva di osservare chiaramente dall'interno, ma impediva completamente di vedere dall'esterno. Contando anche che la forza misteriosa dell'anziano vestito di viola era enorme, anche se un Trono fosse stato a solo qualche centinaio di metri di distanza avrebbe trovato molto difficile individuare la sua aura.


… ma quel Yun Che, con una forza misteriosa soltanto all'Stadio della Terra Misteriosa, è davvero riuscito a individuarmi! E sa anche che li stavo osservando già da parecchio!


In realtà, naturalmente non poteva essere stato Yun Che ad aver percepito che l'anziano vestito di viola li aveva osservati dal settimo piano per tutto il tempo. Era stata Jasmine.
                                


                                



