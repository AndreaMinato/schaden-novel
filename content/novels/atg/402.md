---
weight: 402
title: Capitolo 402 - L'Anziano Zi
pubDate: 2025-01-31T17:03:16.123Z
tags:
    - atg
---


<em>0 capitoli in coda, 0/10 donazione
-Alstor</em>


L'anziano vestito di viola rimase immobile, senza dire nulla, perché non sapeva con certezza se Yun Che avesse semplicemente tirato ad indovinare per impressionare i presenti o se l'avesse davvero individuato... nel secondo caso, si sarebbe trattato di un fatto inconcepibile.


A quel punto, Yun Che aggiunse: “Se non vuole rispondere, considererò il suo silenzio come un consenso, Anziano. Per essere riuscita ad ottenere un così grande successo, credo che la Gilda dei Mercanti Luna Nera ritenga l'onestà la migliore delle virtù. Sono convinto che non permettereste mai a qualcuno che si rimangia la parola data di fare affari con voi.”


Feng Zhaonan rise a squarciagola: “Un Anziano al settimo piano? Ahahahah! Da questa distanza neppure io potrei riuscire a vedere qualcuno all'interno del Quartier Generale Luna Nera, figurarsi della spazzatura come te. Tentando di mettere in piedi una recita del genere, ti sei davvero ridotto al livello di un ridicolo pagliaccio.”


Yun Che rise con freddezza. Senza dire nient'altro, si avvicinò alla Formazione Profound con puntati addosso gli occhi di tutti... aveva già più o meno capito in base a cosa quel cristallo valutava il talento; l'età e la forza... non il semplice livello della forza misteriosa. Quindi, se aveva ragione, in qualsiasi caso avrebbe ottenuto un risultato migliore di quello di Feng Zhaonan.


Yun Che distese entrambe le braccia e raccolse la sua Energia Misteriosa. Aprì immediatamente “Purgatorio” e attaccò con un Distruzione della Luna e delle Stelle.


L'Impero della Divina Fenice esisteva da più di cinquemila anni e quel palco di cristallo, molto stranamente, era ancora più antico. La potenza dell'attacco di Yun Che, che aveva aperto Purgatorio, era tremendamente spaventosa, eppure quando colpì la Formazione Profound non si sentì nessun rumore e tutta la forza del pugno fu assorbita istantaneamente, senza che ne fuoriuscisse neppure un briciolo.


Clan clang clang...


All'improvviso, il pilastro di cristallo si illuminò silenziosamente... la luce, partendo dal rosso, raggiunse quasi immediatamente il blu. I suoni dei cinque colori che si accendevano si sovrapposero, scioccando tutti i presenti e facendo fischiare le loro orecchie.


Fino a poco prima, i volti di tutti gli spettatori erano stati caratterizzati da espressioni di compassione e si erano preparati ad assistere ad una scena tragicomica, ma ciò che videro li lasciò immediatamente a bocca aperta e nessuno sembrò credere ai propri occhi. Il ghigno di Feng Zhaonan si irrigidì istantaneamente e gridò involontariamente: “Questo... è impossibile!”


La velocità con cui la luce risaliva il cristallo diminuì, ma non si fermò e attraversò tutta la fascia blu, superandola e accendendo anche la parte indaco.


“Waah!!” tutti i presenti gridarono senza neppure rendersene conto... ma la luce non si spense, anzi, continuò a salire ancora e ancora. La luce indaco divenne rapidamente azzurra. Poi, si sentì solo un altro “clang”...


Un bagliore viola si illuminò nella parte più alta del pilastro di cristallo.


Rosso, arancione, giallo, verde, blu, indaco e viola... tutti i colori si erano accesi e l'intero pilastro di cristallo brillò coi colori dell'arcobaleno. Lentamente, il viola si diffuse verso il basso avvolgendo tutti gli altri colori e circondando tutto il cristallo. La luce viola rimase accesa per dieci secondi, poi svanì poco alla volta. La Formazione Profound di fronte a Yun Che ruotò molto velocemente su se stessa e si formò lentamente una porta viola. Anche Yun Che era stato avvolto da un tenue bagliore viola.


Al settimo piano del Quartier Generale Luna Nera, l'anziano vestito di viola, che era rimasto a guardare dalla finestra, aveva un'espressione stupefatta. Fissò attentamente Yun Che e dopo un bel po' riuscì a dire lentamente qualche parola: “Stadio della Terra Misteriosa... Inconcepibile...”


Quel risultato aveva superato anche le aspettative di Yun Che. Infatti, la Formazione Profound valutava l'età e la forza, ma inoltre le paragonava alla media di chi si trovava allo stesso livello di forza misteriosa. Yun Che era nella fase finale dell'Stadio della Terra Misteriosa, eppure la sua forza era paragonabile a quella di qualcuno a metà dello Stadio Imperatore Misterioso. Quello era il massimo della sua potenza, e si potrebbe dire che in tutto il continente del Cielo Misterioso nessuno fosse capace di raggiungere un risultato simile.


Tutti i presenti erano rimasti pietrificati dallo stupore. Un ragazzo che si era classificato fra i cinquanta migliori della Nazione del Demonio Nero era riuscito soltanto a raggiungere il giallo. Feng Zhaonan era il miglior discepolo di un Anziano della setta della Divina Fenice e aveva raggiunto il blu, un risultato che non avrebbero mai sperato di ottenere in vita loro. Eppure quel ragazzo, che era solo all'Stadio della Terra Misteriosa, aveva davvero... acceso la leggendaria, quasi mitica luce viola!!


Questo significava che, secondo i criteri della Gilda dei Mercanti Luna Nera, era fra le persone più talentuose di tutto il continente del Cielo Misterioso! Anche se il blu e il viola erano separati solo dall'indaco, i due non erano semplicemente “livelli diversi”, erano come due differenti piani d'esistenza, due mondi a parte! Di fronte a qualcuno in grado di ottenere il giallo, chi raggiungeva il blu era come un essere trascendente, a cui non poteva neppure essere paragonato. Ma in confronto a chi faceva illuminare il viola... non era altro che spazzatura.


“Impossibile... impossibile... deve esserci... un problema nella Formazione Profound... Impossibile!” fissando la luce viola che doveva ancora svanire del tutto, Feng Zhaonan cominciò a tremare dalla testa ai piedi... era nato nella Città della Divina Fenice, quindi sapeva meglio di chiunque altro cosa significasse quel colore. Infatti, in quella generazione di praticanti del mistero solo un'altra persona aveva raggiunto il viola. Persino l'indaco era molto raro. Per quanto ci provasse, non riusciva a credere che un misero ragazzo di una delle altre Sei Nazioni, con una forza misteriosa all'Stadio della Terra Misteriosa, qualcuno che non era degno neppure della sua attenzione... fosse davvero riuscito a raggiungere il leggendario colore viola!


Anche se aveva mormorato a bassa voce che ci doveva essere qualcosa che non andava nella Formazione Profound... sapeva meglio di chiunque altro che ciò era assolutamente impossibile. Si diceva che quelle trentadue Formazioni Misteriose fossero state create da un Monarca al Stadio Sovrano Misterioso e che esistevano da prima che nascesse l'Impero della Divina Fenice. Come potevano sbagliare?


Yun Che si voltò, guardò Feng Zhaonan e ridacchiò: “Feng Zhaonan, questo è il risultato. Non dovresti aver già dimenticato la nostra scommessa, giusto? Quindi, perché sei ancora lì in piedi? Perché non ti sei già inginocchiato ed inchinato di fronte a tuo nonno?!”


“Tu!” Feng Zhaonan divenne estremamente scuro in volto... prima di quel momento, non avrebbe mai e poi mai creduto che qualcuno solamente all'insignificante Stadio della Terra Misteriosa potesse superare il blu... figurarsi raggiungere il viola. Anche lasciando da parte uno dei migliori discepoli della setta della Divina Fenice, neppure una persona comune sarebbe stata in grado di sopportare l'umiliazione di doversi inginocchiare, inchinare e chiamare qualcuno “Nonno”. Se lo avesse fatto, una vergogna così grande lo avrebbe accompagnato per il resto della sua vita.


“Sei solo un mucchio di spazzatura all'Stadio della Terra Misteriosa, come puoi aver raggiunto il viola!” gridò Feng Zhaonan, stringendo i denti: “Evidentemente c'è qualcosa che non va nella Formazione Profound... o forse hai usato un trucco! Tu, vuoi che io, Feng Zhaonan della setta della Divina Fenice, mi inginocchi davanti a te... è semplicemente assurdo!”


“Ahah” Yun Che sogghignò: “la setta della Divina Fenice è famoso per essere il migliore del mondo, la sua potenza e la sua influenza sono conosciute ovunque e suscitano ammirazione nel cuore di molte persone. Non mi sarei mai aspettato che tu, un suo discepolo, fossi arrogante, altezzoso ed egocentrico oltre ogni misura, e che tu fossi anche così codardo da rimangiarti la parola data. È davvero un'enorme delusione. Tuttavia, non puoi annullare la nostra scommessa perché tutti i presenti sono testimoni! Se davvero non ci tieni alla tua patetica reputazione, sei libero di scappare con la coda fra le gambe. Ma chissà cosa succederebbe se in città si diffondesse la voce e se tutti venissero a sapere che hai gettato al vento l'onore della tua setta di fronte a cittadini di tutte e sei le Nazioni, per di più nel territorio della Gilda dei Mercanti Luna Nera. Mi chiedo se ti espellerebbero dal setta della Divina Fenice... oh, no, è vero, il più grande tabù della setta della Divina Fenice è la discendenza di sangue, quindi non caccerebbero mai un loro discepolo. Forse si limiterebbero direttamente a... fare pulizia?”


Quando poco prima Feng Zhaonan si era fatto avanti, gli sguardi intimoriti di tutti i presenti gli avevano dato un piacere indescrivibile. Ma ora, quegli stessi sguardi gli sembravano dei pugnali che lo trafiggevano in ogni parte del corpo... se fosse stato da solo con Yun Che, non avrebbe esitato ad ucciderlo senza farlo sapere a nessun altro. Ma non solo si trovava nel territorio della Gilda dei Mercanti Luna Nera, c'erano anche più di diecimila testimoni. Era la prima volta in vita sua che veniva messo così alle strette.


“In questa generazione del mio grande e potente setta della Divina Fenice, solo una persona ha raggiunto il viola! Come può della spazzatura all'Stadio della Terra Misteriosa come te aver ottenuto lo stesso risultato! Evidentemente c'è un problema nella Formazione Profound... davvero credi di essere degno di costringermi ad inchinarmi?! Nessuno può farlo! E in più, cerchi di usare il nome del mio stesso setta per intimorirmi? Ahah... ahah, semplicemente ridicolo!”


Feng Zhaonan rise a squarciagola e si mise a gridare, ma era chiaro che non si sentiva sicuro di ciò che aveva detto, specialmente le ultime parole.


A quel punto, all'improvviso dall'alto giunse una voce piuttosto anziana: “Ragazzino della setta della Divina Fenice, la tua arroganza ti ha messo nei guai, eppure non sei disposto ad ammettere di aver perso la scommessa e, anzi, metti in dubbio l'efficacia delle Formazioni Misteriose della mia Gilda dei Mercanti Luna Nera!? Temo che neppure il tuo Maestro, Feng Yunzhi in persona, avrebbe il coraggio di fare una cosa del genere!”


Quella voce non era assordante, ma ogni parola dava la sensazione la sensazione di essere schiacciati da una montagna. Il livello della forza misteriosa di chi aveva parlato doveva essere semplicemente inimmaginabile. Feng Zhaonan sollevò lo sguardo verso il settimo piano dell'edificio e sul suo volto scioccato apparve un profondo terrore. Disse affrettatamente: “È... È l'Anziano Zi! Anziano Zi, la prego di calmarsi. Questo ragazzo... questo ragazzo non aveva nessuna intenzione di contraddire la Gilda dei Mercanti Luna Nera.”


“No? Allora vuoi forse dirmi che ho problemi all'udito?” chiese la voce, assordante.


Il volto di Feng Zhaonan divenne cinereo, e non osò rispondere per parecchio tempo...


Un discepolo di alto grado della setta della Divina Fenice era davvero stato spaventato così tanto da chi aveva parlato. Yun Che era piuttosto sorpreso, ma sollevò lo sguardo e disse: “La ringrazio per le sue parole, Anziano.”


“L'onestà è il più importante dei principi della mia Gilda dei Mercanti Luna Nera, non possiamo sopportare di vedere qualcuno così spregevole da non mantenere la parola data. Ma, in fin dei conti, quel ragazzino è un discepolo della setta della Divina Fenice. Se davvero si inchinasse ed inginocchiasse, sarebbe un'umiliazione insopportabile ed ingiusta per l'intero setta. Non ne trarresti alcun vantaggio, quindi è meglio che entrambi lasciate perdere.”


“Ha ragione Anziano.” rispose allegramente Yun Che: “È solo che non potevo sopportare di vederlo guardare tutti dall'alto in basso ed insultare noi praticanti del mistero delle altre Sei Nazioni, quindi ho voluto dargli una piccola lezione.”


L'espressione di Yun Che si fece imperscrutabile, e si voltò verso Feng Zhaonan con un sorriso raggiante: “L'Anziano della Gilda dei Mercanti Luna Nera ha già chiesto pietà per te, al posto tuo, quindi ovviamente rispetterò la sua autorità... non dovrai più prostrarti davanti a me, né dovrai chiamarmi 'Nonno'. Ma se ti lasciassi andare così, allora che senso avrebbe la nostra scommessa? Noi membri delle Sei Nazioni saremmo stati insultati da te, ma tu non riceveresti nessuna punizione! Quindi, ti conviene ripagarci in qualche modo! Mn...” Yun Che si portò una mano al mento, e i suoi occhi si restrinsero fino a diventare due fessure, mentre squadrava Feng Zhaonan da capo a piedi: “In effetti i tuoi vestiti non sono affatto male, togliteli e consegnameli... Anziano, la mia richiesta non è eccessiva, vero?”


La voce dell'Anziano rispose: “La Veste della Fenice rappresenta la posizione di discepolo della setta della Divina Fenice. Nessuno al di fuori della setta oserebbe copiarla, tanto meno indossarla. Anche se non so a cosa ti possa servire, in confronto alla vostra scommessa di prima la tua proposta è abbastanza misericordiosa. Ragazzino della setta della Divina Fenice, ti è già stato concesso molto, hai qualche altra obiezione?”


La Veste della Fenice rappresentava l'appartenenza alla setta della Divina Fenice, toglierla era un po' come rinunciare alla propria posizione. Ma senza dubbio era un prezzo migliaia di volte migliore che inchinarsi. Tenendo conto anche della pressione straordinaria esercitata dall'Anziano della Gilda dei Mercanti Luna Nera, come poteva Feng Zhaonan anche solo provare a dire qualcos'altro? Digrignando i denti, si tolse la Veste della Fenice, la lanciò a Yun Che, e indossò rapidamente degli altri abiti. Dopo aver dato un'ultima occhiata carica d'odio a Yun Che, se ne andò senza neppure voltarsi.


“Se consideri spazzatura chi è più debole di te, devi ammettere la sconfitta quando incontri qualcuno di più forte, e dovresti considerare spazzatura anche te stesso! la setta della Divina Fenice negli ultimi cinquemila anni ha affrontato molte difficoltà per poter diventare ciò che è oggi. Anche se non puoi migliorare la reputazione della tua setta, dovresti evitare di ridicolizzarti sfruttando la tua posizione per vantarti e facendoti disprezzare dagli altri!” gridò freddamente Yun Che a Feng Zhaonan. Poi, senza aspettare la sua reazione, si voltò e si avvicinò alla Formazione Profound che aveva colpito poco prima.


Ormai tutti i presenti stavano guardando Yun Che con profonda ammirazione. Nessuno lo sottovalutava più solo per la sua forza misteriosa all'Stadio della Terra Misteriosa. E al tempo stesso, gli erano sinceramente grati per aver permesso a tutti loro, membri delle Sei Nazioni, di avere una piccola vendetta contro quel discepolo della setta della Divina Fenice. Tuttavia, le parole dure con cui aveva affrontato Feng Zhaonan e il fatto che avesse fatto accendere la luce viola li aveva intimoriti e, nonostante la loro gratitudine, non ebbero il coraggio di avvicinarsi a lui. Mentre Yun Che si dirigeva verso la Formazione Profound, tutti si affrettarono ad indietreggiare per lasciarlo passare. I loro sguardi lo seguivano e rimasero puntati su di lui finché attraversò la porta viola svanì nel nulla.


La porta viola teletrasportò Yun Che al settimo piano della Gilda dei Mercanti Luna Nera... un luogo dove poche persone in tutto il continente del Cielo Misterioso avevano messo piede.
                                


                                



