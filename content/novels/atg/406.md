---
weight: 4060
title: Capitolo 406 - Phoenix Heliantus
pubDate: 2025-01-31T17:03:16.124Z
tags:
    - atg
---


<strong>0 capitoli in coda, 0/10 donazione</strong>


<strong>-Alstor</strong>


Gongsun Yu alzò l'offerta a mille monete viola senza battere ciglio, poi diede un'occhiata a Yun Che. Se fosse stata un'asta nella Gilda dei Mercanti Luna Nera, non avrebbe mai osato essere anche solo leggermente arrogante, ma durante quell'asta clandestina si sentiva totalmente autorizzato ad agire in modo irrispettoso e provocatorio, grazie alla fama del suo setta Holy Sword. Non avrebbe mai potuto immaginare che qualcuno all'infimo Stadio della Terra Misteriosa avrebbe avuto il coraggio di rilanciare contro di lui dopo essere stato minacciato.


Considerando la reputazione della setta Holy Sword, la grande quantità di denaro che Gongsun Yu aveva con sé e l'improvviso aumento del prezzo, pensava che Yun Che avrebbe sicuramente rinunciato. Tuttavia, la sua espressione restò immutata e annunciò con una voce estremamente calma: “Mille e cento monete viola!”


Fare un'offerta da più di mille monete viola con una tale disinvoltura non era qualcosa che si poteva fare senza avere alle spalle qualcuno di molto potente. Essendo figlio del Maestro della setta Holy Sword, Gongsun Yu riceveva ogni anno circa ventimila monete viola, abbastanza da comprare tutto ciò di cui aveva bisogno per allenarsi. Mille monete viola per due Cristalli Purple Jade Marrow erano già il suo limite, ed erano molte più del reale valore dei due Cristalli. Ma ormai aveva cercato di intimorire gli altri partecipanti, e anche se il suo avversario aveva rilanciato senza pietà non poteva permettersi di lasciarlo vincere così facilmente, o avrebbe perso credibilità.


Gongsun Yu strinse i denti con ansia, ma mantenne il sangue freddo e rilanciò fingendosi tranquillo: “Mille e duecento monete viola.”


“Mille e cinquecento!” senza esitare neppure per un istante, Yun Che rilanciò subito dopo Gongsun Yu.


Le espressioni di tutti i presenti mutarono lievemente, e Xiao Qi divenne raggiante come un albero di mele selvatiche in piena fioritura. Fino a quel momento non aveva prestato molta attenzione a Yun Che, ma ora lo guardava con uno sguardo compiaciuto e quasi con le lacrime agli occhi.


Gongsun Yu, alla fine, divenne cupo in volto. Solitamente, impiegava un mese per spendere mille e cinquecento monete viola. Non poteva permettersi di pagare così tanto i due Cristalli Purple Jade Marrow. I cristalli con l'essenza più pura in assoluto erano i Cristalli Purple Veined Heaven, i Cristalli Purple Jade Marrow erano un materiale secondario. Mille e cinquecento monete viola erano sufficienti ad acquistare cinquanta grammi Cristalli Purple Veined Heaven, quindi pagare così tanto quei due Cristalli era praticamente come gettare soldi al vento.


Si voltò verso Yun Che e gli disse con un finto sorriso: “Amico, a giudicare da quanto sei spregiudicato, la tua Famiglia deve essere molto potente. Non dico di conoscere tutti i membri delle Famiglie più importanti della Città della Divina Fenice, ma probabilmente ne conosco la maggior parte, eppure non ti ho mai incontrato. Vieni da fuori città? Oh, ho notato solo ora i tuoi abiti, per caso vieni da una delle altre Sei Nazioni?”


Yun Che ovviamente aveva compreso le intenzioni di quel Gongsun Yu. Sogghignò dentro di sé, e anziché evitare la domanda rispose chiaramente: “Le tue supposizioni sono corrette. Non sono un cittadino dell'Impero della Divina Fenice, vengo dall'Impero Ventoblu. Ma le mie origini non hanno molto a che fare con quest'asta, giusto?”


Impero Ventoblu?


Tutti i partecipanti si erano chiesti fin dall'inizio da dove venisse Yun Che. Avevano pensato che, per essere così disinvolto nello spendere grandi quantità di denaro e non aver paura di sfidare Gongsun Yu, doveva provenire da una famiglia straordinaria. Ma ora che avevano scoperto che proveniva dall'Impero Ventoblu, tutti mostrarono espressioni estremamente disgustate, sembrava addirittura che alcuni lo stessero insultando mentalmente. In quanto cittadini dell'Impero della Divina Fenice, provavano un disprezzo istintivo per chi proveniva dalle altre Sei Nazioni. Inoltre, l'Impero Ventoblu era il più debole di tutti. Ai loro occhi, qualcuno dell'Impero Ventoblu sarebbe sempre stato un individuo inferiore a loro.


“Oh... oh! Hahahaha, allora abbiamo un amico dall'Impero Ventoblu.” Gongsun Yu scoppiò immediatamente a ridere e il suo presentimento di poter essere sconfitto da Yun Che scomparve completamente: “Non mi sorprende che ci tenessi tanto a quei Cristalli Purple Jade Marrow, credo che nel tuo Impero Ventoblu tu non possa aver mai visto un tesoro così prezioso, vero? In questo caso, ovviamente sono disposto a concederteli... però sono piuttosto curioso, a cosa ti servono questi due Cristalli? Forse, come me vuoi rafforzare la coscienza spirituale della tua arma? Oh no, nel tuo Impero Ventoblu le Armi Sky Profound dovrebbero essere le più preziose, quindi non potresti usare dei Cristalli Purple Jade Marrow per questo scopo. Del resto, la tua forza misteriosa è solo all'Stadio della Terra Misteriosa, hehe, mi sembra improbabile che tu possa riuscire a controllare un'Arma Sky Profound... e per quanto riguarda l'usarli come carburante per le Arche Profound... Eh? Nell'Impero Ventoblu c'è davvero qualcuno che può permettersi di utilizzare un'Arca Profound?”


La stanza si riempì immediatamente di risate fragorose. Di fronte a un cittadino dell'Impero Ventoblu, anche le persone più deboli dell'Impero della Divina Fenice provavano un istintivo senso di superiorità. Perché mai avrebbero dovuto nascondere il loro disprezzo?


Ovviamente, Yun Che sapeva che non appena avesse ammesso di provenire dall'Impero Ventoblu ci sarebbe stata quella reazione. Non ci fu neppure il più piccolo cambiamento nel suo sguardo, e senza sprecare fiato per discutere con quelle persone prese mille e cinquecento monete viola, poi si fece consegnare da Xiao Qi la scatola in cui si trovavano i due Cristalli. I Cristalli Purple Jade Marrow di buona qualità erano ricavati solo da miniere di Cristalli Viola molto grandi e possedevano una quantità fissa di materia spirituale, quindi erano in grado di rafforzare la coscienza di un'arma. Non si sapeva con precisione quanto potessero migliorarla. Se avesse ottenuto un buon risultato, allora Yun Che ne avrebbe cercati altri.


E l'oggetto successivo era proprio quello per cui Yun Che era venuto!


Xiao Qi si fece dare dall'uomo un'altra scatola di giada, e disse sorridendo: “Il secondo tesoro è un ingrediente medicinale. Anche se non è potente quanto i Cristalli Purple Jade Marrow, è ancora più difficile da trovare, sapete?”


Mentre parlava, Xiao Qi aprì la custodia e mostrò loro una pianta a forma d fiamma, che lampeggiava emettendo una luce rossa. Subito dopo, richiuse la scatola per evitare che l'aura medicinale si disperdesse.


“Oh, è davvero del Phoenix Heliantus!” esclamò qualcuno.


Quando sentì le due parole “Phoenix Heliantus”, Yun Che spostò lo sguardo sul piccolo scrigno di giada... a quanto pare se ne sarebbe andato molto presto.


“Esatto, è del Phoenix Heliantus, e per di più ha appena raggiunto la piena maturità, e non ha subito alcun danno, sapete?” disse Xiao Qi, raggiante: “Tutti voi dovreste sapere che il Phoenix Heliantus non è utilizzato solo in ambito medico, per curare i meridiani e aprire temporaneamente le Profound Opening, ma è anche di grande aiuto per chi coltiva l'attributo del Fuoco e si trova ad un collo di bottiglia. È solo che appena cresce un Phoenix Heliantus, viene immediatamente preso dal setta della Divina Fenice. E quello che ho fra le mani è l'unico in tutta la Città della Divina Fenice a non appartenere a loro. Non potreste comprarne uno neppure alla Gilda dei Mercanti Luna Nera... Quindi, signori, non dovete lasciarvi sfuggire quest'opportunità! Altrimenti, dovrete aspettare circa un anno prima di poter riprovare a comprarlo!”


Le parole di Xiao Qi sembravano un'esagerazione, ma Yun Che sapeva che non erano del tutto false perché il giorno prima aveva visitato la Gilda dei Mercanti Luna Nera, e in effetti non aveva potuto comprare neppure un Phoenix Heliantus. Quando Xiao Qi ebbe finito di parlare, Yun Che chiese immediatamente: “Qual è il prezzo minimo?”


Gli occhi lucenti di Xiao Qi si spostarono verso Yun Che, e disse delicatamente: “A quanto pare è molto interessato al Phoenix Heliantus, caro signore dell'Impero Ventoblu. L'offerta minima è di Mille monete viola.”


Anche se il Phoenix Heliantus era raro, non era affatto un medicinale di prima categoria. Inoltre, usarlo era incredibilmente complicato e spesso si perdevano grandi quantità della sua essenza. Anche per chi coltivava arte misteriosa del fuoco, non era poi così utile, quindi quel prezzo era davvero troppo alto. Evidentemente, era così caro solo perché era “l'ultimo Phoenix Heliantus”, quindi nessuno dei partecipanti mostrò il minimo interesse. Ma appena Xiao Qi finì di parlare, Yun Che continuò: “Duemila monete viola, lo prendo!”


Con dieci milioni di monete viola a sua completa disposizione, Yun Che si sentiva incomparabilmente sicuro di sé. Voleva solo prendere quel Phoenix Heliantus il prima possibile, per non perdere altro tempo... il Torneo sarebbe iniziato fra due settimane. Ogni minuto ed ogni secondo erano di vitale importanza.


“Cosa diavolo!?” mormorarono molti dei presenti.


Aveva speso mille e cinquecento monete viola per due Cristalli Purple Jade Marrow... e ora, ne aveva offerte duemila per un Phoenix Heliantus...


Quel moccioso dell'Impero Ventoblu era davvero così ricco, o aveva qualcosa che non andava nel cervello!?


Quando aveva annunciato il prezzo di mille monete viola, Xiao Qi era incredibilmente nervosa perché sapeva che era un prezzo troppo alto. Ma non si sarebbe mai aspettata che, subito dopo averlo detto, qualcuno avrebbe immediatamente raddoppiato l'offerta! Si sentì esplodere dalla gioia, e anche la sua espressione divenne molto più radiosa: “Per aver offerto subito duemila monete viola, è davvero generoso, signore dell'Impero Ventoblu. Apprezzo sinceramente i gentiluomini come lei... qualcun altro vuole rilanciare? Questo è l'ultimo Phoenix Heliantus dell'anno, sapete? Se vi lasciate scappare quest'opportunità, anche se aveste molti più soldi non potreste comprarne...”


Tutti gli altri rimasero in silenzio... che idiozia, eccetto qualcuno che coltivava l'attributo del fuoco e aveva un urgente bisogno di raffinare una medicina per superare un collo di bottiglia, chi sarebbe stato disposto a pagare così tanto un Phoenix Heliantus? Notando che nessuno sembrava intenzionato a risponderle, Xiao Qi camminò verso Yun Che con un sorriso raggiante: “Congratulazioni, signore. Questo Phoenix Heliantus è suo, farebbe meglio maneggiarlo con cura.”


Yun Che consegnò subito le duemila monete viola e prese la scatola di giada... ora che aveva il Phoenix Heliantus, aveva raggiunto il suo obiettivo. Doveva solo trovare un luogo dove raffinare la Pillola Universal con la Perla del Veleno Celeste. Dopodiché, l'avrebbe assorbita in due o tre giorni. Così, la sua forza misteriosa avrebbe dovuto raggiungere il picco dell'Stadio della Terra Misteriosa. Questo gli sarebbe stato di enorme aiuto, considerando che doveva affrontare la setta della Divina Fenice.


In quanto alle altre merci all'asta, non gli interessava più nulla. Proprio quando Yun Che stava per andarsene, fuori dalla stanza qualcuno scoppiò a ridere rumorosamente: “Hahahahaha! Signora Xiao Qi, sono sinceramente dispiaciuto, lungo la strada ho incontrato alcune persone che non avevano ben chiare alcune cose e ho dato loro una lezione, quindi sono arrivato un po' in ritardo. Spero che non si offenda, Signora Xiao Qi.”


Quella voce era grave e profonda, esprimeva una grande forza. Apparteneva ad un uomo alto e robusto, che indossava un'armatura ed entrò a grandi passi. Sembrava avere circa trent'anni e, anche se il suo fisico non era paragonabile a quello di Xia Yuanba, era comunque molto massiccio. Tutti i suoi muscoli, lasciati scoperti dall'armatura, erano incredibilmente gonfi e pareva quasi che brillassero con un freddo bagliore simile a quello del metallo, dando l'idea che contenessero una forza esplosiva.


I suoi capelli erano rossi e ogni ciocca era diretta verso l'alto, come delle fiamme. Anche il resto del suo corpo emetteva un'aura molto densa, pregna di Energia Misteriosa con l'attributo del fuoco.


Non appena quell'uomo apparve, tutti impallidirono improvvisamente e persino Gongsun Yu, che fino ad allora aveva mantenuto la sua espressione arrogante, divenne visibilmente terrorizzato.


Quando Xiao Qi vide quella persona, sembrò aver visto il suo stesso padre. Tutti i suoi muscoli facciali si contrassero in un enorme e radioso sorriso, e gli si avvicinò con grazia per accoglierlo: “Aiyo! Signor Zhi, cosa dice? Averla qui è un onore che potrei aver raggiunto solo grazie a tutte le mie precedenti incarnazioni, come potrei sentirmi offesa... venga, Signor Zhi, entri subito e si sieda. L'asta è cominciata da poco, i pezzi forti di oggi non sono ancora stati venduti. Sono sicura che saranno in grado di suscitare il suo interesse, le garantisco che non si pentirà di essere venuto!”


“Chi è quel tizio così arrogante?” chiese al suo compagno, sussurrando, una persona seduta vicino a Yun Che.


“Non hai sentito che la Signora Xiao Qi l'ha chiamato 'Signor Zhi'? È sicuramente qualcuno della setta Roasting Sun!”


“Cosa!? setta Roasting Sun!? la setta numero due dell'Impero della Divina Fenice, secondo solo alla setta della Divina Fenice?”


“Esatto! Quello è Zhi Yan, il settimo figlio del Maestro della setta Roasting Sun! Ha un talento mostruoso. Ha appena compiuto vent'anni, eppure è già a un passo dall'Stadio Imperatore Misterioso. Si dice che gli manchi giù molto poco per raggiungerlo! Nell'Impero della Divina Fenice nessuno oserebbe provocarlo, eccetto la setta della Divina Fenice.”


“Sicuramente attenderò i tesori di cui parla, ma il motivo principale per cui sono venuto qui è il suo Phoenix Heliantus, Signora Xiao Qi.” disse altezzosamente Zhi Yan: “A questo Giovane Maestro manca molto poco per raggiungere l'Stadio Imperatore Misterioso, ma ho urgentemente bisogno di un Phoenix Heliantus per facilitare il processo. Tuttavia, quel dannato setta della Divina Fenice ha già preso tutti i Phoenix Heliantus. Per fortuna lei ne ha uno, Signora Xiao Qi. Sicuramente non me ne andrò senza averlo comprato. Se qualcuno vuole lottare contro di me per questo Phoenix Heliantus... hehe.”


A Yun Che non importava nulla di chi fosse Zhi Yan. Si era già alzato in piedi e stava per voltarsi ed andarsene, ma quando sentì le due parole “Phoenix Heliantus” dalla bocca di quel tizio, i passi di Yun Che si interruppero...


Che figlio di troia!
                                


                                



