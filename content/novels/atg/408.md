---
weight: 4080
title: Capitolo 408 - Chi è questa persona misteriosa
pubDate: 2025-01-31T17:03:16.124Z
tags:
    - atg
---


<em>(capitolo regolare)
2 Capitoli in coda, 0/10€ Donazione
-Schadenfreude</em>


Dopo essere uscito dalla gilda, Yun Che si addentrò tra la folla di persone che camminavano per le strade della città. Ora che era venuto in possesso del Phoenix Helianthus, doveva solo trovare un posto tranquillo dove non sarebbe stato disturbato.


Yun Che si fermò all'improvviso e si girò di scatto, veloce come un fulmine. Non trovò nulla di particolare, perfino la strana sensazione di prima era scomparsa senza lasciare traccia.


Si sbagliava?


Impossibile, come poteva sbagliarsi riguardo a cose del genere.


Un istante prima aveva percepito uno sguardo strano diretto verso di lui. Quando aveva lasciato la gilda di mercanti Falling Flame, aveva avuto la stessa sensazione, ma era stata causata più dal suo intuito che dalla sua percezione.


Era un istinto acquisito dopo essere stato perseguitato e inseguito fino alla morte!


Se fosse dipeso dai sensi, forse avrebbe potuto sbagliarsi, ma dato che era un tipo di intuito doveva essere vero, perché gli aveva salvato la vita molte volte.


Tuttavia, quando aveva cercato velocemente la causa di questa sensazione, in realtà non aveva visto nulla.


Se non si sbagliava, allora poteva significare solo che... l'altra parte stava nascondendo le sue abilità ed era ad un livello terrificante. Nel continente del Cielo Misterioso questa era la prima volta che Yun Che non era riuscito a percepire la posizione del suo obiettivo.


Chi è esattamente... perché mi stanno fissando? Nella città della Divina Fenice non dovrebbe riconoscermi nessuno.


"Jasmine, senti che qualcuno mi sta seguendo?" Disse a bassa voce Yun Che.


"Jasmine?"


"Sto dormendo... non disturbarmi!"


"..."


Il ragazzo arricciò il naso, ritirò lo sguardo e avanzò.


Una figura a nemmeno sessanta metri di distanza dietro Yun Che alzò lentamente la testa distaccandosi da una folla di persone. Sembrava stupefatto.


Un'ora dopo Yun Che tornò nella locanda dov'era rimasto la scorsa notte. In questa città della Divina Fenice già affollata, trovare un posto dove dormire in effetti era estremamente difficile, ma finché uno fosse stato ricco, anche se la popolazione fosse il doppio non ci sarebbe stato comunque alcun problema. La camera in cui Yun Che stava era stata ottenuta pagando trenta volte il prezzo originale al posto di qualcuno che non si era presentato.


"È tornato signore, vuole tornare nella sua stanza a riposare o vuole cenare?"


Non appena Yun Che tornò nella locanda, un bellissimo cameriere gli diede il benvenuto. Le persone capaci di stare in un luogo così lussuoso erano persone ricchissime, ovviamente doveva impegnarsi a fondo nel fornirgli un buon servizio.


"Preparatemi una cena un po' più tardi oggi, prima che si faccia buio mandatela direttamente nella mia stanza." Rispose Yun Che.


"Tutto apposto, riposa bene. Se ha qualche altra richiesta si senta libero di chiamarci in ogni momento." Disse con cortesia il cameriere.


Dopo che il ragazzo tornò nella sua stanza, non iniziò a raffinare la Pillola Universale Sky Profound. Invece chiuse la porta e andò a letto a dormire. Sembrava piuttosto esausto perché non appena si stese, iniziò gradualmente a russare mentre entrava nel mondo dei sogni.


Yun Che dormì direttamente fino a sera. Fu proprio in questo momento che un soffio di gas inodore e invisibile ad occhio nudo si infiltrò lentamente da uno spiffero della finestra posteriore della stanza e si disperse nell'aria nella stanza. Yun Che stava ancora dormendo. Il suo respiro era regolare e non mostrò alcuna reazione a cosa stava accadendo.


Il gas rimase nell'aria per diverse decine di secondi. Era tutto silenzioso.


Sette minuti dopo qualcuno bussò alla porta.


"Signore, la cena che voleva è qui."


Yun Che stava ancora dormendo e non ebbe alcuna reazione.


"Signore... Signore? È lì?"


Il cameriere spinse con gentilezza la porta, che non era serrata e che quindi si aprì con una sola spinta. L'uomo esitò per un po', poi entrò con cautela portando la cena.


Il rumore dei passi del cameriere erano piuttosto pesanti e anche la porcellana sul vassoio che portava stava tintinnando, ma Yun Che continuò a rimanere immobile. Era evidente che fosse profondamente addormentato. Il cameriere posò il vassoio sul tavolo e, dopo aver osservato il ragazzo per un po', si avvicinò lentamente a lui. Solo in quel momento i suoi passi... divennero silenziosi e il suo sguardo prima cauto diventò tranquillo come uno specchio d'acqua.


Il respiro di Yun Che era regolare e non mostrava alcuna reazione. Dopo averlo confermato, il cameriere mostrò un'espressione un po più rilassata e si sporse per afferrare l'anello spaziale del ragazzo.


Nell'esatto istante in cui stava per toccarlo, la mano di Yun Che sfrecciò come un fulmine e afferrò il polso del cameriere. Allo stesso tempo, i suoi occhi che erano rimasti chiusi per l'intero pomeriggio si aprirono all'improvviso.


Quanta era forte la sua presa? Perfino un Trono avrebbe avuto difficoltà a districarsi, ma Yun Che sentì il polso del cameriere scivolare dalla sua presa come se non avesse afferrato un braccio, ma un pesce! Subito dopo l'uomo balzò con incredibile agilità fuori dalla finestra di bambù e scappò via.


Yun Che all'inizio aveva intenzione di seguirlo, ma non appena fece un passo in avanti, si fermò con uno sguardo stordito... perché la velocità di questa persona era troppo elevata, ad un tale livello da essere inconcepibile. Aveva usato solo un breve momento per scappare istantaneamente dalla sua presa per poi fuggire. Il profilo di questa persona era già diventato un puntino all'orizzonte...


La sua forza misteriosa non era così forte, era più o meno negli stadi intermedi dello Stadio del Cielo Misterioso, ma la rapidità che mostrava superava di gran lunga il suo livello. Era anche più veloce della Fenice delle Nevi... la persona più rapida che Yun Che avesse mai visto nel continente del Cielo Misterioso.


Risuonarono dei passi affrettati e il cameriere aprì la porta dopo aver sentito il rumore di prima. Chiese allarmato: "Signore, cos'è successo?"


Il cameriere di fronte a lui aveva esattamente lo stesso aspetto dell'uomo che era fuggito. Perfino la sua espressione e la sua voce non avevano praticamente alcuna differenza. Yun Che scosse la testa: "Niente. Dì a qualcuno di venire a riparare la finestra. Pagherò per i danni."


Dopo aver detto al cameriere di andarsene, Yun Che rimase vicino alla finestra e rifletté per un po' fissando l'anello spaziale sulla sua mano. Lo indossava per nascondere la Perla del Veleno Celeste, in realtà non c'era nulla al suo interno.
A quanto pareva il suo intuito non si sbagliava. E l'abilità di questa persona nel nascondersi, pedinare, camuffarsi e perfino la sua abilità nell'usare gas soporiferi potevano essere definite di massimo livello. La sua tecnica di fuga aveva sbalordito Yun Che ed era estremamente rapido...


Che genere di persona era? Perché mi sta prendendo di mira?


La prima volta che si era sentito osservato era stato quando stava per andarsene dalla Gilda dei Mercanti Falling Flame. Ciò significava che anche questa persona era all'asta ed era tra i presenti...


Yun Che si incupì... Il camuffamento, il gas e la sua rapidità... erano chiaramente tutte le tecniche di un ladro esperto! Ed essere preso di mira da una persona così spaventosa non era una faccenda da sottovalutare. Lo aveva seguito per tutta la strada di ritorno e aveva preparato un piano così elaborato, era evidente che il ladro fosse interessato ad un oggetto che possedeva. Allora... probabilmente non si sarebbe arreso dopo aver fallito una volta. Sarebbe tornato di nuovo.


Non molto tempo dopo arrivò un riparatore e Yun Che lasciò la locanda. Dopo aver riflettuto per un po' si diresse verso la Gilda dei Mercanti Falling Flame. Dato che quel ladro lo aveva seguito, allora probabilmente era partito da lì. Poteva solo fare delle domande alle persone che erano presenti e forse avrebbe potuto scoprire qualcosa.


Era già sceso il crepuscolo, eppure le strade erano ancora rumorose. Quando raggiunse l'area della gilda, la folla divenne più rada. Yun Che scelse di percorrere una delle poche strade con un po' di passanti e in quel momento risuonò lo strillo di una giovane donna: "Aiuto... Aiuto..."


"Eheheheh, sei caduta nelle mie mani, eppure credi di poter scappare! Ahahahah..."


In un angolo di fronte a lui c'era una giovane donna vestita di blu che stava correndo frettolosamente. Aveva un colorito roseo e degli occhi limpidi, poteva essere considerata una bellezza incantevole. Dietro di lei c'era un uomo di mezz'età robusto che la stava inseguendo con tranquillità. Rideva con lascivia, stava giocando come il gatto col topo.


Quella giovane guardò Yun Che come se avesse visto l'ultima sua speranza di salvezza. Corse verso di lui come se la sua vita ne dipendesse, si nascose dietro al ragazzo e pregò: "Signore, per favore abbi pietà e mi salvi, quella persona malvagia, mi... mi ha molestata... Signore, per favore aiutami..."


Yun Che sporse una mano proteggendo la donna dietro di lui poi guardò freddamente l'uomo che la stava inseguendo. Disse con un tono eroico: "Non aver paura signorina, con me qui quel tipo non dovrebbe nemmeno pensare di poterti toccare un solo capello... Sigh! In questa serata pacifica osi davvero assalire una donna di buona famiglia per strada, sei davvero audace e imperdonabile."


"Ahahahah!" L'uomo di mezz'età rise di gusto: "Sei soltanto un ragazzino eppure osi fare l'eroe? Sbrigati a smammare, altrimenti ti darò una bella lezione."


"Cerchi guai!" Yun Che si infuriò. Fece un passo e scagliò un pugno. Risuonò un tonfo sordo quando colpì il petto dell'uomo, che strabuzzò gli occhi ed emise un gemito. Fu scagliato in lontananza e poi svenne sul posto.


"Ah..." La giovane gridò per la sorpresa.


"Umpf!" Yun Che ritirò la mano e disse con sdegno: "Osi fare queste malvagità con un'abilità così misera, se la sta davvero cercando." Si girò e disse con preoccupazione: "Signorina stai bene?"


La ragazza porse i suoi rispetti e disse con una voce singhiozzante piena di paura e gratitudine: "Signore, grazie per avermi salvata... Potrei chiedere qual è il tuo nome? Ripagherò sicuramente la tua grande gentilezza."


"Eheh, non è niente, non preoccuparti." Disse con noncuranza Yun Che. Abbassò lo sguardo con un'espressione di apprezzamento: "Potrei chiedere qual è il nome di questa signorina?"


La ragazza disse: "Mi chiamo Yan Xiaohua."


"Yan Xiaohua..." Yun Che sorrise: "La signorina è così bella e non coltiva nemmeno. È troppo pericoloso uscire da sola, farai meglio a stare più attenta in futuro."


La giovane sospirò mostrando un'espressione addolorata: "Di solito rimango nella mia stanza ed esco raramente, ma oggi mio padre..."


Proprio quando stava parlando, Yun Che sferrò un attacco verso il suo petto. La distanza tra i due non superava nemmeno tre piedi e aveva colpito senza preavviso, l'altra parte avrebbe dovuto essere occupata a discutere e quindi non avrebbe dovuto avere la possibilità di schivare questo colpo.


Bang!


Tuttavia Yun Che mancò il bersaglio.


Risuonò un rumore assordante che fece tremare lo spazio circostante. La donna di fronte a lui era scomparsa, lasciando un'immagine residua che non era ancora svanita. Il suo vero corpo era già scattato a tre metri di distanza per poi fuggire veloce come un fulmine.


Era già scappato dalle mani di Yun Che, ma come poteva farselo sfuggire un'altra volta? Nel momento in cui aveva mancato il bersaglio aveva già reagito...


"Dominio dell'Anima del Drago!!"


Risuonò il ruggito di un drago mentre i centoquindici metri di spazio attorno a lui furono travolti dalla potente pressione dell'anima di un drago. La "giovane donna" che stava fuggendo tremò mostrando un'espressione terrorizzata. Era caduta... e proprio quando stava per atterrare, Yun Che aveva già sferrato un Breccia della Fenice sul suo petto.


Poof!


L'abito protettivo della "giovane donna" si strappò mentre sputava una boccata di sangue e cadde a terra. Yun Che la raggiunse subito. Calpestò il nucleo delle sue Vene Misteriose, non lasciandola incanalare Energia Misteriosa.


"Chi sei esattamente e perché mi stai prendendo di mira?!" Chiese con freddezza Yun Che. Era inquieto perché perfino per lui sarebbe stato praticamente impossibile schivare il colpo di prima, eppure quella persona era rimasta illesa.


Riconobbe che, se non avesse posseduto il Dominio dell'Anima del Drago, sarebbe stato impossibile per lui catturare questa persona simile ad un fantasma.


"Eheheh..."


La "giovane donna" aprì la bocca e parlò con una voce da uomo. Non aveva un tono né risentito, né arrabbiato, invece stava ridendo con un'espressione tranquilla: "In tutta la mia vita... non ho mai fallito... Perfino otto Signori che mi hanno inseguito per sette giorni e sette notti non sono riusciti nemmeno a toccarmi un solo capello... Eppure oggi... sono stato battuto da te... un mero ragazzino all'Earth Profound... Non posso fare altro che dire... Impressionante..."


Yun Che sussultò... Sfuggire all'inseguimento di otto Signori per sette giorni e sette notti rimanendo illesi. Nell'intero continente del Cielo Misterioso quante persone erano capaci di farlo? E aveva anche provocato le ire di otto Signori... Chi era questa persona misteriosa che stava calpestando?!
                                


                                



