---
weight: 4090
title: Capitolo 409 - In Ginocchio
pubDate: 2025-01-31T17:03:16.124Z
tags:
    - atg
---


<em><strong>CAPITOLO SPONSORIZZATO</strong> ringraziamo Salvatore!
1 Capitolo in coda, 0/10€ Donazione
-Schadenfreude</em>


"Non devi disturbarti a dire tutto questo per distrarmi." Disse freddamente Yun Che mentre esercitava ancora più pressione sul corpo sotto il suo piede: "Dammi anche la polvere medicinale nelle tue mani. Un mero veleno illusorio come la Farfalla del Sogno è inutile contro di me!"


Le pupille della "giovane donna" sembrarono contrarsi per un attimo mentre si sentiva un brutto presentimento. La persona di fronte a lei aveva uno sguardo gelido, era la prima volta che aveva provato l'orribile sensazione di non potersi nascondere. Aveva detto quelle parole proprio per distrarre Yun Che e in effetti c'era della polvere velenosa tra le dita della sua mano destra.


Tutti i suoi stratagemmi erano stati svelati!


Specialmente la Farfalla del Sogno che era un allucinogeno nebuloso e inodore... era stato davvero scoperto!


"Chi... sei esattamente?" Chiese la "giovane donna". "Ovviamente non provieni dal setta della Divina Fenice, eppure puoi utilizzare le loro fiamme... Provieni davvero dalla Nazione Ventoblu, ma come possono avere una persona come te..."


Lo sguardo di Yun Che era acuto e freddo. La persona sotto di lui sapeva di non avere il diritto di fargli domande e riuscì a stento a mormorare: "Il mio travestimento non è mai stato smascherato da nessuno... Puoi dirmi come l'hai capito?"


"Non posso nascondere le orme, l'aura e il suono come te," Disse con indifferenza Yun Che. "Ma in quanto ad aspetto, te la cavi un po' peggio rispetto a me. Finché è a distanza di sei metri da me, posso capire facilmente con un'occhiata se una persona si sta mascherando...
Non solo so che ti sei camuffato, ma anche che stai usando tre strati. Anche se ne strappassi due, non riuscirei a vedere il tuo vero volto... O sei così brutto che temi di essere visto dagli altri o è per nascondere il tuo vero volto per paura di essere riconosciuto..."


"Naturalmente è il secondo motivo!!" La "giovane donna" disse con emozione: "Guarda il mio travestimento da donna... anche se non posso essere considerata magnifica, da come sembro dolce direi almeno che sono straordinariamente bella!! Come potrei essere 'brutta'?! Tu sei brutto... Tua sorella è brutta!"


"Tsk!" Le labbra di Yun Che fremettero, poi scostò il piede dal suo corpo. Si girò e disse: "Vai."


Il "giovane uomo"... balzò da terra come una carpa. Fissò la schiena di Yun Che con incredulità. Precedentemente, nella gilda di mercanti Falling Flame aveva visto quanto fosse feroce Yun Che e aveva pensato che, se fosse caduto nelle sue mani, avrebbe subito gravi conseguenze. Non si sarebbe mai aspettato che lui... l'avrebbe liberato?


"Tu... mi stai liberando così?" Disse strabuzzando gli occhi: "Non mi chiedi chi sono? Non vuoi sapere perché ti stavo seguendo? Mi... liberi così?"


"Perché non sei una persona malvagia." Rispose Yun Che senza girarsi.


"...Come sai che non sono una persona malvagia."


"Umpf, ho visto fin troppe persone malvagie, ho bisogno di una sola occhiata per capire se qualcuno è malvagio." Disse Yun Che socchiudendo gli occhi. "Inoltre hai usato della polvere soporifera invece che velenosa. Anche se sei stato bloccato dal mio piede, ciò che volevi disperdere era solo una nebbia illusoria. Inoltre non c'era intento omicida nel tuo sguardo... altrimenti credi davvero che saresti rimasto vivo fino ad ora?"


L'uomo aprì la bocca, eppure non colse questa opportunità per fuggire... Dato che aveva recuperato la sua libertà, era sicuro che nemmeno dieci Yun Che avrebbero potuto raggiungerlo se avesse voluto fuggire. Invece fece un passo avanti e chiese con perplessità: "Non mi chiederai perché mi sono avvicinato a te?"


"Lo so già."


"D... davvero?"


Yun Che si girò e lo guardò: "Sei qui per rubare il Phoenix Helianthus!"


"Come... come lo sai?" L'uomo strabuzzò gli occhi.


"Gli odori sono ancora più difficili da mascherare dell'aura. Bile vulcanica, Banana a Coda di Fenice, Ginseng focoso del sangue ardente, Samgha dello Yin viola, Erba Reishi Draconica, Vino Asura Viola dell'Insetto millenario, Fiore della Nuvola... Emani l'odore di questi ingredienti medicinali. Anche se hai fatto del tuo meglio per eliminarli, si sente che li hai toccati tutti nelle ultime ventiquattro ore. Non importa quanto proverai a nasconderlo, rimarranno delle tracce che potrò scoprire."


L'uomo rimase stupefatto e si pietrificò sul posto... Tutti i nomi degli ingredienti che Yun Che aveva elencato... non ne mancava nessuno!!


"Se questi ingredienti fossero stati conservati in un anello spaziale, questi odori non si sarebbero diffusi. Evidentemente sei venuto in contatto con essi e li hai mischiati. La loro combinazione estende la durata della vita di una persona e per farlo è necessaria anche una grande quantità di Cristalli Purple Veined Heaven... solo che questa longevità verrebbe accompagnata da un dolore intenso. Solo il Phoenix HelianthusPer è capace di mantenere sotto controllo il dolore nei meridiani e di non entrare in conflitto con gli altri ingredienti."


L'uomo: "~！#￥%..."


"Hai iniziato a seguirmi dopo che ho ottenuto il Phoenix Helianthus." Disse con indifferenza Yun Che. "Dato che hai fatto tutto questo per salvare la vita di una persona e non hai mai avuto intenzione di uccidermi, nemmeno io ho dei motivi per metterti in difficoltà. Calpestarti un po' è sufficiente... puoi andare. Smettila di illuderti di potermi derubare."


Dopo aver finito di parlare, Yun Che si girò e iniziò a camminare.


Solo dopo che il ragazzo fece dieci passi l'uomo si destò dal suo stupore. Sfrecciò davanti a Yun Che. Era così rapido che il ragazzo non vide alcuna immagina residua: "Aspetta fratello, no aspetta! Fratellone, ho offeso una persona di così alto livello come te perché ho sopravvalutato le mie capacità, non sapevo chi mi trovavo davanti. Ma... ma il Phoenix Helianthus è davvero importante per me, ti prego per favore dammelo..."


All'inizio era sicuro di poter rubare facilmente il Phoenix Helianthus ma non si sarebbe mai aspettato di incontrare un mostro come Yun Che e ora sapeva che era impossibile derubarlo. Inoltre il ragazzo lo aveva liberato con magnanimità, quindi non se la sentiva più di cercare di ingannarlo.
Tuttavia aveva disperatamente bisogno del Phoenix Helianthus, doveva ottenerlo anche a costo di rischiare la vita. Se rubare non avesse funzionato, poteva solo... pregare.


"Non ti preoccupare, non te lo darò sicuramente per nulla." Disse con sincerità: "Hai usato duemila monete viola per comprarlo... userò tremila... no! Cinquemila... no! Diecimila...
Userò diecimila monete viola per comprarlo!"


Gridò un prezzo da pazzi, tirò fuori una tessera lucente e guardò Yun Che con un'espressione implorante.


Il ragazzo rimase impassibile e scosse lentamente la testa: "In qualunque altro momento avrei potuto dartelo, ma ora ne ho bisogno urgentemente per aumentare la mia forza. Altrimenti tra due settimane potrei morire nella città della Divina Fenice. Quindi, anche se offrissi ancora più denaro, non te lo darei."


Dopo aver finito di parlare, Yun Che ricominciò a camminare.


"Fratellone!!"


L'uomo avanzò e gli afferrò gli abiti con le mani tremanti: "Il Phoenix Helianthus nelle tue mani è l'ultimo stralcio di quest'anno. Per favore, devi darmelo. Se diecimila monete viola non sono sufficienti... non esitare a dirmi quanto vuoi. Se posso dartelo, non batterò ciglio!"


Yun Che scosse la testa con risolutezza: "Te l'ho già detto prima, non è un problema di soldi. Questo Phoenix Helianthus influirà sul mio destino. Non lo darò a nessun altro. Vai a cercarlo altrove, forse potresti trovarne un altro."


"Se ce l'avesse qualcun altro, sarei già andato lì." L'uomo mostrò un'espressione davvero implorante: "Fratellone, hai una capacità di osservazione incredibile. Sai anche gli ingredienti con cui sono venuto a contatto quindi devi sapere quanto dolore si proverebbe dopo aver combinato tutti i Cristalli Purple Veined Heaven. Non ha nemmeno un anno rimasto, il mio più grande desiderio ora è di accompagnarla per il suo ultimo anno. Come posso permetterle di soffrire quel dolore... Mi sono impegnato così tanto ma sono riuscito a trovare solo mezzo stralcio di Phoenix Helianthus. Non solo era stato usato, la sua energia medicinale era stata già dispersa. Il suo effetto sarebbe minuscolo.
La mia sola speranza è riposta nello stralcio nelle tue mani... Per favore, ti prego, dammelo. Giuro su dio che ti ripagherò sicuramente un giorno."


Yun Che lo guardò di traverso, ma scosse la testa: "Ogni genere di abilità che possiede indica chiaramente che sei un ladro, ma non sei affatto malvagio. Ogni tua parola contiene urgenza ma tu e la persona che desideri salvare non avete niente a che fare con me. Non sono così generoso e benevolente da usare un oggetto che riguarda la mia sicurezza per salvare un completo estraneo... Arrenditi, non seguirmi più!"


Con un cenno, usò l'Ombra del Dio Stellare per percorrere più di trenta metri di distanza.


"Bang!!"


Risuonò il tonfo di una persona che cadeva sulle ginocchia. Yun Che si fermò, si girò e disse accigliato: "Tu..."


L'uomo si era inginocchiato. La sua espressione era implorante mentre i suoi occhi erano pieni di lacrime: "Fratellone, non ho mai pregato nessuno in tutta la mia vita, né mi sono mai inginocchiato.
Nemmeno quando i miei genitori erano vivi non ho avuto l'occasione di inginocchiarmi di fronte a loro... ti sto pregando... abbi pietà... Lei davvero... non le rimane nemmeno un anno... Per favore, ti prego... anche se dovessi diventare il tuo schiavo..."


Yun Che ne rimase toccato... Anche se aveva incontrato da poco questa persona simile ad un fantasma che nemmeno otto Signori avevano potuto catturare, capì cosa significavano le sue lacrime e la sua posizione...


Quello era tutto il suo orgoglio e la sua dignità...


Era davvero la prima volta che si inginocchiava di fronte a qualcuno, altrimenti non avrebbe tremato così intensamente. Aveva un'espressione impotente e, se fosse stato di nuovo rifiutato, l'impotenza sarebbe diventata disperazione...


Quello stato gli sembrava molto simile a quando quel giorno lui stesso aveva pianto rivolto verso il cielo mentre abbracciava il cadavere della bellissima Ling'er...


"Uuuh..." Yun Che sospirò, ma non fece un altro passo avanti. Si avvicinò all'uomo e disse: "Chi è la persona che vuoi salvare?"


"...Mia moglie." Vedendo che il ragazzo si era avvicinato, il suo sguardo si riempì di speranza: "Fratellone, ti prego, se mi dai il Phoenix Helianthus accetterò qualsiasi condizione."


"Che genere di malattia ha contratto tua moglie?" Chiese Yun Che.


"Non ha contratto alcuna malattia." L'uomo scosse la testa mentre la sua espressione si intristiva: "Cinque anni fa dei nemici hanno fatto un agguato alla nostra intera famiglia. Entrambi i miei genitori sono stati uccisi. Hanno sacrificato la loro vita per far scappare me e mia moglie, ma mia moglie è stata gravemente ferita e in quel momento è stata infettata da uno strano veleno incurabile. In tutti questi anni ho fatto di tutto per prolungare la sua vita, ma questo genere di estensione non può durare così a lungo. Quest'anno è già arrivata al limite..."


"Agguato?" Yun Che ne rimase lievemente sorpreso: "Sei un esperto negli attacchi nascosti e i tuoi genitori dovevano essere ancora più forti di te. Com'è possibile che sia finita così? Cinque anni fa le tue tecniche non dovevano essere inferiori a quelle che possiedi ora, no?"


L'uomo mostrò un'espressione combattuta, poi disse lentamente: "È la Sala Divina Sole e Luna..."


Yun Che: "!!"


"Da molte generazioni la mia famiglia ha derubato i ricchi per aiutare i poveri. Uno dei miei antenati una volta si è infiltrato nella Sala Divina Sole e Luna e ha rubato una lama Tyrant Profound. Così, negli ultimi centinaia di anni, la Sala Divina Sole e Luna ha sempre cercato nostre tracce. Non so che tipo di metodo abbiano usato, ma hanno trovato una dalle nostre basi, così è successa questa calamità..."


"Capisco. Alzati." Yun Che lo fece rialzare... Erano entrati in scena un clan speciale composto da ladri, un antenato e perfino un Luogo Sacro come la Sala Divina Sole e Luna. Questo genere di famiglia doveva possedere una grande fama nel continente del Cielo Misterioso.


"Portami da tua moglie." Disse con serietà Yun Che. "Credo che non andresti troppo lontano da lei, dovrebbe essere nella città della Divina Fenice, no?"


"Ah?" L'uomo era sbalordito.


"Conosco un po' di medicina, forse posso curare le ferite e il veleno di tua moglie. Non ti preoccupare, non diffonderò informazioni riguardo a te e a tua moglie. Non mi importa nemmeno di vedere il tuo vero aspetto." Disse con indifferenza Yun Che.


L'uomo lo guardò a bocca spalancata: "Ma... ma... questo..."


"Nessun ma." Interruppe Yun Che. "Dato che ti preoccupi così tanto per lei, allora puoi solo fidarti di me.
Anche se il dottore geniale numero uno ti avesse detto che non c'è una cura, dovrai comunque fidarti di una persona che afferma di poterla curare! Perché se perderai questa opportunità... potresti perdere l'opportunità di salvarle la vita!"


"Va bene!!"


Le ultime parole di Yun Che fece mettere da parte ogni esitazione all'uomo. Non pensò più ad altro e annuì: "Puoi anche distinguere con che genere di medicina sono stato in contatto in un istante, credo che le tue tecniche mediche abbiano raggiunto la perfezione! Credo anche che non ci faresti del male e non avresti motivo di farlo... Se puoi davvero curarla, la mia vita sarà tua!"
                                


                                



