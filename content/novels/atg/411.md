---
weight: 4110
title: Capitolo 411 – Gentilezza Straordinaria
pubDate: 2025-01-31T17:03:16.125Z
tags:
    - atg
---


<strong>Capitolo sponsorizzato! </strong><em>Grazie mille a Weed.</em>
<em> 1 capitolo in coda, 0/10 donazione</em>
<em> -Alstor</em>


"È svenuta." Disse Yun Che.


Hua Minghai tremò senza controllo e strinse i denti, cercando con tutte le sue forze di trattenere le lacrime. Si girò tenendosi la testa fra le mani e disse con una voce addolorata: “So quanto ha sofferto negli ultimi anni. Per lei, in un certo senso, morire sarebbe una liberazione... ma... ma come potrei lasciarla morire senza fare nulla...”


“Vi siete trovati in una situazione terribilmente crudele, non hai avuto altra scelta. Non importa cosa avessi deciso, entrambe le scelte sarebbero state sia giuste che sbagliate... chi non vive di persona una sensazione del genere non potrà mai capire.” Yun Che sospirò, poi continuò con un tono diverso: “Tuttavia hai fatto bene a scegliere di curarla, perché oggi hai incontrato me.”


“Ah!?” Hua Minghai sollevò improvvisamente lo sguardo e fissò Yun Che.


Yun Che lo guardò dritto negli occhi: “In vita mia mi sono imbattuto molto raramente nei sintomi di tua moglie, ma tutto sommato sono riuscito a capire le sue condizioni. Vai fuori e fai la guardia, non lasciar avvicinare nessuno. Non potrai entrare a meno che non ti dia il permesso. Credo che tu capisca, più un paziente è in pericolo di vita e meno si deve essere disturbati durante il trattamento.”


Notando l'espressione sicura di Yun Che, Hua Minghai gli chiese in tono eccitato: “Quindi... quindi tu conosci un modo... per salvare Xiaoya... puoi davvero salvarla?!”


“Non posso dirlo con assoluta certezza.” Yun Che gli lanciò una mezza occhiataccia: “Se in questo preciso istante sparisci dalla mia vista, le possibilità di successo saliranno circa al novantanove percento.”


Swish! Bang!


Una violenta folata di vento travolse Yun Che, dopo neppure un battito di ciglia Hua Minghai era già scomparso e nella stanza si sentì solo il rumore della porta chiusa di fretta.


Questo genere di velocità era assolutamente scioccante, era sufficiente a far impallidire i fantasmi, e Yun Che rimase a bocca aperta per parecchio tempo, prima di riprendersi dallo stupore.


Quel tipo che razza di Tecnica di Movimento possedeva!?


La sua forza misteriosa era più o meno agli ultimi livelli dello Stadio del Cielo Misterioso, eppure era mostruosamente veloce!


Ovviamente Yun Che non aveva fatto uscire Hua Minghai dalla stanza per non essere disturbato, ma perché non voleva che vedesse come avrebbe curato Ru Xiaoya. Dopotutto, per eliminare il veleno il più in fretta possibile avrebbe dovuto usare la Perla del Veleno Celeste. Altrimenti, gli sarebbero serviti anche alcuni mesi e avrebbe avuto grandi difficoltà durante il processo... infatti, il veleno era nel suo corpo da cinque anni e ormai si era fuso da tempo con il suo sangue e tutti i suoi meridiani. Neutralizzare il veleno con tecniche tradizionali sarebbe stato incredibilmente difficile e anche estremamente rischioso.


E oltre al veleno, Ru Xiaoya aveva anche delle ferite interne molto gravi... a causa della gelida tossina, i danni ai suoi organi interni non erano mai guariti e, anzi, erano peggiorati di giorno in giorno. Per Yun Che, quelle ferite erano molto più difficili da curare rispetto al veleno.


Yun Che distese la mano sinistra davanti a sé, ponendola sul petto di Ru Xiaoya. Il bagliore verde della Perla del Veleno Celeste si illuminò lentamente e si diffuse gradualmente in tutto il suo corpo. Grazie al potere della Perla del Veleno Celeste, il veleno che si era radicato dentro di lei cinque anni prima fu rapidamente eliminato senza difficoltà.


Come una formica su un sasso bollente, Hua Minghai camminava avanti e indietro lungo la strada, ma non osava neppure fare rumore coi suoi passi.


Una folata di fresco vento notturno soffiò accanto a Hua Minghai, schiarendogli improvvisamente le idee. Di solito era estremamente cauto, altrimenti non sarebbe riuscito a mantenere in vita sua moglie così a lungo. Eppure, quel giorno aveva davvero portato da lei un ragazzo che aveva appena incontrato, mostrandogli il loro nascondiglio e lasciandolo da solo con lei. Ora che ci ripensava, gli sembrava inconcepibile... forse era per via di quella misteriosa aura che avvolgeva Yun Che, che aveva fatto nascere nel profondo del suo cuore un indescrivibile sentimento di speranza.


Passò un'ora intera, e dalla casa non provenne il minimo rumore. Questo riempì Hua Minghai di dubbi, ma ogni volta si trattenne dall'aprire la porta ed entrare. In quel momento, sentì la voce né alta né bassa di Yun Che: “Puoi entrare.”


Come un fulmine, Hua Minghai scattò dentro la casa. Si accorse che Yun Che non aveva usato nessuno dei medicinali nella stanza. Ru Xiaoya era ancora sdraiata a letto, non si era spostata di un millimetro. Fece rapidamente un passo in avanti e chiese con grande emozione: “Come sta Xiaoya...?”


Non appena ebbe finito di parlare, le sue pupille si allargarono istantaneamente... perché si accorse che il segno blu scuro sulla fronte di Ru Xiaoya era scomparso.


Hua Minghai tremò dalla gioia. Distese una mano, la appoggiò sul petto di Ru Xiaoya e la esaminò cautamente con la sua Energia Misteriosa... non percepì neppure una traccia del veleno... era completamente svanito.


“Ho già neutralizzato tutto il veleno.” disse Yun Che. Come poteva la Perla del Veleno Celeste impiegare un'ora intera per assorbire quella tossina? Tuttavia, se avesse impiegato troppo poco tempo il risultato sarebbe stato fin troppo scioccante, quindi Yun Che era rimasto seduto aspettando che passasse almeno un'ora.


Hua Minghai era così commosso da non riuscire a controllarsi. Lui e sua moglie erano stati tormentati da quel veleno per cinque lunghi anni, era il loro incubo più terribile e sapevano meglio di chiunque altro quanto fosse spaventoso il suo effetto, tanto che avevano rinunciato già da tempo a sperare nell'improbabile possibilità di riuscire a curarlo. Quando Hua Minghai aveva portato Yun Che da Ru Xiaoya, non credeva che avrebbe potuto verificarsi un miracolo, ma non era stato disposto ad abbandonare la poca speranza che gli restava... non si aspettava che quel sogno si sarebbe davvero realizzato davanti ai suoi occhi.


“Xiaoya... Xiaoya...” Hua Minghai strinse a sé la mano di Ru Xiaoya e cominciò a straparlare dall'emozione: “Hai sentito... il veleno è sparito... completamente sparito... Xiaoya... l'hai sentito...?”


“Bene, ora non disturbiamola, usciamo.” lo interruppe Yun Che: “Anche se ho neutralizzato la tossina di ghiaccio, dopo cinque interi anni la sua forza misteriosa è stata completamente spazzata via e i suoi organi interni sono allo stremo. Se non fosse stato per l'enorme quantità di energia fornita dai Cristalli Purple Veined Heaven, sarebbe mortadopo essere stata curata dal veleno. Al momento non è ancora del tutto fuori pericolo. Per riprendersi del tutto le servirà moltissimo tempo, ora ha bisogno di riposare.”


Hua Minghai si trattenne immediatamente dal continuare a parlare e diede un'ultima occhiata a Ru Xiaoya, poi seguì Yun Che in silenzio.


Yun Che prese una piccola boccetta di vetro e la diede a Hua Minghai. All'interno della bottiglietta c'era una piccola quantità di un liquido rosso: “Questo è il sangue di un Vero drago Imperatore con l'attributo del fuoco, ti servirà per far disperdere l'energia fredda che ha impregnato il suo corpo negli ultimi anni e per ridarle forza vitale. Sono dieci gocce in totale. Devi versare ogni goccia in tre litri d'acqua, e darle ogni giorno tre gocce della miscela partendo da domani. Ogni mese, dalle una goccia in più... ma soltanto una, o il suo corpo non resisterebbe all'afflusso eccessivo di energia.”


Anche se il sangue di drago si trovava nella boccetta, Hua Minghai grazie ai suoi sensi molto acuti era riuscito a riconoscerlo. Sapeva bene anche lui che il sangue di un Vero Drago, per di più un drago Imperatore con l'attributo del fuoco, sarebbe stato come una benedizione dai Cieli per sua moglie, debole e distrutta dall'energia gelida del veleno.


Hua Minghai prese il sangue di drago, era così commosso da non riuscire neppure a parlare.


“Ti sei occupato di lei per cinque anni, quindi dovresti sapere come curare gradualmente le sue ferite interne e rigenerare la sua forza vitale. Non ho molto da dirti. Ma devo ricordarti che per i prossimi tre mesi non potrai allontanarla dai Cristalli Purple Veined Heaven. La sua forza vitale è più bassa che mai, quindi senza la loro energia il minimo errore potrebbe risultarle fatale.” gli disse Yun Che molto seriamente. Salvare i moribondi e curare i feriti... era ciò che in passato aveva sempre fatto e lo aveva sempre reso felice. Ma ora, la sua mentalità e il suo carattere erano cambiati, perché il numero di persone che aveva salvato, in confronto a quelle che aveva ucciso... era praticamente trascurabile.


“Grazie... mio benefattore!” Hua Minghai aveva la voce strozzata dall'emozione e si inginocchiò all'improvviso... e questo inchino era ancora più sincero e spontaneo del precedente. Prima, si era inginocchiato con enorme riluttanza, ma ora lo stava facendo volentieri: “Io, Hua Minghai, mi ricorderò della tua gentilezza straordinaria per tutta la vita. Posso chiederti il tuo grande nome, mio benefattore? Io, Hua Minghai, farò tutto il possibile per ripagare il mio debito.”


“Non ce n'è bisogno, qualche volta mi limito a adempiere al mio dovere di medico.” rispose Yun Che con un piccolo sospiro: “In quanto al mio nome... te l'ho già detto, mi chiamo Ling Yun.”


Quel nome non suscitò la minima reazione in Hua Minghai, che invece chiese: “Forse, il tuo vero nome è... Yun Che?”


“...” Yun Che corrugò improvvisamente la fronte... Me**a! Com'è possibile? Mi sono presentato solo due volte e in entrambe ho detto di chiamarmi Ling Yun, eppure sia lui che l'Anziano Zi conoscono il mio nome... che io sia già diventato così famoso da essere riconosciuto in tutto l'Impero della Divina Fenice?


Accorgendosi che Yun Che era rimasto a lungo in silenzio, Hua Minghai capì di aver indovinato. Riprese subito a parlare: “Quando mi sono infiltrato nel setta della Divina Fenice, ho sentito per caso parlare di te. Ho sentito dire che 'Yun ChÈ proviene dalla Nazione Ventoblu, e che pur non essendo un membro della setta della Divina Fenice possiede il suo sangue. Tu vieni dall'Impero Ventoblu e sei in grado di usare le Fiamme della Fenice... quindi ho pensato fin da subito che tu fossi Yun Che, mio benefattore.”


Quindi era andata così... Yun Che si sentì sollevato. Ovviamente il nome 'Yun ChÈ poteva passare inosservato, ma tutti avrebbero notato qualcuno che non faceva parte della setta della Divina Fenice ma ne possedeva il sangue.


“Sì, sono quel Yun Che di cui hai sentito parlare. Sono venuto nella Città della Divina Fenice proprio per risolvere questo problema fra me la setta della Divina Fenice. È per questo che non ti ho ceduto il Phoenix Heliantus.” Yun Che guardò per qualche istante il cielo notturno, poi aiutò Hua Minghai a rialzarsi in piedi: “Okay, torna da tua moglie e occupati di lei. Non devi pensare a come ringraziarmi. Quando avrà recuperato le forze, dovreste andarvene dalla Città della Divina Fenice e cercare un luogo più sicuro.”


Hua Minghai esclamò senza esitare: “Anche se sono un ladro, non potrei mai dimenticarmi di un debito e della mia gratitudine. Come ti avevo detto, sei riuscito a salvare mia moglie, quindi la mia vita ora ti appartiene. Da ora in poi, mio benefattore, se avrai bisogno di qualcosa non esitare a farmelo sapere. Anche se si trattasse di un compito estremamente pericoloso, non batterei ciglio! Specialmente se dovessi volere qualche oggetto... anche se si trovasse in uno dei Quattro Luoghi Sacri, sarei comunque disposto ad andarci immediatamente.”


Le affermazioni di Hua Minghai fecero sobbalzare il cuore di Yun Che. Aprì la bocca, ma prima ancora di aver cominciato a parlare si interruppe... ciò che desiderava di più in tutta la Città della Divina Fenice era il frammento dell'Ode della Fenice della setta della Divina Fenice. Se avesse ottenuto la formula di base e i primi quattro livelli dell'Ode della Fenice, avrebbe potuto dominare e comprendere appieno le sue Fiamme della Fenice e le arte misteriosa ad esse legate.


Ma quella arte misteriosa era il cuore stesso della setta della Divina Fenice. Era ciò che gli aveva permesso di diventare la setta più potente del continente del Cielo Misterioso. Sicuramente doveva essere protetta con tutti i mezzi a disposizione della setta. Se Hua Minghai avesse provato a rubarla, molto probabilmente sarebbe morto... dopotutto, era l'Ode della Fenice, non un oggetto qualunque.


Aveva appena curato Ru Xiaoya dal veleno gelido. Se Hua Minghai avesse davvero tentato di derubare la setta della Divina Fenice per conto di Yun Che, sia lui che sua moglie ne sarebbero rimasti danneggiati.


Notando l'esitazione di Yun Che, e accorgendosi che si era rimangiato le parole prima ancora di averle pronunciate, Hua Minghai gli chiese prontamente: “Mio benefattore, c'è qualcosa che desideri? Non esitare a chiedere, ti assicuro che ti aiuterò ad averlo... se non ripagherò il mio debito, non avrò mai pace.”


Yun Che ci pensò un po', poi rispose: “Puoi dirmi quale Abilità Profound di movimento usi?”


Hua Minghai fu colto leggermente di sorpresa, ma rispose con un briciolo di riluttanza: “È l'Abilità Profound che si tramanda nella Famiglia Hua –– il 'Fulmine Illusorio'.”
                                


                                



