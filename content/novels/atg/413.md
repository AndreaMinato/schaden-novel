---
weight: 413
title: Capitolo 413 – Manico Profound Scoperto
pubDate: 2025-01-31T17:03:16.125Z
tags:
    - atg
---


<strong>0 capitoli in coda, 0/10 donazione</strong>


<strong>Scusate il ritardo ma stamattina ho fatto la teoria della patente (promosso! Yeee!) quindi ero a pezzi. Ma almeno Fowl ha ammesso nella diretta sulla pagina Facebook che sono bellissimo. E se non l'avete vista, andate a vederla che oltre alle cazzate ci sono anche cose interessanti ;)</strong>


<strong>-Alstor</strong>


Mancavano più di dieci giorni al Torneo e il numero di visitatori arrivati nella Città della Divina Fenice aumentava di ora in ora. Ormai, come si potevano chiudere i cancelli senza preavviso?


La cosa più probabile era che Feng Chihuo fosse così infuriato da non riuscire a trovarlo prima di mattina. Siccome era così arrabbiato da essersi sentito più volte sul punto di svenire ed essersi ripreso a fatica, aveva contattato Feng Xichen per far ordinare alle guardie di chiudere momentaneamente i cancelli della città, permettendo alle persone di entrare ma non di uscire.


Yun Che indietreggiò di un paio di passi. Valutò mentalmente le varie possibilità, poi scattò all'improvviso e spinse di lato le due guardie, correndo in avanti.


“Fermatelo!!”


Fu come se Yun Che avesse colpito con un bastone un nido di vespe. Varie decine di guardie giunsero immediatamente dalle strade vicine. Yun Che sollevò Spadone del Drago e sferrò dei fendenti senza neppure guardarsi intorno. La potenza dello spadone era terribile, come una tempesta dell'Inferno, e scagliò brutalmente in aria le guardie circostanti. Non riuscirono a rialzarsi in piedi per molto tempo e anche le loro armi si spezzarono sul colpo.


Il cielo notturno era abbastanza luminoso, e nessuno avrebbe osato commettere crimini violenti nella Città della Divina Fenice, quindi le guardie di turno erano relativamente deboli. Anche se avevano ricevuto l'ordine di sorvegliare le uscite della città, i cancelli erano ancora spalancati. Dopo che Yun Che ebbe spazzato via tutti coloro che lo ostacolavano, senza aspettare che reagissero si precipitò fuori dalle mura il più velocemente possibile. Non appena ne fu uscito, evocò la Fenice delle Nevi e volò via.


“Svelti... informate Lord Chihuo.” gridò una guardia con tutto il fiato che aveva in gola.


Quindici minuti dopo, una corrente di vento ustionante sorvolò i cancelli, dirigendosi nella stessa direzione di Yun Che. Era Feng Chihuo. Feng Xichen gli aveva ordinato di assassinare di nascosto Yun Che. Nessuno doveva scoprirlo, non avrebbe dovuto lasciare neppure la minima traccia. Ma ovviamente, Feng Chihuo era ormai accecato dalla rabbia. Pur di uccidere Yun Che, aveva causato una così grande confusione. Dopotutto, essere stato ingannato e lasciato mezzo morto da quel ragazzo all'Stadio della Terra Misteriosa era l'umiliazione più pesante che avesse mai subito in vita sua. Se non avesse ucciso di persona Yun Che, non avrebbe mai potuto vendicare quell'affronto!


La Fenice delle Nevi era parecchie volte più veloce di Yun Che. Anche se Feng Chihuo avesse saputo in che direzione era fuggito, non avrebbe potuto raggiungerlo in breve tempo. Tuttavia, Yun Che non conosceva i territori nei pressi della Città della Divina Fenice. La mappa che Cang Yue aveva preparato mostrava soltanto la strada dalla Città Imperiale Ventoblu alla Città della Divina Fenice e i principali distretti di quest'ultima. Non c'era nessuna indicazione sulla zona circostante. Per trovare un rifugio dove nascondersi da Feng Chihuo avrebbe dovuto affidarsi alla fortuna e all'istinto.


Naturalmente, Feng Chihuo doveva conoscere alla perfezione quella regione. Inoltre anche se la Fenice delle Nevi era veloce, lasciava dietro di sé una corrente di vento freddo ovunque andasse e questa traccia poteva essere seguita facilmente.


Spronata da Yun Che, la Fenice delle Nevi continuò a volare alla sua velocità massima. Come una saetta, attraversava rapidamente il cielo. In un batter d'occhio era già a parecchie decine di chilometri dalla Città della Divina Fenice.


Durante il tragitto, l'espressione di Yun Che era tranquilla e al tempo stesso molto grave. La maggior parte del territorio intorno alla Città della Divina Fenice era costituito da spazi aperti, sarebbe stato difficile trovare un nascondiglio. Dopo un'ora, non aveva più la sensazione di essere inseguito ma nonostante questo non si rilassò. Era sicuro che Feng Chihuo non avrebbe rinunciato all'inseguimento. Non era ancora stato raggiunto solo perché la Fenice delle Nevi non era molto più lenta di Feng Chihuo.


Yun Che non poté fare a meno di pensare a Hua Minghai... in quanto a forza misteriosa, non era neppure a un decimo della forza di Feng Chihuo, eppure era molto più veloce di lui. Se avesse imparato il “Fulmine Illusorio”, Yun Che sarebbe sicuramente riuscito a seminare Feng Chihuo.


L'unica Abilità Profound di movimento che conosceva era l'Ombra del Dio Stellare. Era incredibilmente misteriosa, ma la si poteva usare solo in combattimento. Sembrava creata apposta per bilanciare il principale svantaggio dello spadone, la lentezza, e permetteva a Yun Che di combattere come un fantasma sebbene impugnasse un arma dal peso di decine di tonnellate. Ma l'Ombra del Dio Stellare serviva solo per scatti istantanei, non la si poteva usare per aumentare la propria velocità sulla lunga distanza.


Una sconfinata catena montuosa apparve a sudest di Yun Che. Si intravedevano molti picchi, e la montagna più alta raggiungeva almeno i tremila metri. Yun Che si sentì rincuorato e cambiò direzione, accelerando verso la catena montuosa come una stella cadente.


Quando raggiunse la catena montuosa fu raggiunto da un calore anomalo e ustionante, che sorprese anche alcuni uccelli e li fece sparpagliare... quegli uccelli erano completamente rossi ed emanavano un'aura feroce.


Si sarebbe aspettato di vedere prati verdi ovunque e di essere accolto da un vento fresco, eppure più si addentrava nel cuore della catena e più l'aria diventava incandescente. Nella zona crescevano piante di tutti i generi, ma erano quasi tutte rosse. Inoltre, tutte emanavano odore di bruciato. Il novanta percento delle Bestie Misteriose che vide lungo la strada, inoltre, apparteneva all'attributo del Fuoco.


Non mi direte che questo posto è così perché è vicino alla Città della Divina Fenice ed è influenzato dalla forte presenza dell'elemento del fuoco?


Dopo altre due ore di volo, Yun Che non avvertiva ancora nessuna traccia di Feng Chihuo alle sue spalle, come se avesse rinunciato ad inseguirlo. Yun Che rallentò e la Fenice cominciò a scendere verso terra, finché furono a meno di tre chilometri d'altezza, così da potersi nascondere fra le vette dei monti. All'improvviso, Yun Che sentì nella sua mente la voce di Jasmine: “Questo luogo non è normale.”


“Non è normale? Cosa intendi dire?” chiese immediatamente Yun Che.


“Pensavo che il calore provenisse dal vulcano qui vicino, o che si trattasse di una zona dove l'elemento del fuoco è molto concentrato. Ma quando l'ho studiato poco fa, ho scoperto che l'Energia Misteriosa del fuoco che permea quest'area proviene da una gigantesca Formazione Profound nascosta sottoterra, ad una profondità incredibile... l'intera catena montuosa è avvolta dalla Formazione Profound. Se non mi sbaglio, questa Formazione Profound dovrebbe essere stata creata circa ottomila anni fa dal setta della Divina Fenice. Quindi, siamo nel loro territorio...”


“A quanto pare... sei scappato in un luogo non avresti mai dovuto mettere piede!”


“Moccioso, vediamo come farai a fuggire questa volta!”


Non appena Jasmine ebbe finito di parlare, nelle orecchie di Yun Che risuonò un grido infuriato. Quella voce proveniva da... davanti a lui.


Yun Che sollevò lo sguardo. Feng Chihuo era in piedi sulla cima di una piccola montagna, di fronte a lui, con le mani dietro la schiena. Anche se erano molto distanti, Yun Che poteva percepire chiaramente la sua rabbia. Inizialmente Feng Chihuo aveva pensato che mandare lui, un Trono di ottavo livello, ad assassinare personalmente Yun Che fosse come sgozzare un pollo con un coltello da macellaio progettato per uccidere tori. Era semplicemente un insulto al suo status e alle sue capacità. Se l'ordine non fosse stato dato da Feng Xichen in persona, si sarebbe sicuramente rifiutato. Ma quando aveva individuato il bersaglio, quella missione estremamente semplice si era rivelata in realtà inaspettatamente complicata. Anziché vincere facilmente, era stato messo al tappeto dalla Sfera della Distruzione Celeste dell'avversario... nelle ultime ore, Feng Chihuo non era affatto riuscito a calmarsi. Se non avesse avuto un corpo molto robusto, il suo petto sarebbe esploso parecchie volte dalla rabbia.


Yun Che era scioccato, ma finse di non esserlo. Se fosse stato raggiunto alle spalle, non sarebbe stato molto sorpreso perché Feng Chihuo era più veloce della Fenice delle Nevi e conosceva meglio quella regione. Ma era rimasto stupito, perché Feng Chihuo era apparso davanti a lui e, nonostante fosse così vicino, non era riuscito a percepire la sua presenza.


Jasmine sapeva cosa stava pensando Yun Che, e gli disse a bassa voce: “A quanto pare c'è un gran bel problema. Questa Formazione Profound creata ottomila anni fa non è da sottovalutare.£


Yun Che corrugò le sopracciglia. Poi, strinse le piume innevate della Fenice delle Nevi e gridò: “Piccola Chan... Andiamo!!”


La Fenice delle Nevi cambiò direzione, diventando una linea di sagome bianche estremamente veloci, e volò via il più rapidamente possibile. Alle sue spalle, Yun Che sentì il ruggito di Feng Chihuo: “Vuoi ancora scappare! Non importa dove andrai, anche se avessi cento vite puoi scordarti di sfuggirmi!”


La Fenice delle Nevi raggiunse la sua velocità massima e si gettò in picchiata, lasciandosi alle spalle numerosi monti. Ai suoi lati, le vette si strinsero formando due burroni.


Yun Che diede un'occhiata dietro di sé, stringendo i pugni e spronando la Fenice delle Nevi per costringerla a volare a meno di trenta metri da terra. Quando stavano per raggiungere la gola fra i monti, Yun Che attivò le Frozen End Divini Arts e utilizzò istantaneamente lo Specchio Illusorio Frozen End. Contemporaneamente, lo utilizzò per avvolgere se stesso e la Fenice delle Nevi, rendendo impercettibile la maggior parte delle loro aure. Poi, distese un braccio e lasciò che il Manico Profound volasse attraverso la gola al posto loro.


Era un trucco che aveva già usato per depistare degli inseguitori... sapeva come sfruttarlo al meglio, e nessuno lo aveva mai scoperto.


Dietro di lui, Feng Chihuo lo inseguiva senza sforzarsi troppo e aveva di fronte a sé una strana Formazione Profound scarlatta, che ruotava lentamente. Guardando la sagoma bianca di fronte a lui, Feng Chihuo ghignò con disprezzo... proprio in quell'istante, i suoi occhi scattarono di lato perché si accorse che la direzione in cui procedeva la sagoma bianca non era la stessa in cui si muoveva l'aura di Yun Che. Era apparsa una grande differenza fra le due...


“Cosa succede? Come può esserci una discrepanza del genere nella Grande Formazione della Fenice?”


Feng Chihuo rimase per un po' con lo sguardo perso nel vuoto. Poi, sollevò entrambe le braccia e la Formazione Profound che aveva davanti si ingrandì lentamente. Mentre vi riversava la sua Energia Misteriosa mista a Fiamme della Fenice, cominciò a ruotare velocemente. Poi, vi apparvero due immagini ben distinte...


Nella prima c'era Yun Che, che volava a grande velocità sulla Fenice delle Nevi...


E nella seconda, incredibilmente... c'era un flusso di luce estremamente veloce, dal colore giallo-arancio.


L'aura di Yun Che che Feng Chihuo percepiva... proveniva dalla sagoma luminosa. Quell'Energia Misteriosa era identica a quella di Yun Che!


Quando vide la sagoma di luce arancio, Feng Chihuo rimase inizialmente sbalordito, ma poi le sue pupille si contrassero lentamente e sul suo viso apparve un'espressione scioccata e incredula. Dopo un po', pronunciò con grande stupore due parole...


“Manico... Profound!!”


La Fenice delle Nevi attraversò velocemente il burrone. Yun Che stava guardando di fronte a sé e vedeva chiaramente la montagna più alta della catena, che raggiungeva almeno quattromila e cinquecento metri di altezza. Feng Chihuo non lo inseguì, ma Yun Che non ne fu sollevato. Al contrario, ebbe la sensazione che qualcosa non andava.


Si sentiva come se qualcuno lo stesse fissando, e aveva avuto continuamente quella sensazione da quando aveva raggiunto la catena montuosa... com'era possibile?


Mi sbagliavo?


“Scappa, continua a scappare, fammi vedere fin dove riesci ad arrivare.”


La voce di Feng Chihuo lo raggiunse improvvisamente, e anche questa volta proveniva da davanti a lui. Yun Che impallidì leggermente e sollevò lo sguardo... a nemmeno novanta metri di distanza, Feng Chihuo fluttuava tranquillamente nell'aria con uno sguardo compiaciuto. Tuttavia, inaspettatamente Yun Che non avvertì neppure una traccia di intento omicida e scoprì che anche molta della sua rabbia era sparita.


A quel punto, Yun Che ebbe la certezza che la sensazione di essere osservato non era frutto della sua immaginazione. Feng Chihuo doveva avere un modo per seguire i suoi movimenti, probabilmente si trattava della “Formazione Profound” che avvolgeva l'intera catena montuosa, di cui aveva parlato Jasmine.


Stavolta, Yun Che non fuggì immediatamente. Fissò con freddezza Feng Chihuo: “Stai usando la Formazione Profound di questo posto per individuarmi?”


“Oh? Sei davvero in grado di percepire la Grande Formazione della Fenice? Oh... me ne ero quasi dimenticato, anche tu possiedi il Sangue della Fenice. Altrimenti, non avresti potuto neppure entrare” Feng Chihuo si avvicinò e rise, glaciale: “Le tue capacità di depistaggio sono davvero sorprendenti, mi hai costretto a cercarti fino all'alba senza permettermi di trovare neppure una traccia. Se fossi fuggito in qualche altro luogo, forse saresti riuscito a sfuggirmi, ma sei stato così sfortunato da venire qui... Ho più di cento anni, eppure non ho mai incontrato un esempio migliore per il modo di dire 'cadere dritto in trappola'.”


“Grande Formazione della Fenice? Cos'è questo luogo, di preciso?”


“Questa è la Catena Montuosa della Fenice, dove la setta della Divina Fenice valuta le capacità dei discepoli più giovani.” ormai, Feng Chihuo non aveva il minimo timore che Yun Che potesse sfuggirgli dal palmo della mano. Continuò con calma: “E solo chi possiede il Sangue della Fenice può entrarvi. Ogni altra persona che si avvicina viene respinta dalla Grande Formazione della Fenice. Siccome è un territorio dove si svolgono delle prove, ovviamente dobbiamo monitorare i movimenti di ogni singolo discepolo. E io, per puro caso, sono proprio uno dei supervisori delle valutazioni. Con l'aiuto della Grande Formazione della Fenice, posso controllare ogni cosa in questo luogo, al punto che posso sfruttarla per teletrasportarmi dove voglio all'interno della catena montuosa.”


Yun Che: “!!”


“Ho saputo che eri qui non appena sei entrato nella Catena Montuosa della Fenice. Tuttavia, sei più astuto di quanto mi aspettassi, quindi per impedirti di scappare non ti ho raggiunto subito. Al contrario, ti ho lasciato raggiungere il cuore della Catena... fino a qui.” Feng Chihuo fissò Yun Che, poi distese il palmo della mano: “Ormai sei come una lucciola in un barattolo, anche se sognassi di fuggire non potresti mai riuscirci. Ma non preoccuparti, all'improvviso non sento più il bisogno di ucciderti, perché possiedi qualcosa che interesserebbe molto al Maestro della setta e persino ai Quattro Luoghi Sacri... Non mi sarei mai aspettato che tu non fossi soltanto un bastardo della nostra setta della Fenice, ma anche un demone dell'Illusory Demon Realm! Ho visto chiaramente il Manico Profound che hai usato poco fa!”


“!!!!” Yun Che divenne improvvisamente cupo in volto, e nei suoi occhi brillò un intento omicida estremamente intenso.


La forza totale di Yun Che era cresciuta esponenzialmente grazie all'attivazione del Manico Profound, ma non l'aveva mai usato in un vero combattimento. Anche quanto era stato a un passo dalla morte durante il suo scontro con Ling Tianni, non aveva pensato ad usarlo neppure per un istante. Infatti le persone comuni non lo avrebbero riconosciuto, ma la Villa della Spada Celestiale aveva forti legami con la regione della Potente Spada Celestiale e uno dei suoi membri, forse, avrebbe potuto riconoscerlo.


E il Manico Profound era una tecnica divina posseduta solo dalla Famiglia Yun dell'Illusory Demon Realm. Essendo a capo delle Dodici Famiglie Guardiane della Famiglia Reale Illusory Demon, la Famiglia Yun era ovviamente uno dei più grandi nemici dei Quattro Luoghi Sacri. E l'Illusory Demon Realm era stato ormai da tempo screditato e demonizzato dai Quattro Luoghi Sacri. Una volta scoperto il suo Manico Profound, i Quattro Luoghi Sacri gli avrebbero dato la caccia e ogni abitante delle Sette Nazioni l'avrebbe considerato un “demonio”.


Se fosse successo, non sarebbe stato al sicuro in nessun angolo del continente del Cielo Misterioso.


Le conseguenze sarebbero state dieci milioni di volte peggiori rispetto a quando aveva mostrato a tutti le sue Fiamme della Fenice.


Yun Che strinse i pugni e i suoi occhi si fecero così freddi da dare i brividi. Prima voleva usare tutte le sue forze per fuggire, ma ora non poteva più farlo! Quella persona aveva riconosciuto il suo Manico Profound... quindi ora doveva morire!


A qualsiasi costo, non importava il prezzo da pagare, doveva ucciderlo!
                                


                                



