---
weight: 415
title: Capitolo 415 - Brutale
pubDate: 2025-01-31T17:03:16.126Z
tags:
    - atg
---


<em>0 capitoli in coda, 0/10 donazione</em>
<em> -Schadenfreude</em>


Ad ogni colpo Feng Chihuo si sentiva schiacciato come se fosse stato travolto da una valanga, era uno scossone così violento che sentiva gli organi interni spaccarsi. Di fronte agli occhi iniettati di sangue di Yun Che iniziò a spaventarsi... Stavolta, figuriamoci ritirarsi, non poteva nemmeno dire una sola parola sotto la pressione dello spadone.


Il campo visivo di Yun Che era diventato rosso, intravedeva solo Chihuo in questo mondo cremisi. Nel suo cuore c'era solo un feroce intento omicida.
Comunque Feng Chihuo era un Trono di alto livello e riusciva ugualmente a parare gli attacchi, così l'espressione del ragazzo si incupì ancora di più mentre emise una striscia turchese dal braccio sinistro.


Il Manico Profound di colore rosso, era diventato arancione dopo che era entrato in possesso del sangue del Dio Drago, giallo nello stato Anima Malvagia, verde durante il Cuore Ardente e ora che era entrato nel Purgatorio...


Era diventato turchese proprio come quello di Yun Canghai! Il manico profound turchese che aveva metà della potenza dell'utilizzatore!


In questo stato, utilizzare il manico profound avrebbe accelerato il ritmo con cui consumava la sua energia e avrebbe portato conseguenze imprevedibili. Tuttavia Yun Che aveva deciso di usare il manico profound per uccidere Feng Chihuo.


Bang!!


Il Trono stava già sopportando a stento i colpi dello spadone. Una volta che il manico entrò in campo, Feng Chihuo fu colpito alla testa dato che non aveva più energie per bloccare un altro attacco... Fu scagliato via da un'esplosione, facendolo schiantare a terra a centocinquanta metri di distanza. A causa dell'impatto scavò un buco profondo in cui rimase parzialmente seppellito.


"AH!!! Bas..."


Feng Chihuo ruggì come una bestia e balzò dal buco con ferocia. Il suo volto era cosparso di sangue e aveva un colorito rosso. Sulla sua fronte sorprendentemente c'era un bozzo delle dimensioni di un pugno. Sembrava impazzito, ma prima ancora che iniziasse a dire una sequela di imprecazioni, un oggetto gli passò davanti agli occhi. Una lama color cenere incombeva su di lui accompagnata dal fuoco della fenice e dal manico profound turchese che aveva assunto la forma di uno spadone.


Gli occhi di Feng Chihuo si iniettarono di sangue mentre stringeva con forza la sua spada. Rilasciò tutto il suo potere nella lama prima di ricevere gli attacchi.


BOOM!!!!


Tre piccoli rilievi  vicino a loro furono spaccate dall'onda d'urto. Le montagne erano state spianate dall'esplosione, <a href="http://moonbunnycafe.com/wp-content/uploads/2016/03/blood-moon-explosion.png">sembrava fosse sorta una luna sanguigna</a>. All'interno di essa, tutti i massi e gli alberi erano stati ridotti in polvere. Le due persone coinvolte nell'impatto furono scagliate via come delle foglie secche in una tempesta in due direzioni diverse.


Bang!!


Feng Chihuo si schiantò contro un antico albero. Si cappottò a terra e tossì violentemente. Ad ogni colpo di tosse schizzava sangue, quasi sputò dei pezzi di organi interni... Comunque anche in quel momento non ebbe il tempo di riprendersi perché Yun Che lo stava di nuovo attaccando.


Le condizioni del ragazzo sembravano perfino peggiori alle sue, era interamente cosparso di sangue, perfino lo spadone che stava brandendo era tinto di rosso.
Comunque la sua aura imponente e la sua velocità mostruosa non erano diminuite minimamente. Non appena Feng Chihuo l'aveva visto, un istante dopo Yun Che aveva usato l'Ombra del Dio Stellare per avventarsi su di lui.


"Tu... pazzo!!" Feng Chihuo strabuzzò gli occhi. Anche se aveva ricevuto il colpo di Yun Che, anche il ragazzo aveva subito l'impatto. Aveva visto le sue condizioni... ma nonostante tutto stava continuando il suo assalto senza occuparsi delle sue ferite!


Feng Chihuo aveva vissuto per oltre cento anni. Ne aveva incontrati di pazzi, ma non aveva mai visto un folle del genere.


Strinse i denti. Proprio quando stava per radunare tutta la sua Energia Misteriosa spalancò gli occhi... nelle sue iridi si riflesse un drago azzurro che ruggiva al cielo.


Dominio dell'Anima del Drago!


Il ruggito agghiacciante risuonò per i cieli della Catena Montuosa della Fenice, atterrendo diverse Bestie Misteriose per la paura. Feng Chihuo iniziò a tremare con un'espressione terrorizzata. l'Energia Misteriosa che aveva evocato si disperse a causa del suo spavento...


Yun Che stava raggiungendo il limite. Se avesse potuto, avrebbe voluto usare "Annientamento Supremo" per annientare Feng Chihuo, ma il suo corpo era sull'orlo del collasso a causa delle sue ferite. Forse sarebbe esploso se avesse utilizzato una tecnica così potente.


Usare il Dominio dell'Anima del Drago avrebbe esaurito le sue energie rimaste, rovinando il suo stato mentale, ma doveva eliminare Feng Chihuo. Non solo il Dominio dell'Anima del Drago gli avrebbe permesso di colpire il suo obiettivo, avrebbe fatto dissipare tutta l'Energia Misteriosa difensiva del nemico.


In normali circostanze, in quanto Trono di alto livello, gli effetti del Dominio dell'Anima del Drago sarebbero stati attenuati per Feng Chihuo, però ora le ferite lo avevano disorientato.
Yun Che radunò tutte le sue energie scatenandole contro il nemico indebolito.


"Distruzione della Luna e delle Stelle!!"


Sollevò lo spadone e le fiamme si accesero. Spadone del Drago portava con sé l'aura del dio della morte mentre puntava al cuore del nemico...


Feng Chihuo stese istintivamente le mani in avanti per proteggersi, riuscendo a stento a creare una barriera di Energia Misteriosa.


Boom!!!!


Il terreno si spaccò e la protezione del Trono scoppiò come una bolla di sapone. Delle fessure si diffusero rapidamente da sotto i suoi piedi, estendendosi per più di trecento metri.
Feng Chihuo era completamente scomparso dalla sua vista... il suo corpo era affondato nella fessura nel terreno.


Plic...


Plic...


Il sangue fresco colava dalle fessure delle dita di Yun Che e cadeva goccia dopo goccia come delle perle da una rete rotta. Il suo attacco aveva provocato una rete di crepe in tutto il suo corpo. Il sangue ricopriva il suo corpo facendolo sembrare un demone maligno, un Asura che aveva appena finito una battaglia. Perfino il vento che soffiava contro di lui portava un pungente odore di sangue.


Finalmente... finita...


Bang!!


Spadone del Drago cadde dalle mani di Yun Che. Durante il tonfo, la luce rossa negli occhi del ragazzo scomparve insieme al manico profound che tornò nel suo braccio. Chiuse lentamente gli occhi e barcollò per poi cadere pesantemente a terra... Quando aveva deciso di uccidere Feng Chihuo, sapeva che sarebbe stata una battaglia brutale. Uccidere un Trono di alto livello gli sarebbe costato un caro prezzo e alla fine ci era riuscito... Un coltivatore all'Stadio della Terra Misteriosa capace di ucciderne uno negli stadi avanzati dell'Emperor Profound, aveva creato una leggenda mai vista prima nel continente del Cielo Misterioso.


Questo risultato sarebbe stato difficile da ottenere se non avesse colto di sorpresa Feng Chihuo distruggendogli un braccio.


"Devo... andarmene... presto... da questo posto..."


Yun Che lottò per stendere un braccio. Aveva dovuto esaurire quasi tutte le sue forze per strisciare un po' in avanti. Ciò che doveva fare ora era occuparsi delle sue ferite, ma questa era la Catena Montuosa della Fenice! La battaglia doveva aver già allertato un po' di membri della setta della Divina Fenice. Se non se ne fosse andato subito le conseguenze sarebbero state inimmaginabili. Figuriamoci un Trono, perfino il discepolo di più basso livello avrebbe potuto ucciderlo in quel momento.


Guardò la sua mano sinistra e continuò a chiamare la Fenice delle Nevi. Tuttavia, anche se il sigillo profound aveva brillato diverse volta, la creatura non era ancora apparsa. Il marchio non era scomparso, quindi la Fenice delle Nevi doveva essere ancora viva. Tuttavia l'attacco di Feng Chihuo doveva averla ferita gravemente.


"Uff... uff... ugh..."


Yun Che sentì dei gemiti di dolore provenire da dietro di lui. Sembravano lontani e al tempo stesso vicini. Il ragazzo impallidì e si voltò poco a poco. Una mano era emersa dalla fessura provocata dallo Fendente del Lupo Celeste... Una persona ricoperta di sangue strisciò lentamente fuori dal buco.


Feng Chihuo!!


"Dannazione... non è ancora morto!" Disse a bassa voce Jasmine.


Feng Chihuo non era mai stato in condizioni così pietose. Il suo corpo era mutilato, non sembrava nemmeno un essere umano, ma chiaramente era vivo. Inoltre, a giudicare da come era strisciato fuori dalla fessura, era chiaro che le sue condizioni fossero relativamente migliori di quelle di Yun Che.


Impossibile... Sotto il Dominio dell'Anima del Drago... Non doveva avere la forza di difendersi... Com'è possibile che non sia morto...


Feng Chihuo si alzò barcollando. Vedendo Yun Che a terra, camminò lentamente verso di lui con una risata roca e impazzita: "Ah... Ahah... Ahahahah... Come... può un piccolo... bastardo come te... uccidermi..."


Avanzò e mentre si avvicinava mostrò un'espressione terrificante: "Ti... farò a pezzi... poco a poco..."


Proprio in quel momento calò un'ombra dall'alto accompagnata da un piccolo grido. Yun Che lottò per alzare la testa e il suo sguardo si ravvivò: "Piccola Chan!!"


Metà delle piume della Fenice delle Nevi erano tinte di sangue, ma stava volando verso di loro. Sbatté le ali e scagliò tre file di ghiaccioli in direzione di Feng Chihuo.


Pew pew pew!!


In circostanze normali come avrebbe potuto l'attacco della Fenice delle Nevi ferire un Trono? Ma Feng Chihuo era in condizioni pietose, non riusciva nemmeno a reggersi in piedi, quindi era impossibile per lui difendersi dall'attacco della creatura. I ghiaccioli trapassarono facilmente il suo corpo, uno di essi creò un buco grande quanto un pugno nella sua gola.


Feng Chihuo strabuzzò gli occhi. Cadde pesantemente all'indietro e non si mosse più. Sotto il suo corpo si stava espandendo velocemente una grossa pozza di sangue... Stavolta non poteva essere più morto di così. Forse pensava di essere spacciato, ma di sicuro non si immaginava che sarebbe morto così tragicamente, né avrebbe creduto che sarebbe stato ucciso da un coltivatore all'Stadio della Terra Misteriosa e dalla sua Sky Bestie Misteriose.


Yun Che sospirò di sollievo. Mentre si rilassava, sentì all'improvviso gli effetti collaterali derivati dall'utilizzo del Dominio dell'Anima del Drago, confondendogli la mente. Stese una mano sulla Fenice delle Nevi e disse con voce roca: "Piccola Chan... And... iamo... Più lontano e alto vai meglio sarà..."


La creatura evocò una leggera brezza che sollevò Yun Che sul suo dorso. Poi sbatté le ali e si levò in volo.


Yun Che si tranquillizzò e proprio in quel momento la voce fredda di Jasmine risuonò nella sua mente: "Farai meglio a rimanere sveglio... Dovresti sapere il motivo per cui non è arrivata subito dopo che l'hai chiamata così tante volte, le sue ferite sono estremamente gravi; non solo, le sue ali sono state ferite. Anche se è riuscita a volare, dubito che possa andare lontano.


Yun Che: "..."


Jasmine non gli aveva detto questo solo per spaventarlo. Yun Che si morse la punta della lingua cercando di resistere. Sentì il corpo della Fenice delle Nevi tremare. Di solito quando incontrava una grande raffica sarebbe riuscita a volare tranquillamente, ma ora una brezza avrebbe fatto ondeggiare violentemente la creatura.


"Piccola Chan... Puoi farcela!" Gridò debolmente il ragazzo. Se non avesse potuto volare fuori dalla Catena Montuosa della Fenice sarebbe sicuramente morto.


Comunque aveva sottovalutato le ferite della Fenice delle Nevi. Dopo aver volato a stento per un po' di chilometri, incontrò una forte brezza e la Fenice delle Nevi gridò di dolore mentre gli veniva uno spasmo alle ali e iniziò a precipitare.


"Piccola Chan!!"


La Fenice delle Nevi non reagì perché era già svenuta a mezz'aria. Yun Che possedeva il sangue della Fenice e del Dio Drago, la protezione delle arte misteriosa del Vero Dio, quindi poteva sopportare le sue gravi ferite, ma la Fenice delle Nevi era diversa, era solo una normale Sky Bestie Misteriose. Aveva già superato il limite cercando di volare per così tanto tempo in quelle condizioni.


Yun Che non aveva nemmeno l'energia per stringere le sue ali nivee e fu lentamente separato dalla Fenice delle Nevi mentre volavano... Non molto tempo dopo Yun Che atterrò pesantemente su un terreno non troppo duro... Doveva essere una pendenza, perché dopo essere atterrato, continuò a cadere insieme alla sua Fenice delle Nevi. Mentre rotolava, vide il luogo dove stavano cadendo. Era... un dirupo estremamente ripido!! Vide vari picchi oltre la collina... e nessuno era più alto della montagna da cui stavano rotolano.


In quell'attimo di secondo capì che lui e la Fenice delle Nevi erano caduti dalla cima del picco più alto della catena montuosa. Stavano rotolando... da un'altezza di oltre quattromilacinquecento metri...


Alla fine cadde in un dirupo e iniziò a precipitare... Non riusciva a vedere il terreno sotto di lui visto che aveva il viso rivolto verso l'alto. Non sapeva se sarebbe caduto tra le pareti della montagna... o se sarebbe finito direttamente in fondo alla montagna.


Il vento gli fischiava tra le orecchie, non riusciva a muoversi dato che aveva esaurito completamente le forze, così tanto che non riusciva ad evocare alcuna Energia Misteriosa difensiva... Non era sicuro se il sangue che aveva ottenuto dagli dei e la sua difesa naturale potesse sopportare l'impatto che avrebbe ricevuto cadendo senza Energia Misteriosa... Se non sarebbe stato fatto a pezzi nella caduta...


Il vento ululante soffocava ogni altro suono. A parte questo rumore non c'era altro nella coscienza di Yun Che, non aveva nemmeno la forza di urlare. Precipitò ancora per diverse decine di secondi e poi...


Bang!!!!


Sentì un'esplosione provocata dalla sua caduta e il grido impaurito di una ragazza...


Le sensazioni di dolore nel suo corpo sparirono velocemente insieme alla sua debole coscienza... Il suo campo visivo fu occupato per metà da un alto dirupo e dall'altra da un cielo blu... poi vide il viso incantevole di una ragazza.
I suoi occhi spalancati erano ancora più brillanti delle stelle, erano puri come una luna brillante, pieni di sincerità, orrore, stupore e curiosità... Yun Che aveva visto molte donne bellissime, ma questa bellezza incantevole lo sbalordì...


Così bella...


È una fata... dal cielo...


Questa fu l'ultima immagine che Yun Che vide prima di perdere coscienza.
                                


                                



