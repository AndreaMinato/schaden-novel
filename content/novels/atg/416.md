---
weight: 416
title: Capitolo 416 - Principessa Xue
pubDate: 2025-01-31T17:03:16.126Z
tags:
    - atg
---


<em>(capitolo regolare)
0 capitoli in coda, 0/10 donazione</em>
<em> -Schadenfreude</em>


Non molto tempo dopo, Yun Che riprese un po' di coscienza e sentì dolore in ogni parte del suo corpo. Per uccidere Feng Chihuo l'aveva pagata cara, ancora di più di quanto si aspettasse. Quasi metà dei suoi vasi sanguigni si erano spaccati, il settanta per cento dei suoi muscoli era stato danneggiato e i suoi organi interni avevano diverse decine di fessure. Un normale coltivatore sarebbe morto da tempo in queste condizioni.


Questo dolore gli fece capire che non era morto. Sentì vagamente una corrente calda di Energia Misteriosa che fluiva per il suo corpo...
Non era la sua, questo flusso era gentile e attento come se volesse guarire le sue ferite e al contempo temesse di ferirlo accidentalmente. Questo movimento attento ed esitante provava che il proprietario di questa Energia Misteriosa non aveva mai usato la sua energia per guarire delle ferite.


Chi poteva...


Chi mi sta salvando...


In quel momento Yun Che si ricordò della scena che aveva visto prima di perdere coscienza... Era un volto bello e puro che non poteva appartenere al mondo dei mortali. Anche se l'aveva soltanto scorto un attimo prima di svenire, lo aveva comunque colpito. Quel genere di bellezza era davvero indimenticabile.


Era un sogno... un dipinto? No... era impossibile immaginarsi una bellezza così impareggiabile.


Quel viso da sogno aveva incantato Yun Che, aveva perfino dimenticato il dolore. Quella corrente di Energia Misteriosa calda svanì lentamente e la coscienza di Yun Che si addormentò.


Non molto tempo dopo, si ridestò di nuovo e sentì ancora quell'Energia Misteriosa calda e gentile. Per un po' continuò a dormire e a svegliarsi.
Ogni volta che si riprendeva avrebbe sentito quel flusso di Energia Misteriosa... o forse ogni volta che arrivava quell'energia la sua coscienza si sarebbe ridestata per breve tempo.


Alla fine le dita di Yun Che tremarono mentre le sue palpebre incredibilmente pesanti si aprirono poco a poco sotto la spinta della sua determinazione.


Vide la luce luminosa e il cielo blu. Yun Che si era ripreso ad un ritmo incredibile. Non appena aprì gli occhi sentì il suo corpo.
Anche se si sentiva pesante, pensò di potersi muovere. C'era anche un briciolo di Energia Misteriosa nelle sue Vene Misteriose originariamente vuote. Questa energia aveva aiutato il suo corpo a guarire, così tanto da permettergli di muoversi...


Yun Che afferrò il terreno, strinse i denti e lottò per tirarsi su a sedere...


"Ah, sei sveglio!"


Era la voce giovane e delicata di una ragazza, un suono così etereo che sembrava non appartenere a questo mondo. Quando la sentì l'anima di Yun Che tremò, colta da uno strano desiderio... desiderio di sapere chi stesse parlando, chi potesse parlare con una voce così pura ed eterea.


Si girò a guardare la ragazza accanto a lui... sembrava essere uscita dal regno delle fate. Una volta che vide il suo viso, Yun Che rimase stordito per un istante senza osare credere ai suoi occhi... perché non si immaginava che esistesse un viso così splendido in questo mondo. Yun Che non riusciva a trovare le parole per descrivere quanto fosse bella.


La ragazza indossava un lussuoso capo rosso, su di esso era ricamata una fenice. Questa non era la prima volta che Yun Che aveva visto un abito del genere, ma quello della ragazza era ancora più sontuoso rispetto a quelli che aveva visto prima. Sia il rosso che il colore dorato brillavano, come se ogni decorazione fosse composta dal materiale più prezioso. Tuttavia questo abito sembrava un'inutile aggiunta su della giada ed era messo in ombra dalla sua pelle nivea e cremosa. Yun Che aveva lo sguardo incollato sul volto della ragazza, non riusciva a distoglierlo. Specialmente i suoi bellissimi occhi... sembrava che ci fossero delle increspature blu condensate nelle sue incantevoli iridi, rendendoli un sogno poetico e fatato.


Questa era la fata che aveva visto prima di perdere coscienza... e non proveniva dalla sua immaginazione, né era un'illusione. Era rimasta lì in silenzio mentre le sue ciglia setose fremevano, mosse da un'espressione gioiosa e limpida come una sorgente di montagna. Poi lo guardò con un'espressione un po' nervosa. Il vento gentile sollevò l'orlo della sua gonna, portando un'eleganza semplice, che però nemmeno il più bello dei poemi di questo mondo sarebbe riuscito a descrivere.


Sembrava avere circa quindici o sedici anni, i suoi occhi limpidi erano giovani. In termini di aspetto non era paragonabile a Xia Qingyue, ma non le era inferiore per quanto riguarda la perfezione e la delicatezza della sua pelle. Tra tutte le donne che aveva incontrato, solo Jasmine poteva eguagliarla. Sembrava fosse stata benedetta dal cielo.


Se fosse stato un uomo comune, si sarebbe innamorato perdutamente, ma Yun Che non lo era. Nell'intero continente del Cielo Misterioso forse era impossibile trovare un'altra persona che potesse stordirlo solo grazie al suo aspetto. Distolse lo sguardo, piegò lievemente la testa e calmò il suo animo. Quando sollevò il capo per guardarla nuovamente non si distrasse più.


Aprì le sue labbra secche e disse con voce roca: "Sei stata tu... a salvarmi..."


"Umh... sembra sia così." La ragazza arricciò le labbra e disse con incertezza: "Questa è la prima volta che provo a salvare qualcuno, quindi non sono sicura di averlo fatto bene. Sono passati molti giorni e non so se avrei dovuto dirlo al mio onorabile padre, ma fortunatamente ti sei svegliato. Oh giusto, qual è il tuo nome? Sotto quale Anziano sei? Perché sei caduto dal Precipizio della Fenice?"


Le parole della ragazza fecero sussultare Yun Che.


Il mio onorabile padre...


Un abito della fenice estremamente sontuoso...


La sua età...


E un volto così bello da sembrare irreale...


Era davvero la ragazza di cui Hua Minghai aveva parlato, la "Principessa Snow" riconosciuta come la bellezza numero uno del Profound Sky?


Originariamente Hua Minghai aveva usato dei toni esagerati mentre la menzionava, così non ci aveva mai creduto. Però in effetti era un titolo adeguato per lei.


Tuttavia, se fosse stata davvero la Principessa Snow, la perla più cara della setta della Divina Fenice... allora perché era qui?
Aveva detto che erano passati "molti giorni", quindi doveva essere rimasta qui per molto tempo! Cosa stava succedendo?


Yun Che pensò ad ogni genere di possibilità. Si mosse e il suo tono di voce cordiale conteneva una traccia di terrore: "Il mio nome è Feng Lingyun, sotto il Diciannovesimo Anziano. Mi stavo allenando da solo nella Catena Montuosa della Fenice e ho incontrato una terrificante Bestie Misteriose, così sono stato costretto a saltare nel Precipizio della Fenice... Ringrazio la Principessa Snow per avermi salvato la vita."


Gli occhi della ragazza erano pieni di luce e sincerità. Mentire di fronte al bellissimo sguardo della principessa che gli aveva salvato la vita, era sicuramente una grande colpa. Ma dato che non si era ripreso dalle sue gravi ferite doveva proteggere la propria vita. Sapeva che l'aveva salvato perché possedeva la stessa aura della fenice.


"Ohhh..." La Principessa Snow inclinò con innocenza la sua testa. Poi piegò le sopracciglia e iniziò a ridere lievemente: "Come diceva mio padre, sei riuscito a capire subito chi ero. Il mio onorabile padre ha detto che nel setta, anche se non mi hanno visto in molti chiunque del nostro clan mi riconoscerebbe all'istante."


La ragazza rise con sincerità, sembrava che la sua voce fosse musica celeste capace di debellare ogni malvagità. Yun Che mormorò: "Sua altezza è la ragazza più bella del mondo, tutti capirebbero chi è... Dove siamo? Ho... disturbato la coltivazione di sua altezza?"


"Questa è la Valle della Fenice, un posto in cui ho giocato fin dall'infanzia." La Principessa Snow rispose con tranquillità. Forse a causa della stirpe della fenice di Yun Che o forse perché era sempre stata così pura, non era affatto in guardia: "Il mio onorabile padre è stato davvero occupato ultimamente, così mi ha permesso di venire qui a concentrarmi sulla coltivazione dell'Ode della Fenice. A parte io e mio padre, di solito nessuno ha il permesso di entrare, sei il primo a farlo sai."


"...Sua altezza, allora perché non ha detto al... Maestro della setta di me? Sua altezza non teme che io... sia una cattiva persona?" Yun Che si strinse il petto controllando la condizione delle sue ferite.


"Ho pensato di dirlo a mio padre." La ragazza sporse il suo naso bianco e delicato come la giada: "Ma se lo facessi ti ucciderebbe. Sei caduto da un posto così alto e sei già così ferito. Se tu fossi ucciso da mio padre sarebbe un destino così infelice e Bianchina diventerebbe triste.
Cattiva persona? Sei come me, un discendente della Fenice, come potresti essere una cattiva persona? Inoltre Bianchina è così bella e docile, il suo proprietario non sarebbe mai una cattiva persona."


Yun Che non era stato salvato solo dalla sua Energia Misteriosa, ma anche dal suo cuore tenero, era stata così gentile anche se si era introdotto all'improvviso nel suo territorio. Solo... Bianchina ? Cosa intendeva?


Risuonò un debole cinguettio nelle sue orecchie. Questo rumore fece voltare la Principessa Snow che corse come uno spiritello verso un profilo bianco: "Bianchina, non ti sei ancora ripresa, non puoi muoverti da brava... anche se vedi che il tuo padrone si è svegliato non puoi comunque muoverti avventatamente."


A meno di trenta metri dietro Yun Che c'era la Fenice delle Nevi. Le sue ali erano ripiegate e le macchie di sangue sulle sue piume erano state pulite. La Principessa Snow era accanto a lei e stava accarezzando le sue piume nivee. La ragazza la calmò e la creatura ripiegò con cautela le ali.


Yun Che era scioccato... era la Fenice delle Nevi! Stava davvero bene! Il suo corpo poteva a stento resistere dal cadere da un posto così alto, figuriamoci la Fenice delle Nevi. Dopo essere caduta da un'altezza del genere sarebbe dovuta morire per l'impatto, perché sembrava che le sue ferite fossero molto più lievi delle sue?


Che questa ragazza avesse salvato la Fenice delle Nevi prima che cadesse?


Allora la "Bianchina" di cui parlava era... Piccola Chan!
                                


                                



