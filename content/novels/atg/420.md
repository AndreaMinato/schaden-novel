---
weight: 420
title: Capitolo 420 - Promessa
pubDate: 2025-01-31T17:03:16.127Z
tags:
    - atg
---


Capitolo regolare
1 Capitolo in coda, 0/10 Donazione
-Schadenfreude


Questo evento aveva davvero accorciato le distanze tra Yun Che e Feng Xue'er. La ragazza era estremamente allegra; per lei la neve cadente era un sogno.


"Fratellone Yun, hai creato quella neve con una arte misteriosa di tipo acqua, vero?" Feng Xue'er si prese il viso tra le mani e lo guardò con curiosità. La ragazza mostrava tutte le sue emozioni senza alcuna esitazione con il suo spirito puro e senza macchia. Allo stesso tempo apprezzava molto questo tipo di arte misteriosa.


"Mmh, si chiama 'Frozen Cloud Art'. Ad essere precisi è di tipo ghiaccio." Yun Che rispose con sincerità perché pensava che Feng Xue'er non avesse mai sentito parlare di questo nome prima d'ora. Comunque annuì con noncuranza: "Ne hai mai sentito parlare?"


"No." Feng Xue'er scosse la sua testolina e chiese: "Ma perché conosci delle arte misteriosa di tipo ghiaccio? La nostra stirpe può emanare le fiamme più potenti, ma non entrerebbero in conflitto con il ghiaccio? Non ho mai sentito parlare di qualcuno in grado di praticare delle arte misteriosa del genere. Mio padre ha detto che non c'è nemmeno un praticante di tipo acqua nella città della Divina Fenice."


Acqua e fuoco si sopprimevano a vicenda. Se uno le avesse coltivate contemporaneamente, quando se ne usava un tipo l'altro doveva essere soppresso, altrimenti gli elementi si sarebbero annullati a vicenda o forse avrebbero causato dei danni. Questa era la legge più comune nella via del profound. Trasgredirla sarebbe stato solo un rischio inutile. Gli elementi di fuoco dell'Impero della Divina Fenice erano incredibilmente vivaci, rendendolo un territorio molto adatto per coltivare arte misteriosa di tipo fuoco. A parte qualche straniero, in questo territorio era impossibile trovare dei coltivatori che allenavano tecniche di tipo acqua in questo luogo. A causa dell'attività dell'elemento fuoco, il corpo e le Vene Misteriose delle persone che coltivavano metodi di tipo ghiaccio si sarebbero sentite a disagio.


Per questo naturalmente Feng Xue'er sarebbe stata curiosa al riguardo.


Yun Che disse con calma: "Sapevi che il nostro setta della Divina Fenice non è limitato soltanto all'Impero della Divina Fenice? Ci sono molti membri del nostro clan che sono stati inviati in altre nazioni fin dall'infanzia, nascondono i loro poteri e poi si uniscono ad un setta o ad un'organizzazione locale relativamente potente per fare da spia, creando una rete di informazioni."


Feng Xue'er annuì: "Sì, lo so. Mio padre me l'ha detto... Fratellone Yun, fai parte di questi gruppi?"


Naturalmente la ragazza non avrebbe dubitato delle parole di Yun Che perché ogni setta potente doveva avere una rete di informazioni. la Villa della Spada Celestiale, la setta Xiao e perfino il Palazzo Misterioso Ventoblu avevano dei discepoli infiltrati nelle fazioni avversarie, figuriamoci il colossale setta della Divina Fenice.


"Sì, il posto in cui sono stato mandato è la Nazione Ventoblu e sono tornato solo quest'anno." Yun Che rispose con estrema calma; era quasi impossibile capire che stava mentendo, ma mentre lo stava facendo il suo animo ne era turbato.


Nelle sue due vite aveva mentito innumerevoli volte per ottenere un certo scopo e ormai era così abile nel farlo che sarebbe rimasto impassibile e il suo battito cardiaco sarebbe rimasto costante. Ma stavolta era di fronte ad una ragazza più pura della neve e che gli aveva salvato la vita... Questa menzogna non le avrebbe fatto alcun male; eppure il suo senso di colpa divenne incredibilmente intenso.


"La Nazione Ventoblu..." Feng Xue'er conosceva questo paese e sapeva anche che era il più piccolo nel continente. Batté i suoi bellissimi occhi e continuò: "Allora hai imparato lì l'Arte della Nuvola Gelida? Dato che ci sono arte misteriosa di tipo ghiaccio allora ci dovrebbe essere molta neve?"


""Sì." Yun Che annuì: "C'è un posto che si chiama Regione del Ghiaccio Estremo. Entro un'area di cinquecento chilometri è tutto ricoperto di neve bianca."


"Cinquecento chilometri... Neve bianca?" Feng Xue aprì le sue labbra rosee. Non riusciva ad immaginarsi che tipo di spettacolo sarebbe stato.


"Cinquecento chilometri, tutto ricoperto di neve molto molto spessa. Anche se scavassi per una decina di piedi troveresti ancora ghiaccio." Disse sorridendo Yun Che. La Regione del Ghiaccio Estremo doveva essere un paradiso per Feng Xue'er visto che le piaceva la neve. "Visto che quel posto è molto freddo, il ghiaccio e la neve non si sciolgono per decine di millenni... Guarda, tutte le montagne circostanti sono di pietra e terreno, ma in quella regione perfino i crinali e i picchi sono ricoperti di ghiaccio. Il cielo qui è blu, ma laggiù è bianco a causa del riflesso della neve sconfinata. Non si riesce a distinguere il cielo dalla terra, è una landa così pura e silenziosa che puoi sentire il suono del battito del tuo cuore."


"Wow..." Fen Xue'er si coprì le labbra e il suo sguardo si annebbiò: "Esiste... davvero un posto del genere... Regione del Ghiaccio Estremo... Regione del Ghiaccio Estremo..."


"Non solo, anche se è tutta neve, ci sono anche molti fiori e piante. E i fiori lì sono tutti di ghiaccio e sono simili a cristalli, perfino l'erba e gli alberi scintillano. Ci sono bellissimi coralli e sculture di varie forme. Non si possono vedere in altri posti, perché al di fuori della regione si scioglierebbero. Inoltre..." Yun Che puntò il dito verso la Fenice delle Nevi: "Piccola Chan è cresciuta nella Regione del Ghiaccio Estremo, per questo le sue piume sono bianche come la neve. In tutto il continente del Cielo Misterioso, le Fenici delle Nevi esistono solo lì. La Piccola Chan ha lavorato sodo per arrivare fino a qui con me."


La Fenice delle Nevi emise un gridolino.


Feng Xue rimase stupefatta. Sentiva di essere in un sogno, quel posto sarebbe stato così splendido da superare le sue fantasie... Nonostante tutta la sua conoscenza non sarebbe riuscita ad immaginarselo... Neve sconfinata, montagne e cielo bianchi, alberi e fiori lucenti con stormi d'uccelli belli come la Fenice delle Nevi che volavano nel cielo...


"Regione del Ghiaccio Estremo... Regione del Ghiaccio Estremo..." Mormorò il nome come se stesse delirando e il suo spirito fosse completamente stordito.


"Xue'er vuole andare lì?" Lo chiese anche se era sicuro della risposta che avrebbe ricevuto.


"Sì!" Feng Xue'er annuì con energia, le sue guance lucide arrossirono lievemente per l'entusiasmo: "Così in questo mondo esiste davvero un mondo così bello. Voglio davvero andarci, se potessi davvero farlo e vivere lì... Wow, quanto sarebbe bello."


"Ma..." La luce nello sguardo di Feng Xue'er si appannò un po': "Mio padre ha detto che non posso lasciare la città prima di compiere vent'anni; è anche sempre occupato e non ha lasciato la setta della Divina Fenice per molti anni. Anche dopo probabilmente non avrebbe il tempo di portarmi lì..."


"Allora ti porterò io lì." Disse subito Yun Che senza nemmeno pensare.


"Ah..." Feng Xue'er emise un gridolino e al tempo stesso mostrò un'espressione sorpresa: "Davvero? Sei davvero disposto a portarmi lì?"


Grazie alla neve creata prima e alla descrizione della Regione del Ghiaccio Estremo, la ragazza gli stava rivolgendo uno sguardo quasi adorante. Yun Che iniziò a provare emozioni contrastanti, eppure al tempo stesso una sensazione di calore. Annuì con energia: "Naturalmente sono disposto a farlo. Se sarai disposta comunque a riconoscermi come il tuo 'fratellone Yun' quando sarai in grado di lasciare la città, finché lo vorrai, ti porterò sicuramente nella Regione del Ghiaccio Estremo. Provengo da laggiù e conosco bene il tragitto. Partendo dalla città della Divina Fenice ci arriveremmo in due settimane se ci affrettassimo."


"Urrà!" Esclamò entusiasta la ragazza. Tutto lo sconforto di prima era svanito come fumo. Sorrideva con gioia come la bambola più bella e raffinata: "Fratellone Yun, grazie, sei così gentile... Sono davvero contenta di averti incontrato."


"Sono io il più fortunato a riuscire a vedere la neve con una ragazza così bella come Xue'er." Disse con sincerità Yun Che. Tuttavia non sapeva se ci sarebbe stato un giorno in cui avrebbe potuto esaudire questa promessa... Se la ragazza l'avesse ancora voluto, allora avrebbe usato tutto il suo potere per farlo... Forse per rimediare al senso di colpa che sentiva o forse perché desiderava stare insieme a lei dal profondo del suo cuore.


"Eheh, allora è un patto. Dopo che compierò vent'anni, il fratellone Yun mi porterà nella Regione del Ghiaccio Estremo per vedere la neve... Non puoi mentire e rimangiarti la parola, va bene?" Disse Feng Xue'er con un sorriso contento.


"Sì!" Yun Che annuì e stese il mignolo verso la ragazza: "Facciamo giurin giuretto."


"Ah?" Feng Xue'er osservò il dito di Yun Che, poi volse lo sguardo verso il suo mignolo e mostrò un'espressione confusa: "Giurin giuretto... cosa significa?"


Yun Che scosse il dito e disse: "Intrecciamo i mignoli per fare una promessa. Non importa quanti anni passeranno, rispetterò la mia parola."


"Uuh..." Feng Xue'er stese timidamente il dito lucido come giada e disse a bassa voce: "La manterrei sicuramente, ma... ma..."


Ma il suo corpo, anche se era solo un mignolo non era mai stato in contatto con un uomo prima d'ora perché, agli occhi dell'imperatore era il tesoro più prezioso della setta. Il tocco di qualcuno sarebbe stata una macchia imperdonabile. Nemmeno Feng Hengkong stesso poteva toccarla. Inoltre se l'imperatore avesse dovuto scegliere tra la setta della Divina Fenice e Feng Xue'er, avrebbe privilegiato senza dubbio la ragazza.


E il motivo di questo non era solo quel tipo radicale di amore e protezione di un padre nei confronti della sua unica figlia; il motivo ancora più importante era conosciuto solo da poche persone nell'Impero della Divina Fenice... Anche i Quattro Luoghi Sacri avevano già notato Feng Xue'er da molto tempo. Questo aveva aumentato l'istinto di protezione dell'imperatore nei confronti della ragazza al punto da sembrare incomprensibile.


Se avesse saputo che un uomo si era seduto così vicino a Feng Xue'er, che le aveva anche detto queste parole dolci... e che voleva anche fare giurin giuretto con lei, figuriamoci il "bastardo" di cui voleva sbarazzarsi fin dall'inizio, anche se fosse stato suo figlio l'avrebbe ridotto in poltiglia con un colpo per la rabbia.


"Oh, ora capisco." Yun Che sembrò aver capito solo in quel momento: "Tuo padre non permette a nessuno di toccarti e temi che ti rimproveri, vero?"


"Sì..." Feng Xue'er annuì: "Non posso disubbidire a mio padre. Temo che... se  lo sapesse si arrabbierebbe con me. Lo scorso anno il Dodicesimo Fratello ha toccato accidentalmente la mia spalla ed è stato scoperto da mio padre. Mio padre si è arrabbiato così tanto che ha rotto il suo polso e aveva anche detto che lo avrebbe mutilato... ho implorato pietà per il Dodicesimo Fratello, di solito mio padremi accontenta, ma allora si era davvero infuriato e ha imprigionato mio fratello per sei mesi interi... è stata colpa mia. Non voglio che anche il fratellone Yun venga ferito a causa mia."
                                


                                



