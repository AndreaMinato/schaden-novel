---
weight: 422
title: Capitolo 422 - Formula Profound Completa
pubDate: 2025-01-31T17:03:16.127Z
tags:
    - atg
---


<strong>Capitolo regolare, 0 in coda, 0/10 donazione</strong>
<strong> -Alstor</strong>


La formula fondamentale della Ode della Fenice comparve nella mente di Yun Che. Ancora prima che la sua coscienza potesse reagire, il Seme de Fuoco del Dio Malvagio cominciò a pulsare. Nella mente di Yun Che cominciò a bruciare una fiamma, che impresse gradualmente la sfuggente Formula Profound nella sua anima.


Per poter imparare la Ode della Fenice era necessario possedere il Sangue della Fenice. Ma, anche in questo caso, sarebbe servito molto tempo per comprendere la formula fondamentale. Infatti la Ode della Fenice era una arte misteriosa che, senza troppi giri di parole, proveniva dal Piano degli Dei e si basava su leggi dell'elemento del fuoco decisamente più complicate e potenti rispetto a quelle delle normali Fiamme Profound. Persino il primo livello, il più semplice dei sei, richiedeva un'immensa difficoltà per poter essere padroneggiato alla perfezione e non era minimamente paragonabile alle arte misteriosa ordinarie.


Ma per Yun Che, questo non era affatto un problema. Infatti grazie al Seme del Fuoco poteva comprendere facilmente ogni genere e ogni variante delle leggi del fuoco. Era come un blocco di giada purissima da poter scolpire a piacimento. Sebbene si trattasse della potentissima Ode della Fenice, per lui comprenderla sarebbe stato semplice come incidersela direttamente sulla pelle.


Dopo aver letto mentalmente la formula fondamentale una sola volta, Yun Che l'aveva già capita chiaramente. Quella formula e quelle che già possedeva vorticarono nella sua anima, poi si unirono improvvisamente, creando un mondo enorme e senza confini.... si trattava un buio cielo stellato, dove si trovavano anche innumerevoli corpi celesti, e dopo un solo istante delle fiamme ustionanti divamparono senza preavviso, avvolgendo interamente quell'universo sterminato. Nel mezzo di quell'oceano di fiamme che avrebbe potuto rovesciare il mondo intero, risuonò all'improvviso un grido assordante e una Fenice dorata spalancò le ali, immergendosi nel fuoco da cui era nata...


Un'aura vasta e bollente riempì fino all'orlo la mente di Yun Che, facendolo sentire come se fosse improvvisamente entrato in un altro mondo e portandovi anche il suo corpo...


…..............


Quando la Formula Profound entrò nella coscienza di Yun Che, lui chiuse gli occhi e rimase immobile. La Principessa Snow si sedette silenziosamente di fronte a lui, fissandolo coi suoi meravigliosi occhi per assicurarsi che non si verificassero strane complicazioni, per esempio danni all'anima o disordini nella forza misteriosa, durante il processo di comprensione della formula. Ma dopo un'ora, Yun Che era ancora assolutamente calmo e il suo respiro era stato regolare per tutto il tempo, era così immobile da sembrare addormentato.


La Principessa Snow si sentì sollevata e, dopo aver controllato Yun Che ancora per un po', mormorò tra sé e sé a bassa voce: “Sembrerebbe che abbia iniziato a comprenderla. In questo caso, non dovrebbero esserci problemi ma ci vorrà ancora parecchio tempo...”


“Bianchina, andiamo a giocare!”


Feng Xue'er si alzò in piedi, ma proprio quando stava per andare da Bianchina il corpo di Yun Che fu avvolto da un sottile strato di fiamme, simili a della nebbia.


I passi di Feng Xue'er si interruppero e fissò Yun Che, stupefatta. Quel fuoco che si era acceso spontaneamente aderiva perfettamente al corpo di Yun Che, scivolando e scorrendo sulla sua superficie, divampando con forza sempre maggiore. Subito dopo, le fiamme si spensero e alle spalle di Yun Che comparve la sagoma della Fenice. Contemporaneamente, il Marchio della Fenice comparve sulla sua fronte ed emise un'abbagliante luce dorata.


“Ah...”


Feng Xue'er si lasciò sfuggire un debole grido di sorpresa e fissò con lo sguardo perso nel vuoto il Marchio della Fenice sulla fronte di Yun Che. Tutti coloro nelle cui vene scorreva il Sangue della Fenice lo possedevano. Appariva ogni volta che si usavano le Fiamme della Fenice, a meno che non lo si nascondesse di proposito. La Principessa Snow era sbalordita e continuò a fissare il Marchio della Fenice di Yun Che. Nei suoi occhi brillava una luce irrequieta, e le sue emozioni caddero improvvisamente in preda al caos...


La sagoma della Fenice rimase visibile per parecchio tempo prima di svanire lentamente, insieme al Marchio della Fenice di Yun Che. A quel punto, lui aprì gli occhi e notò in un solo istante lo sguardo incredulo di Feng Xue'er.


“Fratellone Yun, hai davvero... hai davvero già compreso la formula fondamentale, controllato alla perfezione il tuo Sangue della Fenice e padroneggiato appieno la arte misteriosa della Ode della Fenice?” Feng Xue'er aveva gli occhi spalancati e interrogò Yun Che con una voce carica di stupore.


“Esatto.” annuì Yun Che: “È stato molto facile... ah, giusto, Xue'er, quanto tempo ho impiegato in tutto?”


“Ti è bastata soltanto... un'ora.”


“Un'ora... è poco?”


“Così poco da essere inconcepibile!” Feng Xue'er era molto agitata: “La formula fondamentale è a base della coltivazione della Ode della Fenice, solo dopo averla compresa perfettamente si può armonizzare il proprio Sangue della Fenice e la arte misteriosa; è la fase più importante e più difficile. Persino con l'aiuto e la guida di un adulto e con delle ottime capacità di comprensione, servirebbe comunque più di un anno e alcuni discepoli impiegano anche diversi anni... ma tu, Fratellone Yun, ci hai messo soltanto... un'ora!”


“Uh...” con il potere del Seme del Fuoco del Dio Malvagio, non importava quanto fosse complicata una arte misteriosa del fuoco, per Yun Che comprenderla sarebbe stato facile come bere un bicchiere d'acqua. Solo dopo aver ascoltato la spiegazione di Xue'er, Yun Che capì che la velocità con cui aveva compreso la formula fondamentale era piuttosto esagerata. Mentre pensava a come spiegare l'accaduto, vide il grazioso viso di Xue'er riempirsi di assoluta ammirazione: “Wah! Fratellone Yun, sei troppo fantastico. Sei il più strabiliante, strabiliante, strabiliantissimo... strabiliantissimo genio che io abbia mai conosciuto! Anni fa mio padre mi ha lodato per essere stata la più rapida in assoluto a comprendere la formula fondamentale, ma sono davvero davvero meno brava di te, Fratellone Yun.”


“Um...” Yun Che si portò una mano alla fronte, piuttosto imbarazzato: “Come potrei essere così fantastico come dici, Xue'er? Sei chiaramente stata tu ad avermi insegnato benissimo, ecco perché ho compreso la formula così velocemente.”


“Heh! Fratellone Yun, sai solo farmi complimenti. Io ti ho solo trasmesso la Formula Profound, non ti ho affatto aiutato o guidato e non ho neppure usato la mia Energia Misteriosa per supportarti. Come se tutto questo avesse qualcosa a che fare con me, Fratellone Yun, sei tu ad essere fantastico.” rispose Feng Xue'er con un grande sorriso.


“No no, sono sicuro che non sia così.” disse Yun Che con un tono molto serio: “Xue'er, sei bella, di famiglia nobile e molto gentile. Poter imparare da te in persona la Ode della Fenice sarebbe una benedizione per chiunque. In una situazione del genere, ogni miracolo potrebbe avverarsi. Se a insegnarmi fosse stata una nonnetta antipatica e rugosa, probabilmente avrei impiegato almeno una decina d'anni per comprendere la formula.”


“Hehe...” sebbene sapesse benissimo che Yun Che la stava solo adulando, rise sinceramente e allegramente: “Inizialmente volevo insegnarti un po' alla volta, ma dato che sei così straordinario... ti insegnerò direttamente tutti i livelli della Ode della Fenice, magari riuscirai a imparare molto velocemente anche quelle, Fratellone Yun.”


Mentre parlava, Feng Xue'er distese le braccia. Fra le sue dita apparve una brillante luce rossa e sfiorò delicatamente la fronte di Yun Che... istantaneamente, le formule dei primi quattro stadi scivolarono lentamente nella mente di Yun Che.


Yun Che aveva acquisito come se niente fosse l'intera Ode della Fenice, sia la formula fondamentale che i primi quattro stadi, senza rischi e senza complicazioni.


Possedeva il Sangue della Fenice da ormai quasi tre anni. Anche se era riuscito ad acquisire forzatamente due delle sei Abilità Profound della Fenice, non aveva mai potuto coltivare la Ode della Fenice. Si potrebbe dire che l'aveva sempre desiderata con tutto se stesso, persino nei suoi sogni e sapeva quanto avrebbe potuto essere difficile e pericoloso ottenerla, siccome era protetta dal setta della Divina Fenice. Non si sarebbe mai aspettato di riceverla interamente proprio quel giorno.


Non avrebbe avuto alcun timore a cercare di impadronirsene con intricatissimi piani e mosse azzardate, dopo aver attraversato immensi pericoli e, magari, aver dovuto anche versare del sangue. Se avesse avuto successo, sicuramente sarebbe scoppiato a ridere di gusto.


Ma in quell'istante, averla ottenuta senza fatica lo aveva al contrario lasciato stranamente senza parole.


Perché Feng Xue'er non gli aveva semplicemente insegnato la Ode della Fenice, ma si era fidata ciecamente di lui e aveva stretto con lui un rapporto molto intimo, gli aveva donato le sue sincere e più pure emozioni.


Eppure, alla base di tutto questo c'era il suo inganno... anche se non aveva avuto altra scelta.


Quando le prime quattro Formule Profound sgorgarono nella sua coscienza, quelle del quinto e del sesto stadio, da anni impresse nella sua anima e nella sua mente, si risvegliarono. Nel giro di pochi istanti, le sei formule si unirono e combinarono spontaneamente, dando forma alla completa Ode della Fenice. Anche se nella mente di Yun Che c'era una certa confusione, l'Energia Misteriosa della Fenice si era già attivata automaticamente e si era fusa alle formule... quindi, Yun Che chiuse gli occhi, allontanò i pensieri che lo distraevano e si concentrò sulle Formule Misteriose.


Man mano che si avvicina il torneo delle sette nazioni, la Città della Divina Fenice diventava sempre più caotica. I praticanti delle sei nazioni che dovevano partecipare al Torneo, insieme ai loro accompagnatori, arrivarono tutti uno dopo l'altro. Per poter partecipare al Torneo, senza dubbio dovevano essere i più talentuosi fra i geni della loro nazione. E, allo stesso modo, ad accompagnarli erano individui alla vetta del mondo politico e del Profound delle sei nazioni... senza eccezioni, tutti e sei gli imperatori erano presenti.


Tuttavia, quelle persone che potevano guardare dall'alto in basso intere nazioni una volta arrivate nella Città della Divina Fenice non potevano che abbassare lo sguardo, cauti e prudenti. Ormai mancavano solo tre giorni all'inizio del Torneo. I partecipanti di tutte le Nazioni, eccetto quelli dell'Impero Ventoblu, erano già arrivati e si erano stabiliti al centro dell'Impero della Divina Fenice, ovvero la Città della Fenice.


“Hm? Quelli dell'Impero Ventoblu non sono ancora arrivati?” Feng Ximing, sentendo il rapporto di un suo subordinato, rifletté sulla notizia.


“Proprio così. Ho appena chiesto di persona alle guardie dei cancelli della città, non è ancora arrivato nessun partecipante dell'Impero Ventoblu. Crede che dovremmo contattare subito la Famiglia Imperiale Ventoblu per indagare?”


“Non ce n'è bisogno.” Feng Ximing sollevò una mano: “Umpf! La partecipazione della minuscola Nazione Ventoblu a questo Torneo non è altro che una barzelletta. Pensavo che quest'anno ci sarebbe stata qualche sorpresa interessante, ma a quanto pare questo Principe ha davvero sopravvalutato quel ragazzino di nome Yun Che. Questo Principe credeva davvero che sarebbe venuto di persona per partecipare al torneo delle sette nazioni, come aveva promesso a gran voce. Penso che si sia già nascosto con la coda fra le gambe da qualche parte dove crede che non potremo trovarlo.”


“Non serve affrettarsi a preparare degli alloggi per l'Impero Ventoblu. Sarà solo meglio se non verranno, così potremo accorciare la durata del Torneo. Inoltre, questo darà al mio onorevole padre... un'altra scusa davvero eccezionale. Puoi andare... giusto, non preoccuparti neppure di preparare dei posti per la Nazione Ventoblu al banchetto di benvenuto che si terrà oggi.”


“D'accordo.”


“... molto tempo fa c'erano due giovani praticanti del mistero, uno di nome Zu Kun, e uno chiamato Liu Ti. Avevano un talento nella media e spesso venivano presi in giro o erano vittima dei bulli. Perciò lavorarono duramente per migliorare e decisero di allenarsi insieme senza sosta. Ogni singolo giorno, prima ancora che il sole sorgesse, non appena sentivano il canto dei galli, si svegliavano e si allenavano nell'arte della spada. Giorno dopo giorno, anno dopo anno, finché... furono entrambi colpiti dall'influenza aviaria.”


“Cos'è l'influenza aviaria?” chiese con curiosità Feng Xue'er.


“Mn, è una malattia davvero terribile.” rispose Yun Che, spaventosamente serio: “Questa storia si chiama 'Lavorare duramente fin dal primo canto del gallo'. La sua morale è che si deve assolutamente evitare l'influenza aviaria.”


“Uu... questa storia è così noiosa. Voglio sentire ancora quella di Biancaneve... dopo che Biancaneve e il Principe Rospo si sposano, cosa succede? Vorrei davvero saperlo.”


“Beh... lascia che ci pensi con calma.” Yun Che si grattò la testa.


“Okay, pensaci con calma... Fratellone Yun, di' 'ahh'.” appoggiandosi alla spalla di Yun Che, Feng Xue'er gli mise davanti alla bocca il suo spiedino mangiato a metà di carne di Drago e lo guardò strapparne un grande boccone in un sol morso.


Una volta aperto il vaso di Pandora, le vecchie regole erano diventate sempre più facili da infrangere. Feng Xue'er, che fino al giorno prima non avrebbe mai osato lasciarsi sfiorare da nessuno, ora era tranquillamente seduta accanto a Yun Che, si appoggiava alla sua spalla e mangiava dal suo stesso spiedino ascoltando le sue istruzioni.


Se Feng Hengkong li avesse visti, sicuramente si sarebbe infuriato così tanto da restare sospeso fra la vita e la morte. Yun Che avrebbe potuto ritenersi fortunato se si fosse limitato a ridurlo istantaneamente a cibo per cani.
                                


                                



