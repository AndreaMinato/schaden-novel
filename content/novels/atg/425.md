---
weight: 425
title: Capitolo 425 - Arrivo dei Luoghi Sacri (1)
pubDate: 2025-01-31T17:03:16.128Z
tags:
    - atg
---


<em>Capitolo regolare
3 Capitoli in coda, 0/10€ Donazione
-Schadenfreude
</em>


"Ragazzino, devo dire che ammiro davvero il tuo coraggio. Al tuo posto, figuriamoci venire da solo, con una coltivazione all'Stadio della Terra Misteriosa... Eheh, non avrei nemmeno la faccia di entrare nell'arena." Disse sorridendo con disprezzo Feng Zhanyun. All'improvviso i suoi occhi tremolarono e puntò verso l'area centrale tra i posti: "Il Maestro della setta, il Giovane Maestro e i Grandi Anziani sono arrivati... Ah..."


Feng Zhanyun iniziò ad ansimare. Guardò in avanti e la sua voce cominciò a tremare: "Ah... ah-ah-ah-ah... quella... che sia... la Principessa Snow?!"


L'enorme arena poteva contenere quasi tre milioni di persone e solo il rumore di tutti questi respiri era fragoroso come un tuono, ma in quel momento la folla si ammutolì, era così silenziosa che si sarebbe potuto sentire il rumore di uno spillo che cadeva. Tutti gli sguardi puntarono verso l'alto, osservando con attenzione la fiamma nel cielo.


Il fuoco aveva assunto la forma di una fenice volante che stava trasportando diverse persone. Nonostante fossero già seduti tutti i partecipanti della setta della Divina Fenice, i principi, gli Anziani, i maestri delle sale e dei padiglioni, i quindici posti più avanti erano ancora vuoti ed evidentemente erano riservati a figure ancora più importanti!


Erano arrivati i proprietari di queste posizioni.


Le persone a mezz'aria discesero lentamente camminando sulle fiamme. Tra di loro erano presenti Feng Hengkong e il Grande Anziano Feng Feiyan.
C'era anche il Giovane Maestro e Principe Ereditario, Feng Ximing. Gli altri dieci erano tutti Anziani e padroni di grandi città al picco della setta della Divina Fenice in quanto a potere e prestigio. Senza esagerare, qualsiasi individuo tra di loro era un'esistenza capace di guardare con sdegno l'intero Profound Sky. La loro maestosità impressionò tutta l'arena, mettendo sotto pressione i tre milioni di ospiti.


Comunque tutti gli sguardi, come se fossero guidati da una forza irresistibile, puntarono verso il profilo delicato di una giovane ragazza che camminava accanto a Feng Hengkong. Indossava un lussuoso abito e una corona di giada con dei pendenti che coprivano completamente il suo viso, impedendo a tutti di potersi godere la sua grazia.


Ma gli spettatori si agitarono comunque vedendola. Sembravano essere intrappolati in un mondo illusorio e che quella ragazza fosse uscita da un sogno... Nonostante non riuscissero a vedere il suo volto, tutti pensarono che doveva essere splendida come una fata celeste.


Sembrava quasi innaturale, una caratteristica che non doveva appartenere ad una giovane del mondo mortale.


In quel momento persone al livello di Feng Hengkong e Feng Feiyan divennero delle decorazioni, delle stelle accanto alla luna. Infatti, anche se l'imperatore e la giovane erano al centro del gruppo, il vero punto focale in realtà non era Feng Hengkong... ma quella giovane.


"Principessa Snow... è la leggendaria Principessa Snow!" Gridò con entusiasmo un uomo nell'arena.


"A parte lei chi può stare accanto al Maestro della setta... A parte la Principessa Snow che possiede delle caratteristiche così ultraterrene... Oh cielo! Sto davvero vedendo la leggendaria Principessa Snow..."


"All'inizio sentivo di essere stato un po' imbrogliato dopo aver speso un decimo delle proprietà della mia famiglia per ottenere questo biglietto... ma per poter vedere di sfuggita la Principessa Snow varrebbe la pena perdere tutta la mia fortuna!"


"Non sto sognando, vero? La Principessa Snow è apparsa solo una volta quando aveva tredici anni... Oggi sto davvero assistendo al suo fascino e alla sua grazia..."


"È un peccato che non possiamo vedere il suo volto. La Principessa Snow era già favolosa a tredici anni, a sedici anni... chissà quanto è diventata ancora più bella."


"Accontentati! Riuscire a vedere la Principessa Snow con i tuoi occhi è già una fortuna karmica! Come potremmo noi persone comuni essere degne di poter apprezzare l'aspetto celestiale della Principessa Snow!"


.........


L'enorme arena tornò ad animarsi. L'agitazione di prima si trasformò in entusiasmo e clamore per la Principessa Snow, la gente sembrò dimenticarsi del motivo per cui era venuto qui oggi. Gli spettatori pensavano che, anche se avessero lasciato l'arena senza poter vedere il torneo, sarebbero stati soddisfatti dato che erano riusciti a dare un'occhiata alla Principessa Snow.


Solo quella ragazza sarebbe riuscita a suscitare un tale caos nonostante avesse il viso coperto!


Lo sguardo di Feng Hengkong era calmo e composto. Scorse con lo sguardo il pubblico con tranquillità, non era minimamente sorpreso dal trambusto. Poi osservò Feng Xue'er e la sua aura maestosa divenne incredibilmente gentile, così delicata che sembrava temesse di ferire con lo sguardo la ragazza.


Questo numero uno delle Sette Nazioni, un'esistenza eccezionale come l'Imperatore del Palazzo Celeste, avrebbe mostrato un'espressione del genere solo alla sua unica figlia.


"Principessa Snow... è davvero la Principessa Snow."


Feng Zhanyun arrossì. Le sue gambe tremarono, era così sconvolto da stare quasi per afflosciarsi a terra. Si premette il torace con la mano, come se il suo cuore stesse per balzargli fuori dal petto.
Aveva intenzione di lasciare qui Yun Che, ma la comparsa della Principessa Snow lo aveva reso incapace di muoversi ulteriormente. Aveva lo sguardo incollato sulla ragazza e sembrava stordito.


Yun Che naturalmente sapeva del fascino di Feng Xue'er. Guardando l'espressione di Feng Zhanyun... in quanto uomo avrebbe davvero voluto vantarsi ad alta voce: non solo ho visto il vero aspetto di Xue'er, ho anche toccato la sua mano e i suoi capelli, allora?! Non sei invidioso?!


Naturalmente non avrebbe osato dirlo. A giudicare dalle reazioni di tutti quanti, era certo che Feng Hengkong non avrebbe nemmeno avuto bisogno di farlo a pezzi personalmente; tutti i presenti l'avrebbero fulminato con lo sguardo!


Yun Che diede un colpetto sulla spalla di Feng Zhanyun e chiese fingendo di essere sorpreso: "Non fai parte della setta della Divina Fenice? Perché sei così entusiasta di vedere la Principessa Snow? I discepoli della tua setta non possono vederla di solito?"


"Naturalmente! In questo mondo quante persone sarebbero degne di stare vicino alla Principessa Snow?!" Disse con emozione Feng Zhanyun. "La Principessa Snow di solito sta accanto alla Divina Fenice Ancestrale; è la prima persona nella storia della setta che la Divina Fenice Ancestrale ha guidato personalmente. A parte il Maestro della setta e i Grandi Anziani, per gli altri è praticamente impossibile incontrare la Principessa Snow..."


Dopo aver parlato fino a questo punto, Feng Zhanyun si riprese all'improvviso e scattò: "Ca**o! Perché ti ho detto tutto questo?! Sei stato davvero fortunato.
Qualcuno solo all'Stadio della Terra Misteriosa e che rappresenta l'Impero Ventoblu è davvero riuscito a vedere la Principessa Snow... Puoi considerare la tua vita degna di essere vissuta ora!"


"...Sì, sì." Yun Che annuì e poi si accigliò lievemente... Divina Fenice Ancestrale? Doveva essere lo Spirito della Fenice! Provò a chiedere: "Hai appena detto... Divina Fenice Ancestrale? Ho sentito che il vostro setta della Divina fenice ha almeno cinquemila anni di storia. Il vostro antenato è vissuto per cinquemila anni?"


Feng Zhanyun lo guardò come se fosse un ritardato: "Alla fine sei solo un nessuno dell'Impero Ventoblu; come puoi capire. La nostra Divina Fenice Ancestrale è il più potente spirito del mondo! Cosa significano per lei cinquemila miseri anni; la Divina Fenice Ancestrale è immortale! Proteggerà per sempre il mio setta della Divina Fenice, conosci i Quattro Grandi Luoghi Sacri? I Quattro Grandi Luoghi Sacri hanno tutti decine di migliaia di anni di storia, ma cinquemila anni fa il mio Impero è emerso all'improvviso.
In meno di trecento anni di tempo è diventato la setta numero uno del continente, i Quattro Luoghi Sacri non hanno mai osato provare ad attaccarci; sai perché?
Eheheh, è a causa dell'esistenza della nostra Divina Fenice Ancestrale! Anche il Sacro Imperatore, il Signore dei Mari, il Monarca Celeste e lo Spadaccino non oserebbero agire impudentemente di fronte alla mia Divina Fenice Ancestrale..."


Feng Zhanyun arricciò le labbra con sdegno: "Dimenticatene, parlarne con te è inutile. Credo che riuscirai al massimo ad arrivare agli stadi avanzati dello Stadio del Cielo Misterioso. Anche se coltivassi per diecimila vite non riusciresti nemmeno a sfiorare il livello della Divina Fenice Ancestrale."


"Oh..." Rispose Yun Che senza riflettere troppo, poi rimase assorto... Da ciò che aveva detto Feng Zhanyun, non solo la Divina Fenice Ancestrale esisteva ancora, aveva una vita illimitata e faceva perfino tremare di paura i Quattro Grandi Luoghi Sacri.


Eppure Jasmine aveva detto con certezza... che lo Spirito della Fenice era già morto.


Che la setta avesse nascosto tutto questo?


Era estremamente probabile! Dopotutto l'esistenza dello Spirito era un enorme deterrente per i Quattro Grandi Luoghi Sacri. Se si fossero diffuse notizie della sua morte non avrebbe più avuto i requisiti per sfidare i Quattro Grandi Luoghi Sacri.


La fiamma sotto Feng Hengkong e il suo seguito sparì e, dopo essere atterrati, si sedettero ai loro posti. Feng Xue'er era seduta accanto all'imperatore, una posizione alla pari con lui! Tutti gli altri erano seduti dietro. Yun Che guardò in silenzio la principessa e sospirò lievemente... Xue'er, la prossima volta che mi vedrai come ti sentirai? Ne rimarrai ferita e ti intristirai...? In tal caso perfino io stesso non riuscirei a perdonarmi per questo.


Feng Zhanyun non aveva alcun desiderio di andarsene. Aveva lo sguardo incollato su Feng Xue e la sua espressione conteneva tracce di infatuazione e devozione... Yun Che pensò che non se ne sarebbe andato nemmeno se l'avesse preso a bastonate.


Feng Hengkong scorse con lo sguardo i posti riservati ai Quattro Grandi Luoghi Sacri e disse: "Gli onorevoli ospiti dei Luoghi Sacri non sono arrivati?"


"Sono presuntuosi e arrivano sempre all'ultimo momento, non c'è bisogno che il Maestro della setta si preoccupi. Sicuramente arriveranno per l'Arca Primordiale Misteriosa." Disse impassibile Feng Feiyan. Era il fratello maggiore di Feng Hengkong e aveva solo sette anni più di lui, eppure sembrava avere circa vent'anni. Con la sua coltivazione, a duecento anni fa non sembrava diverso da un uomo di venti o trent'anni, ma era evidente che non avesse scelto di controllare deliberatamente la sua età con la sua forza misteriosa.


"Sì." Feng Hengkong annuì lentamente: "Dato che sono degli onorabili ospiti aspetterò altri quindici minuti."


"Ahahahah, non c'è bisogno di aspettare quindici minuti. Come posso io, Ling, non venire."


Risuonò una risata fragorosa che percorse tutta l'arena come una raffica, così acuta da far tremare i timpani del pubblico. Subito dopo arrivò la pressione di un Signore, una persona vestita di verde sfrecciò per poi atterrare sul posto della "regione della Potente Spada Celestiale" come un fantasma.


Nel momento in cui risuonò quella voce, Yun Che sussultò perché era straordinariamente familiare con questa voce. E quando quella persona discese, si accigliò...


Era proprio Ling Kun!!


La persona che era stata invitata ad assistere al Torneo Ventoblu dalla Villa della Spada Celestiale! Allora aveva avuto perfino l'iniziativa di fare un'offerta a Yun Che, invitandolo ad unirsi alla regione della Potente Spada Celestiale.


Chi avrebbe pensato che sarebbe stato anche il rappresentante a questo Torneo delle Sette Nazioni!


<em>Nota "Traduzione": Il caldo mi fa sentire proprio come se fossi nell'Impero della Divina Fenice, ci sono quaranta gradi qui e sto abbracciando il ventilatore.</em>
<em>Vorrei avere le Vene Misteriose del Dio Malvagio anche solo per non soffrire per il caldo.</em>
                                


                                



