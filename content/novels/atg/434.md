---
weight: 4340
title: Capitolo 434 – Gli Incontri delle Sei Nazioni (1)
pubDate: 2025-01-31T17:03:16.130Z
tags:
    - atg
---


<strong>Capitolo sponsorizzato! Ringraziamo Stefano! 0 capitoli in coda, 0/10 donazione. A domani :)</strong>
<strong>-Alstor</strong>


Gli altri nove partecipanti della Nazione Navy Tide si erano rialzati. In piedi, immobili, fissavano Yun Che con lo sguardo perso nel vuoto, pallidi come spettri, tremando come se le loro anime avessero lasciato i loro corpi...


“Yu'er... Yu'er!!”


Dalle tribune della Nazione Navy Tide si sollevò un grido addolorato. Un uomo di mezza età raggiunse di corsa Han Ruyu, ancora a terra e svenuto. La sua voce e le sue mani tremavano senza controllo. Han Ruyu era il numero uno fra i giovani della Nazione Navy Tide, un genio che compariva una volta ogni mille anni, in lui era riposta la speranza per il futuro della Nazione. Durante quel Torneo, avrebbe dovuto portare sulle spalle le enormi aspettative dell'intera Nazione. Eppure, nonostante quell'occasione unica, al primo incontro... era stato sconfitto così di netto, con nient'altro che due singoli colpi.


Han Ruyu era, dopotutto, un Trono di basso livello. Se Yun Che lo avesse affrontato in uno scontro diretto, l'avrebbe comunque battuto facilmente, ma gli sarebbero serviti come minimo cinque scambi di colpi e non sarebbe stata una vittoria così schiacciante. Naturalmente, la colpa era solamente di Han Ruyu. Non aveva affatto preso sul serio Yun Che e, di conseguenza, non aveva avuto l'occasione di reagire al suo attacco improvviso e all'improvvisa crescita della sua forza.


Il fendente con cui Yun Che lo aveva colpito al volto non era poi così forte, altrimenti la sua intera testa sarebbe esplosa. Ma era stato abbastanza potente da sfregiargli metà viso. Infatti la cosa che Yun Che odiava di più al mondo era sentirsi definire “brutto”, ma anche la parola “pagliaccio” era vietata.


L'uomo di mezza età scosse Han Ruyu per parecchio tempo, ma non si svegliò. Poi, si voltò di scatto e fissò Yun Che con uno sguardo carico d'odio: “Ragazzino dell'Impero Ventoblu! Hai davvero un cuore così malvagio... il Torneo è soltanto un'occasione per mettersi alla prova, eppure... sei stato così brutale!!”


Quell'uomo era il padre di Han Ruyu. Si chiamava Han Hongyu, Maestro della setta Coldbillow, il più potente della Nazione Navy Tide. In tutta la Nazione, ovunque andasse tutti tremavano dalla paura non appena lo vedevano. Considerando la sua potenza, neppure l'Imperatore della Nazione Navy Tide sarebbe stato terrorizzato dall'idea di farlo arrabbiare. Ma come poteva Yun Che essere spaventato? Ridendo freddamente, Yun Che disse: “Non era abbastanza bravo, eppure tu mi incolpi dicendo che sono stato troppo violento e spietato? Quando il Grande Anziano Feng Feiyan ha letto le regole, non ha imposto di limitare la forza dei propri attacchi. Nel regolamento non c'è nessuna norma che lo imponga. Anche se Han Ruyu fosse morto qui sul Palco della Fenice, sarebbe stata solamente colpa sua, per essere stato troppo debole. Evidentemente non è in grado di comprendere chiaramente quali siano le sue reali capacità, ma ha comunque deciso di rischiare la vita partecipando al torneo delle sette nazioni, quindi quello che è successo è soltanto colpa sua!”


Yun Che aveva sfregiato Han Ruyu, ritenuto la speranza dell'intera Nazione Navy Tide, umiliandolo, ma non sembrava avere la minima intenzione di scusarsi, anzi, l'aveva insultato con arroganza. Han Hongyu era così furioso che cominciò a tremare. Se non fossero stati nell'arena dove si disputava il Torneo, avrebbe sicuramente attaccato e torturato Yun Che già da parecchio.


“Basta!” a quel punto, Feng Feiyan intervenne. Si costrinse a nascondere il suo stupore e diede una rapida occhiata a Yun Che. Con un tono inaspettatamente calmo, annunciò: “Per il primo incontro, vince l'Impero Ventoblu!!”


Quando Feng Feiyan si intromise, ovviamente Han Hongyu non ebbe il coraggio di dire nient'altro nonostante l'odio e la rabbia che provava in quel momento. Prese in braccio Han Ruyu e gli diede tutti i medicinali che aveva con sé, curandolo il più in fretta possibile... ma, dentro di sé, sapeva che ormai la Nazione Navy Tide non aveva nessuna speranza di ottenere un buon posto in classifica. Le ferite leggere degli altri nove partecipanti e quelle piuttosto gravi di Han Ruyu erano solo secondarie, il fattore cruciale era il duro colpo ai loro animi... la loro autostima, il loro orgoglio e anche la loro speranza erano state completamente distrutte da Yun Che. Anche se Han Ruyu si fosse ripreso e fosse riuscito a combattere ancora, avrebbero affrontato le battaglie rimanenti senza entusiasmo né spirito combattivo.


Chiunque con una certa esperienza aveva capito che Yun Che aveva sferrato di proposito degli attacchi così potenti. Il motivo era semplice... i dieci ragazzi della Nazione Navy Tide stavano litigando per decidere chi dovesse affrontarlo. Ogni loro gesto, parola e sguardo erano carichi di disprezzo per Yun Che, lo stavano umiliando. E Yun Che aveva risposto in modo estremamente spietato, umiliandoli a sua volta! Era solamente colpa loro se erano stati sconfitti così di netto in un batter d'occhio.


Yun Che scese dal Palco e si diresse lentamente verso l'area in cui si stavano preparando le altre squadre. Ora tutti lo guardavano con occhi completamente diversi. Il senso di superiorità che provavano fino a poco prima si era trasformato in sincero timore... e in alcuni casi, persino terrore.


“Heh, è piuttosto interessante.” accanto agli altri partecipanti della setta della Divina Fenice, Feng Xiluo guardò Yun Che con una mano sul mento e sorrise leggermente.


“Aiyoyo! Questo sì che è incredibile.” Ji Qianrou si sporse in avanti, spalancando gli occhi: “Quel fratellino ha davvero fatto una gran bella sorpresa a tutti quanti... la potenza che ha mostrato poco fa è praticamente paragonabile al quarto livello dello Stadio Imperatore Misterioso.”


“Qualcuno alla vetta dell'Stadio della Terra Misteriosa forte quanto un Trono di livello intermedio... non ho mai visto nulla del genere in vita mia.” in quell'istante anche Ancient Blue, rimasto in silenzio fino ad allora, parlando a bassa voce rivolse una lode straordinaria a Yun Che... evidentemente, la reale forza di Yun Che non era rispecchiata dalla sua forza misteriosa, al punto da scioccare addirittura quel Monarca del Santuario Absolute Monarch.


“Quel ragazzo è davvero incredibile, onorevole Padre.” anche se stava cercando di frenare le sue emozioni, Feng Xue'er non poté evitare di commentare la scena. La sua voce era delicata come una brezza. Nessuno poteva vedere il suo volto, e basandosi sul suo solo tono era difficile comprendere come si sentisse: “Tuttavia, la sua forza misteriosa non è soltanto all'Stadio della Terra Misteriosa? Come può essere così potente?”


Era la prima volta che Feng Hengkong sentiva sua figlia complimentarsi spontaneamente con qualcuno. Corrugò la fronte e rispose con uno sguardo piuttosto serio: “A quanto pare, le mie opinioni su di lui erano completamente sbagliate... la sua forza misteriosa in effetti è solo all'Stadio della Terra Misteriosa. Non potrebbe mai riuscire a nascondermela, se fingesse di essere più debole di quanto è in realtà me ne accorgerei. Ma i suoi attacchi erano davvero quasi potenti quanto quelli di un Trono di medio livello...”


Feng Hengkong non disse altro. Quando i discepoli della setta della Divina Fenice affrontavano avversari provenienti da altro setta, riuscivano sempre a sconfiggere anche avversari con una forza misteriosa di livello più alto.


Ma sebbene avesse vissuto per varie centinaia di anni, non aveva mai visto né sentito parlare di qualcuno all'Stadio della Terra Misteriosa forte quanto un Trono! Sebbene conoscesse il nome “Yun Che” perché possedeva il Sangue della Fenice, non aveva mai dato troppo peso alla questione. Infatti una persona così debole non era affatto degna dell'attenzione di un Imperatore, qualsiasi discepolo, anche uno dei più deboli, avrebbe potuto occuparsi di lui. Ma ora, dopo aver visto per soli quattro secondi la sua forza scioccante, non poteva ignorare quel ragazzino nonostante fosse evidentemente solo all'Stadio della Terra Misteriosa.


Feng Hengkong si voltò. Fissò Feng Xichen con uno sguardo calmo come uno specchio d'acqua... Feng Xichen aveva incontrato di persona Yun Che e conosceva le sue reali capacità, ma per nascondere la vergogna di essere stato brutalmente sconfitto da qualcuno dell'Impero Ventoblu aveva inventato una gigantesca bugia. E per evitare che qualcuno scoprisse la verità, aveva addirittura inviato Feng Chihuo ad assassinare Yun Che... da quando aveva saputo della sua tragica morte, aveva vissuto nel terrore e nel panico. Aveva inviato anche molti altri uomini, ma nessuno era riuscito a trovare Yun Che... quando lo aveva visto salire sul Palco, il suo cuore aveva cominciato a battere all'impazzata.


Lo sguardo di Feng Hengkong, dirigendosi verso di lui, lo fece sentire pietrificato dalla paura. Impallidì di colpo e dalla fronte gli colarono gocce di sudore freddo... si limitò a restare seduto, senza trovare il coraggio di muoversi neppure di un centimetro.


L'atmosfera che aleggiava nell'arena ora era completamente diversa, nessuno avrebbe potuto aspettarselo. L'Impero Ventoblu e Yun Che... quei due nomi inizialmente erano visti da tutti come scherzi insignificanti, ma ora erano al centro dell'attenzione. Lo shock, l'incredulità e il totale stupore dei presenti... il disprezzo di chi credeva di essere nobile e potente era stato rimpiazzato da espressioni sciocche e imbarazzate. I loro volti erano completamente rossi, come se fossero stati presi a schiaffi.


Sconfiggere dieci avversari da solo... qualcuno all'Earth Profound, battere un Trono... tutti compresero che l'intero Torneo sarebbe stato completamente sconvolto dalla comparsa di quel mostro dell'Impero Ventoblu, che avrebbe rovesciato ogni aspettativa.


Il Torneo riprese. Al secondo incontro, la Nazione del Demonio Nero sfidò la Nazione Divine Incense.


La Nazione del Demonio Nero al Torneo precedente si era classificata terza, mentre la Nazione Divine Incense sesta. Tuttavia, durante questo incontro rimasero a lungo in stallo. In una battaglia di gruppo il punto cruciale non era più la forza del discepolo migliore, ma la forza complessiva e il lavoro di squadra... alla fine, dopo più di mezz'ora, la Nazione del Demonio nero grazie al suo Trono di basso livello riuscì a sconfiggere la Nazione Divine Incense, dopo essere stata in vantaggio per tutto l'incontro.


Doveva essere una battaglia molto attesa e spettacolare, ma il pubblico non ne sembrò molto entusiasta. Infatti, anche se fosse stata dieci volte più straordinaria non avrebbe potuto essere paragonata allo scioccante e incredibile incontro di Yun Che, che aveva spazzato via la squadra della Nazione Navy Tide in soli quattro secondi. Alcuni degli spettatori erano ancora sconvolti dalla scena, quasi come se le loro stesse anime li avessero abbandonati. Non riuscivano a riprendersi.


Terzo incontro, Navy Tide contro Sunflower Dew.


In quanto a forza complessiva, sicuramente la Nazione Navy Tide era più potente della Nazione Sunflower Dew.


Tuttavia, la Nazione Navy Tide fu sconfitta pesantemente dalla Nazione Sunflower Dew con straordinaria facilità. Han Ruyu era ancora privo di sensi... e probabilmente anche se si fosse svegliato non sarebbe stato in grado di combattere al massimo delle sue capacità. Sicuramente non avrebbe avuto il coraggio di lottare di fronte all'intera arena, dopo l'umiliazione subita. Gli altri nove avevano riportato solo ferite leggere, ma le loro menti erano ancora in condizioni terribili, erano ancora sconvolti. Erano in nove contro dieci e non avevano più la volontà di combattere. Così, vinse la Nazione Sunflower Dew.


I partecipanti della Nazione Navy Tide tornarono al posto, scuri in volto, accolti da una pioggia di saliva scagliata dai loro tifosi.


Quarto incontro: Ventoblu contro Sunflower Dew.


Quando sulla Pietra Profound comparvero di nuovo le tre parole “Impero Ventoblu”, l'intera arena fu avvolta dal silenzio.


Se la Nazione Sunflower Dew fosse stata la prima ad affrontare l'Impero Ventoblu, i suoi tifosi avrebbero reagito come avevano fatto quelli della Nazione Navy Tide. Ma ora, invece, c'era un silenzio di tomba. Nessuno esultava o derideva l'Impero Ventoblu. La gioia di aver sconfitto la Nazione Navy Tide scomparve nel nulla.


I volti dell'Imperatore della Nazione Sunflower Dew, dei suoi egemoni e dei suoi governanti, e specialmente dei dieci partecipanti, si irrigidirono. Nei loro occhi comparve un profondo orrore.


“È davvero... quel tizio!” un ragazzo della Nazione Sunflower Dew si costrinse a deglutire. Era così forte da sconfiggere l'intera squadra della Nazione Navy Tide in quattro secondi, solo pensandoci chiunque avrebbe cominciato a tremare. E ad essere ancora più spaventosa era la sua terribile freddezza, o meglio, il suo stile di combattimento incredibilmente brutale. Figurarsi ferire gravemente un avversario, lui ne aveva addirittura sfregiato uno sul volto!


“Non scoraggiamoci!” il migliore dei partecipanti della Nazione Sunflower Dew strinse i denti e disse in tono tagliente: “Non dimenticate, Yun Che è riuscito a spazzare via la Nazione Navy Tide principalmente perché lo hanno sottovalutato e lui ha potuto attaccare di sorpresa! Se lottiamo con tutte le nostre forze e lavoriamo insieme... contro lui da solo, sono convinto che abbiamo qualche possibilità di riuscire a vincere!”


Gli altri nove membri della squadra annuirono, ma dentro di sé lo stavano insultando mentalmente: “Yun Che era riuscito a sconfiggere la Nazione Navy Tide perché aveva attaccato di sorpresa? Tuo nonno attacca di sorpresa! Perché non provi tu ad attaccare di sorpresa i dieci della Nazione Navy Tide, da solo!?”


“Lasciando perdere il sottovalutarti, anche se fossero impreparati e fossero tranquillamente seduti per terra sarebbero in grado di reagire in qualsiasi momento e massacrarti di botte!!”
                                


                                



