---
weight: 437
title: Capitolo 437 - Scontro Acceso
pubDate: 2025-01-31T17:03:16.130Z
tags:
    - atg
---


0 capitoli in coda


-Schadenfreude


"F-fiamma della fenice?!"


"Esatto, è proprio l'aura della fenice, è impossibile da imitare con altri tipi di fuoco profound."


"Come mai Yun Che è riuscito ad accenderle all'improvviso? Non devi avere il sangue della fenice per farlo? Che... Yun Che sia un discendente della setta?"


"Yun Che non può essere un membro della setta della Divina Fenice altrimenti perché verrebbe qui a rappresenzare Ventoblu e a provocarli... Sarà un figlio illegittimo?"


"Ma la setta della Divina Fenice non permetterebbe mai una cosa del genere..."


Le fiamme di Yun Che avevano attirato l'attenzione di tutti. Nessuno si sarebbe mai aspettato che sarebbe accaduta una cosa del genere all'inizio dell'ultimo incontro.


Figuriamoci gli spettatori, perfino le persone che provenivano dai Quattro Luoghi Sacri avevano delle espressioni scioccate.


"Eheh, sembra che stia per iniziare un bello spettacolo." Ye Xinghan strinse gli occhi come se stesse guardando una commedia. Gettando un'occhiata verso Ling Kun, chiese pigramente: "Sembra che l'Anziano Ling non sembri troppo scioccato al riguardo."


"Perché due anni fa sapevo già che questo ragazzino possedeva il sangue della fenice." Rispose Ling Kun.


"Oh?"


"Se ho capito bene, è stato a causa della pressione della setta della Divina Fenice che è venuto a partecipare a questo Torneo delle Sette Nazioni, per sistemare la disputa riguardo alla stirpe. Solo che il modo in cui intende farlo è davvero interessante... La penso come il Giovane Maestro, sarà un bello spettacolo. Comunque non credo che questo ragazzino stia cercando di morire." Ling Kun si appoggiò allo schienale del suo posto, anche lui sembrava che stesse per assistere una commedia.


Feng Feiyan era il più sorpreso, non si aspettava affatto che avrebbe preso l'iniziativa di mostrare le sue fiamme. Dato che si era arrivati a questo punto, naturalmente non rimase in silenzio. Si incupì e disse: "Yun Che! Il mio setta aveva intenzione di sistemare la questione riguardo alla stirpe della fenice dopo il torneo, così da non influenzare l'andamento degli incontri, ma sembra che non ti possa più trattenere!"


"Esatto, non posso più farlo." Yun Che disse con un'espressione fredda e solenne, senza la minima paura: "Perché il tuo setta della Divina Fenice mi deve una spiegazione!!"


Le parole di Yun Che riecheggiarono come tuoni, scioccando tutto il pubblico.


Il potente Lord delle sette nazioni gli doveva... una spiegazione?


Lui, un praticante del mistero di Ventoblu, voleva davvero che gli desse una spiegazione?


Feng Feiyan rimase sbalordito, non sapeva se ridere o arrabbiarsi: "la setta della Divina Fenice ti dovrebbe una spiegazione? Ahahahah... In tutta la mia vita non ho mai sentito una cosa così ridicola."


Yun Che disse impassibile: "Sei mesi fa nella città imperiale Ventoblu, mia moglie Cang Yue e io stavamo celebrando il nostro matrimonio nel palazzo. Qel giorno l'intera nazione avrebbe dovuto festeggiare con noi ed essere piena di gioia, ma..." Yun Che guardò il Tredicesimo Principe Feng Xichen, che era seduto tra i posti della setta della Divina Fenice: "Il vostro Tredicesimo Principe Feng Xichen è venuto senza essere invitato insieme a due persone. Non solo hanno rovinato il mio matrimonio senza alcun motivo, mi hanno anche minacciato di morte. Se il Tredicesimo Principe non fosse stato un po' debole e non avessi potuto mandarlo via dopo averlo ferito gravemente, probabilmente sarei stato ucciso senza alcuna ragione..."


"Non c'erano ostilità tra di noi, eppure volevate giustiziarmi per una cosiddetta questione di 'stirpÈ. È il modo di fare del vostro setta?! Se volete recuperare un po' di dignità, non dovreste darmi una spiegazione di fronte a tutti?!"


Le parole di Yun Che erano scioccanti. Era solo una persona nel quartier generale della setta della Divina Fenice davanti a tre milioni di coltivatori allo Stadio del Cielo Misterioso, eppure non temeva di provocare la setta numero uno del continente.


Il pubblico reagì con stupore, nessuno si sarebbe immaginato che ci sarebbe stato qualcuno... un giovane coltivatore della Nazione Ventoblu che non aveva ancora vent'anni, che avrebbe messo in questione l'intero setta della Divina Fenice. Quanto era audace un atto simile?


E le sue parole avevano riassunto le ostilità tra Yun Che e la setta della Divina Fenice, che chiaramente sapeva che il ragazzo possedeva il sangue della fenice, aveva mandato Feng Xichen per consegnare la lettera d'invito al torneo e per gestire la questione della stirpe... sei mesi fa era proprio la data in cui le sei nazioni avevano ricevuto le loro lettere d'invito.


Tutti sapevano che la diffusione del sangue della fenice era il più grande tabù per la setta ed era comprensibile. Qualunque organizzazione non avrebbe permesso che le loro tecniche principali venissero trasmesse ad estranei, figuriamoci la stirpe, l'anima dell'intero setta della Divina Fenice.


Ma a quanto pareva questo Tredicesimo Principe non era riuscito a battere Yun Che.


Feng Xichen era arrossito e gli sguardi degli altri lo mettevano in tensione. Yun Che aveva parlato degli eventi di quel giorno di fronte a tutto il pubblico. In quanto Principe della Divina Fenice, non solo aveva perso la sua dignità, ma anche tutta la sua buona reputazione. La menzogna che aveva detto a Feng Ximing e a Feng Hengkong era stata completamente smascherata... Il Tredicesimo Principe strinse i pugni mentre iniziava a girargli la testa, era così avvilito che stava quasi per svenire sul posto. La maggior parte delle espressioni degli altri principi diventarono allegre vedendo la digrazia che gli era capitata.


Feng Ximing si alzò immediatamente e ruggì: "Che insolenza! Il nostro setta della Divina Fenice ha sempre protetto la nostra stirpe per cinquemila anni, tutti lo sanno! Eppure sei spuntato tu, un bastardo con del sangue misto! Secondo le regole del mio setta della Divina Fenice, o ritorni nel setta senza poter mai uscire dal suo territorio o riceverai la pena capitale! Già il fatto che fosse intervenuto il mio Tredicesimo Fratello è un onore per te. Se non ritorni nel setta della Divina Fenice, ucciderti è più che appropriato. Con che faccia osi creare trambusto qui!"


"AHAHAHAH!" Yun Che rise di gusto e rispose: "Più che appropriato? Caz***e! Io, Yun Che, sono nato è cresciuto a Ventoblu. Non ho mai usato le vostre risorse, né ho ricevuto la minima grazia da voi; non ho nemmeno bevuto un sorso d'acqua del vostro setta della Divina Fenice! Eppure parlate di come dovrei tornare nel setta o morire... Avete davvero la faccia di dire che è più che appropriato? Per quale motivo!"


"Perché hai la nostra stirpe della setta della Divina Fenice! Perché sei un bastardo che il nostro setta si è lasciato sfuggire!" Disse Feng Ximing.


"Ridicolo!" Rise con sdegno Yun Che. "Perché il mio sangue della fenice dovrebbe provenire dal vostro setta?"


"C'è bisogno di prove?" Anche Feng Ximing rise con disprezzo. "Questo sangue proviene dalla grazia della Divina Fenice, solo il nostro impero lo possiede!"


"Davvero?" Yun Che disse: "Allora come sai che il mio sangue non proviene da un'altra eredità della Divina Fenice? La fenice è scomparsa da tempo. La 'Divina FenicÈ di cui parlate, è un piccolo frammento d'anima lasciato dalla Fenice con lo scopo di tramandare la sua stirpe. C'è la possibilità che l'abbia disperso in vari luoghi nel continente, se voi potete ottenere la sua eredità, per quale motivo credete che gli altri non possano farlo?"


Sentendo queste parole, le espressioni dei membri della setta della Divina Fenice cambiarono drasticamente. Feng Feiyan si incupì e ruggì: "Insolente! Osi insultare la Divina Fenice... Credi che non ti ucciderò adesso?!"


"Ah, parlare con voi è davvero uno spreco di energie." Sogghignò Yun Che. Puntò Spadone del Drago verso Fen Xiluo, la lama era percorsa dal fuoco: "Non avete detto che io sono un bastardo? Va bene... allora vorrei vedere se c'è qualcuno con un'età simile alla mia che mi possa battere qui! Se la vostra giovane generazione non può sconfiggermi, questo non proverebbe... che siete voi i veri bastardi?"


"Assurdo!" Se non fosse stato in presenza di così tante persone e dei Luoghi Sacri, Feng Feiyan avrebbe ignorato la sua posizione di Grande Anziano e sarebbe andato personalmente ad uccidere Yun Che con uno schiaffo. Con il potere e l'influenza della setta della Divina Fenice, chi non avrebbe tremato di paura? Nesuno aveva mai osato sfidarli in questo modo.


Puntò il dito verso Yun Che e disse con un'espressione cupa: "Bene, molto bene... Un bastardo come te osa davvero essere così arrogante... Molto bene! Quattordicesimo Principe non c'è bisogno che ti trattenga! Facciamo capire a questo bastardo quanto è pura la nostra stirpe!"


"Grande Anziano, non si preoccupi." Rispose con tranquillità Feng Xiluo. Strinse gli occhi e disse a bassa voce: "Ahah, all'inizio volevo spazzarti via subito dal palco, ma ora ho cambiato idea. Se ti rendessi un invalido per sbaglio, non biasimarmi, va bene?"


"Anche io temo di renderti uno storpio." Disse Yun Che con un tono di voce freddo.


"Sei insolente anche quando stai per morire, davvero ridicolo e pietoso!" Feng Xiluo alzò le braccia e delle fiamme si accesero nei suoi palmi. Proprio quando stava per avanzare, una trasmissione di Energia Misteriosa gli risuonò nelle orecchie:


"Non sottovalutare il nemico! Attacca con tutte le tue forze... uccidilo subito!"


Feng Xiluo si fermò per un attimo, poi la sua postura cambiò e delle fiamme scarlatte sibilarono tra le sue dita per poi trasformarsi in una lancia rossa come del ferro bollente.


"È l'Arma Emperor Profound... la Lancia della Divina Fenice!! Il Quattordicesimo Principe ha davvero intenzione di usare quest'arma fin dall'inizio!"


"Sembra che sua altezza sia completamente furiosa. Temo che farà perdere miserabilmente Yun Che, tappandogli definitivamente la bocca."


"Una volta sfoderata la Lancia della Divina Fenice... Vediamo, di quante mosse avrà bisogno per sconfiggerlo?" Disse con tranquillità un discepolo della setta della Divina Fenice.


"Sette mosse." Rispose con noncuranza un suo compagno.


"Sette? Stai davvero sopravvalutando quel moccioso." L'altro discepolo arricciò le labbra, poi sogghignò: "Massimo cinque mosse e quel moccioso verrà bruciato al punto che nemmeno suo padre potrebbe riconoscerlo!"
                                


                                



