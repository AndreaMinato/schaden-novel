---
weight: 438
title: Capitolo 438 - Spadone del Drago, Divina Fenice
pubDate: 2025-01-31T17:03:16.131Z
tags:
    - atg
---


<em>0 Capitoli in coda, 0/10€</em>
<em>-Schadenfreude</em>


Una spada e una lancia Emperor Profound; solo le loro aure erano capaci di distorcere l'aria al di sopra del palco. Feng Xiluo guardò di sbieco Spadone del Drago alzando le sopracciglia... L'arma nelle sue mani aveva più di tremila anni di storia, aveva affrontato numerose battaglie e aveva sviluppato da tempo una coscienza. Solo il più potente coltivatore della giovane generazione della setta della Divina Fenice era degno di possederla e una volta che fosse scesa in campo, le altre armi avrebbero tremato.


Ma in questo momento, l'aura di Spadone del Drago stava rivaleggiando contro di essa! La Lancia della Divina Fenice di cui era orgoglioso non riusciva a sopprimere lo spadone di un coltivatore del Ventoblu!


Ma ben presto, il giovane distolse l'attenzione da Spadone del Drago. Figuriamoci lo spadone Emperor Profound, non si sarebbe preoccupato nemmeno se fosse stata una lama Tyrant Profound. Usò una mano per reggere la lancia mentre stendeva l'altra verso Yun Che. La sua guardia piena di punti deboli non nascondeva il disprezzo che provava per Yun Che. Disse: "Fai la tua mossa, è un insulto alla mia dignità attaccare per primo un bastardo presuntuoso."


"Davvero? Sento proprio il contrario."


Yun Che rise freddamente mentre avanzava. Le fiamme della fenice ardevano violentemente per tutto il suo corpo diffondendosi rapidamente per Spadone del Drago. Un'aura scioccante esplose come un vulcano mentre sferrava il suo attacco. Dopo aver preso la Pillola Universale Sky Profound la sua forza era aumentata di molto rispetto a quando aveva lottato contro Feng Chihuo. E ad ogni passaggio di livello, la sua potenza aumentava di diverse volte in confronto ad un normale praticante del mistero. Quindi non aveva alcun timore anche se era di fronte ad una persona molto più potente di Feng Chihuo.


"Aura imponente, non male. Comunque... è inutile."


Feng Xiluo continuò a sorridere con indifferenza di fronte all'attacco dello spadone dall'aura imponente. Strinse la sua lancia con la mano destra mantenendola parallela al terreno, sembrava proprio che non avesse alcuna intenzione di attaccare. Solo la sua mano sinistra si mosse lentamente, rilasciando un raggio di fuoco.


RIIIP!!


L'aria si squarciò quando le fiamme di Spadone del Drago si scontrarono con l'attacco di Feng Xiluo. Iniziarono a sollevarsi volute di fumo mentre il fuoco di Spadone del Drago fu diviso in due per l'impatto.


I coltivatori dell'Impero della Divina Fenice sogghignarono vedendo quanto Yun Che si era sopravvalutato. Ling Jie e Hua Minghai invece avevano il cuore in gola... L'aura di Yun Che era imponente, ma Feng Xiluo era un Trono di livello otto!!! Di fronte alla sua forza assoluta, la potenza di Yun Che non era più così minacciosa.


"Eheh, la spazzatura rimane spazzatura..." Feng Xiluo era pieno di disprezzo, ma proprio quando stava per sogghignare si raggelò. Aveva fatto a pezzi facilmente il fuoco del nemico, ma stava comparendo una forza maestosa, un'energia incredibilmente tirannica che gli aveva fatto trattenere il respiro.


Dato che Yun Che non aveva usato l'Ode della Fenice, Feng Xiluo era riuscito a controllare le fiamme, ma non poteva assolutamente respingere la potenza incontrollabile dello spadone!


Feng Xiluo sussultò e le fiamme nelle sue mani divamparono con tutta la loro forza. Comunque l'attacco di Yun Che aveva superato completamente le sue aspettative e fu respinto indietro. La Lancia della Divina Fenice prima immobile rilasciò un'aura arrabbiata. Come una bestia feroce si avventò contro Spadone del Drago.


"Boom!!"


Le due armi si scontrarono con forza mentre serpenti di fuoco si disperdevano in tutte le direzioni. Un'energia esplosiva esplose tra le due persone, sembrava una piccola eruzione vulcanica. Feng Xiluo si incupì e, con una forza esplosiva, la fiamma della Fenice sulla punta della lancia iniziò a sollevarsi scagliando Yun Che verso l'alto.


Bang!!


Yun Che fece una capriola a mezz'aria e atterrò ad oltre sessanta metri di distanza. A causa del contraccolpo anche Feng Xiluo fu costretto a fare un passo indietro... Nonostante si fosse mosso pochissimo, per lui era già un'umiliazione incredibile.


Ling Jie e Hua Minghai sospirarono di sollievo... Anche se era stato scagliato via, fare arretrare di un passo il genio numero uno della setta della Divina Fenice poteva essere già una consolazione.


"Non male, non male davvero." Feng Xiluo annuì lentamente con un tono accondiscendente: "Sei un pochino più forte di quello che mi immaginavo. Anche se ho usato solo il trenta per cento della mia forza sei riuscito comunque a ricevere un mio colpo, sei degno di lode."


Yun Che rimase impassibile, non si disturbò nemmeno a rispondere.


"Molto bene, dato che ho già usato la Lancia della Divina Fenice allora ti lascerò avere un assaggio del suo potere. Anche se sono entrambe Armi Emperor Profound sono pur sempre strumenti.
La loro potenza dipende dal loro proprietario. Tieni ben stretto il tuo spadone, lasciami giocare ancora un po', non cedere dopo due o tre mosse." Feng Xiluo mantenne la lancia orizzontalmente rispetto al corpo con un leggero sorriso da inquisitore, l'area invisibile che proveniva dalla Lancia della Divina Fenice distorceva lievemente l'atmosfera circostante.


Yun Che arricciò le labbra. Feng Xiluo indubbiamente era un genio, ma spesso i grandi talenti erano arroganti; questo era vero in qualunque mondo e piano. In particolare accadeva quando queste persone avevano ricevuto lodi e ammirazione per tutta la loro vita. Perfino i coltivatori impareggiabili che non avevano rivali tra i loro coetanei, anche se parevano umili all'esterno, avevano l'abitudine di disdegnare gli altri.


Questo valeva perfino per Yun Che.


Però a differenza di Feng Xiluo, lui non avrebbe mai sottovalutato un avversario.


"Allora, lasciamo che inizino i giochi... farai meglio a resistere!"


La lancia di Feng Xiluo prese fuoco ed emanò un'ondata di calore ardente. Avvolta dalle fiamme, l'arma tremò incessantemente emanando il grido di una fenice, come se fosse viva.


Crack!


Il palco sotto i piedi del giovane iniziò a ricoprirsi di crepe all'improvviso.


Stavolta Feng Xiluo si mosse per primo. Sollevando la sua lancia, caricò verso Yun Che come un tornado fiammeggiante. I frammenti del palco furono sollevati da questa corrente e furono ridotti in polvere.


"Ah, sembra che Sua Altezza stia facendo un po' sul serio ora. Dev'essere di cattivo umore perché è stato costretto ad usare la Lancia della Divina Fenice prima." Commentò un discepolo.


"Tsk! Sua Altezza è stata troppo incauta, tutto qui. Se avesse aggiunto più forza come poteva essere costretto ad usarla? Ma sembra proprio che ora si sia irritato. Questo moccioso... eheh, è finito. Non riesco ad immaginare quanto sarà tragica la sua fine."


L'atmosfera del palco era tesa mentre la terrificante aura si espandeva a vista d'occhio. Di fronte a questo colpo incredibilmente potente, Yun Che si incupì. Aprendo "Cuore Ardente" accese le fiamme della fenice e poi andò ad affrontare direttamente il colpo. L'energia profound incontrollata si riversò in Spadone del Drago mentre usava "Distruzione della Luna e delle Stelle".


Vedendo che Yun Che non cercava di bloccare, né di ritirarsi e stava invece provando ad attaccare, tutti i membri della setta della Divina Fenice pensarono: "Vuole morire!!"


Boom! Boom! Boom! Boom!


Riecheggiarono delle esplosioni a catena, la fiamma della Fenice danzò all'impazzata nella tempesta. Il palco fu diviso in due e le crepe iniziarono a diffondersi formando delle ragnatele sul pavimento; la fessura più lunga arrivava ai confini dello stadio.


Il palco era il luogo dove la setta della Divina Fenice teneva le competizioni interne, quindi naturalmente era incredibilmente robusto. Non era costruito con della pietra comune, ma con la più dura giada. Nei precedenti incontri, anche se erano state battaglie intense, il pavimento non si era minimamente danneggiato. Ora però una grande parte del palco si era fratturata a seguito della collisione delle due armi.


"C-che tipo di potere è questo?!"


Tutti i partecipanti delle cinque nazioni stavano tremando di paura. Avevano sperimentato personalmente quanto fosse duro il palco della fenice, anche quando avevano usato tutte le loro forze non erano riusciti a fare nemmeno un piccolo buco... Quanto doveva essere terrificante il potere capace di dividerlo in due?!


BOOOM!!!


Dopo l'ultima eco dell'esplosione i due si separarono in mezzo alla tempesta di fiamme e frammenti di pietra. Poi atterrarono ai lati opposti dell'arena... Feng Xiluo atterrò stabilmente e Yun Che... anche lui non sembrava in difficoltà.


"C-cosa?!"


Tutti rimasero scioccati, i cittadini dell'Impero della Divina Fenice non credevano ai loro occhi.


Era chiaro quanto fosse stato terrificante il colpo di Feng Xiluo, perfino il palco della fenice si era rotto.


Ma Yun Che l'aveva bloccato... completamente!!


la setta della Divina Fenice aveva cinquemila anni di storia e aveva creato numerose tecniche profound. Ciò che stava coltivando Feng Xiluo era la potentissima "Fiamma Assoluta della Lancia". La mossa precedente si chiamava "Gloriosa Danza della Fenice".


Quando era stato costretto ad usare la sua arma per difendersi, risentito, aveva deciso di sconfiggere Yun Che con un una "Gloriosa Danza della Fenice"... Non si sarebbe mai aspettato che sarebbe stata completamente bloccata.


Non solo Yun Che non stava nemmeno barcollando, la sua espressione era calma e la sua aura priva di turbamento, segni che era rimasto illeso.


In quel momento il suo profilo iniziò a diventare sfocato e apparì dietro Feng Xiluo così velocemente da non lasciargli nemmeno il tempo di respirare. Con un fendente, assalì Feng Xiluo con una tempesta di Energia Misteriosa, sollevando i lembi del suo abito.


Feng Xiluo si incupì mentre scagliava il suo colpo e urlò: "Fenice Dominatrice del cielo!"


Bang!!


Quando la Lancia della Divina Fenice si scontrò con Spadone del Drago, risuonò il ruggito di un drago e il grido di una fenice. Le fiamme della fenice divamparono in modo caotico e sibilando.


Boom Boom Boom Boom Boom...


Il fuoco si stava alzando sempre di più fino a sommergere il palco. Due uomini e due armi Emperor che lottavano con violenza come due squali crudeli che nuotavano in un mare di fiamme. Ogni collisione faceva tremare il palco.


L'incontro era così intenso che perfino l'intera arena tremò debolmente.


Il pubblico si accigliò, perfino gli sguardi dei pezzi grossi della setta della Divina Fenice diventarono più solenni.


Yun Che... non era in svantaggio!!


Quasi nessuno osava credere ai suoi occhi.


Specialmente i praticanti delle sei nazioni, erano sconvolti. Quella spaventosa collisione che scuoteva incessantemente il palco... Era davvero una battaglia tra due membri della giovane generazione?


Feng Xiluo dopotutto faceva parte della famiglia imperiale ed era anche riconosciuto come il numero uno tra i suoi coetanei, ma Yun Che proveniva da Ventoblu ed era anche più giovane di Feng Xiluo di tre anni... Cosa stava coltivando esattamente per essere così potente?!


I partecipanti delle cinque nazioni erano stupefatti... All'inizio erano risentiti di come Yun Che li aveva sconfitti con un breve scambio, ma ora fissavano storditi la potenza del ragazzo e capirono che il ragazzo ci era andato piano con loro. Se avesse voluto, avrebbe potuto ucciderli facilmente.
                                


                                



