---
weight: 439
title: Capitolo 439 - Luna della Fenice
pubDate: 2025-01-31T17:03:16.131Z
tags:
    - atg
---


<em>0 Capitoli in coda, 0/10€</em>
<em>-Schadenfreude</em>


Anche se la lancia non poteva superare la maestosità dello spadone era molto più agile.
L'oceano di fuoco continuò ad estendersi attorno alle due armi Emperor Profound fino a raggiungere oltre centocinquanta metri di distanza.
Gli spettatori potevano solo sentire il rombo delle collisioni e vedere l'ondata di fiamme che danzava ferocemente.


Ling Jie e Hua Minghai si sporsero entrambi in avanti, strabuzzando gli occhi... Ling Jie non aveva mai questionato la potenza di Yun Che, ma non avrebbe mai osato pensare che sarebbe stato ancora più potente rispetto a quando aveva sconfitto suo nonno! Allora Yun Che era al settimo livello dell'Stadio della Terra Misteriosa mentre ora era al decimo... Una differenza di tre livelli nell'Stadio della Terra Misteriosa era così sbalorditiva!


"Il capo Yun... era davvero... così forte..." La voce di Hua Minghai tremò. Yun Che stava affrontando il numero uno della giovane generazione della setta della Divina Fenice e non era in svantaggio!! Mentre ripensava a come era stato sbalzato via mentre aveva tentato di avvicinarsi a lui iniziò a sudare freddo... Se Yun Che non ci fosse andato piano con lui, avrebbe davvero fatto una brutta fine.


Nell'area di attesa le espressioni dei nove geni della setta della Divina Fenice cambiarono... Prima erano pienamente sicuri di poterlo battere facilmente, ma ora avevano scoperto quanto erano ignoranti. Erano loro ad essere arroganti e presuntuosi non Yun Che!!


La forza terrificante che stava mostrando il giovane poteva distruggere facilmente uno qualunque di loro!


"Questo tipo..." Disse con risentimento un discepolo mentre stringeva i denti. Una persona nata a Ventoblu che era anche più giovane di loro stava mostrando una forza spaventosa. Era davvero sconvolgente per loro.


"Troppo forte." Un altro discepolo inspirò profondamente: "Praticamente si avvicina all'ottavo livello dello Stadio Imperatore Misterioso in termini di potenza... Però anche se è scioccante, non ha alcuna speranza di trionfare sul Quattordicesimo Principe."


"Esatto. Il Quattordicesimo Principe non ha ancora usato tutte le sue forze. L'Ode della Fenice che sta usando è solo al secondo stadio. Solo che non capisco, perché perde ancora tempo con quel moccioso?"


"Forse il Quattordicesimo Principe vuole vedere quali sono i limiti di questo ragazzino? Umpf, si sono scambiati oltre cento mosse, dev'essere il limite massimo della forza di Yun Che. Il Quattordicesimo Principe può distruggere Yun Che quando vuole."


"Attacco d'Ali della Fenice, Distruttore di Montagne!!"


Feng Xiluo si aprì un varco tra le fiamme, balzò e colpì verso il basso con la sua lancia. Accompagnato da un fragore potente come quello di una valanga, il fuoco sul palco sembrò essere spazzato via da un uragano. Apparve una fossa ampia una decina di metri nel robustissimo palco della fenice. Yun Che fu sbalzato via dall'impatto e atterrò sul confine dell'arena.


Feng Xiluo fluttuò a mezz'aria con lo sguardo incollato su Yun Che e sorrise sinistramente: "Non male, sei stato di nuovo capace di resistere, allora... che ne dici di questa mossa..."


Feng Xiluo sollevò la Lancia della Divina Fenice. In un istante, come se fosse stato attirato da una forza irresistibile, l'oceano di fiamme iniziò a volare verso l'alto radunandosi proprio sulla punta dell'arma. Sopra Feng Xiluo si stava formando una... luna fatta di fiamme ampia quasi sessanta metri e rossa come il sangue!


Ling Jie spalancò gli occhi e gridò allarmato: "AHHHH... C-c-cos'è quella?!"
Anche l'intera arena si riempì di grida scioccate.


In ogni singola fase dello scontro, Feng Xiluo aveva sparso una grande quantità di fiamme per il palco... Ma in quel momento le aveva radunate tutte in un istante. Evidentemente era stata una preparazione per questa mossa.


La luna di fiamme sulla punta della lancia era scarlatta e abbagliante, imponente come una montagna e tumultuosa come uno tsunami. Perfino gli spettatori ad un chilometro di distanza si sentirono soffocare di fronte ad una presenza del genere. Si poteva immaginare come si sentisse Yun Che.


"È dura continuare a giocare con te per così tanto tempo. Ad essere sinceri la tua forza mi ha un po' sbalordito. Ho anche capito i tuoi limiti ormai e sfortunatamente non sei degno di vedere le mie piene capacità." Feng Xiluo sorrise con noncuranza. Anche se la potenza di Yun Che lo avesse più che sbalordito, comunque era il prodigio numero uno della setta della Divina Fenice e la forza che il suo avversario aveva mostrato non era ancora sufficiente a batterlo. Disse con un'espressione rilassata: "Sei il primo a poter giocare così tanto tempo con me, ma purtroppo per te era tutto dovuto alla mia magnanimità. Stavo solo posizionando le fiamme della fenice così da darti una... magnifica... morte!!"


"Stile finale della Lancia della Divina Fenice - Luna della Fenice!!"


I capelli neri di Feng Xiluo fluttuarono e i suoi abiti erano scossi dal vento. L'enorme luna di fiamme rimbombò e iniziò a scendere in picchiata verso Yun Che come una meteora.


"Rrrmmm...


Ovunque passasse la Luna della Fenice lo spazio si deformava. Il palco iniziò ad incavarsi a causa dell'enorme forza. Sentendo l'immensa energia di questa mossa, l'espressione di Yun Che divenne estremamente solenne. Indietreggiò velocemente e dopo un po' di passi arrivò all'improvviso al limite del palco.


Cadere dall'arena significava perdere la battaglia. Se questo fosse stato un normale incontro, avrebbe scelto di schivare con l'Ombra del Dio Stellare, ora però non aveva vie di fuga dato che non poteva volare.


Sss... Sss...


La Luna della Fenice si avvicinò sempre di più, gradualmente nelle orecchie di Yun Che iniziò a risuonare il rimbombo delle potenti correnti di energia fino al punto da non poter sentire nient'altro. Il calore delle fiamme non lo influenzavano minimamente, ma l'Energia Misteriosa stava distruggendo i suoi abiti, riducendoli a brandelli.


Yun Che si accigliò e proprio quando la Luna della Fenice arrivò a trenta metri da lui mostrò uno sguardo feroce.


"Ahh!!!"


Con un ruggito, Yun Che sollevò lo spadone. Le sue braccia si gonfiarono e le vene iniziarono a protrudere dalla sua pelle così da tanto che sembrava stessero per scoppiare. Evocò tutta la sua Energia Misteriosa riversandola nelle braccia. Dietro di lui apparì l'immagine di un lupo che stava ululando.


"Fendente del Lupo Celeste!!"


Yun Che saltò verso l'alto e sferrò un colpo con lo spadone. L'immagine dello Sky Wolf di colore azzurro trafisse con violenza la Luna della Fenice come se fosse un'arma affilata che potesse trapassare ogni ostacolo.


BOOM!!!!


La Luna della Fenice esplose fragorosamente, travolgendo l'intero palco. Ma questo non era il vero potere di questa mossa, subito dopo le fiamme diventarono delle lance di fuoco invece che disperdersi. Il cielo si riempi di dardi affilati che puntarono verso Yun Che.


Sembrava che fosse discesa una pioggia di lance letali.


"Muori!!" Feng Xiluo rise fragorosamente. Era convinto che l'esplosione fosse già sufficiente a ridurre in fin di vita Yun Che, distruggendo tutte le sue difese di Energia Misteriosa. Le lance lo avrebbero riempito di buchi, uccidendolo violentemente sul posto.


All'inizio non aveva intenzione di uccidere Yun Che; dopotutto questa era l'arena del Torneo delle Sette Nazioni ed era di fronte ai Luoghi Sacri. Eliminare un avversario lo avrebbe reso oggetto di molte critiche, ma era stato Feng Hengkong in persona ad ordinargli tramite una trasmissione del suono di uccidere Yun Che, quindi naturalmente non si sarebbe fatto problemi.


"C-capo!!"


A Ling Jie tremarono le gambe. Poté solo rimanere a guardare mentre Yun Che veniva travolto dall'esplosione e dalla pioggia di lance... Perfino una persona con dieci vite sarebbe stata uccisa da un attacco del genere.


"...Davvero... troppo spaventoso, Yun Che dev'essere... morto, no?"


"Ma non mi dire! Se non è ancora morto allora d'ora in poi camminerò all'indietro."


"Sigh, che spreco, ma ha dovuto insistere..."


"Non ci si può fare niente. Possedeva il sangue della fenice; a meno che non scegliesse di arrendersi e giurare fedeltà non sarebbe mai sfuggito al suo destino. Con il suo temperamento inflessibile, Yun Che ovviamente non avrebbe scelto di sottomettersi. Anche questo è comprensibile. Un prodigio impareggiabile che è arrivato a questo punto contando solo su sé stesso, come potrebbe farsi controllare da un grande setta."


"L'Impero della Divina Fenice ha una mossa così terrificante... troppo spaventoso."


Feng Xiluo discese lentamente dal cielo con un sorriso compiaciuto. Il motivo per cui aveva usato la "Luna della Fenice" era proprio per creare un effetto stordente e distrarre dal fatto che aveva valutato erroneamente la forza di Yun Che.


Comunque, proprio quando le punte dei suoi piedi stavano per toccare il palco, il suo sorriso si irrigidì.


Il bagliore del fuoco e le lance iniziarono a dissiparsi velocemente. Gradualmente tra le fiamme che si stavano disperdendo sempre di più riemerse Yun Che.


"Co... Cosa?!" Per la prima volta Feng Xiluo mostrò un'espressione sconvolta. Anche il pubblico iniziò a gridare per lo shock.


Il fuoco continuò ad estinguersi mostrando completamente Yun Che e la sua espressione solenne. Era rimasto lì in silenzio con Spadone del Drago in mano lasciando che le fiamme lo toccassero. Gli abiti sul suo corpo erano danneggiati, i suoi capelli un po' scompigliati, ma la sua espressione non era affatto agitata. Sotto i vestiti ridotti a brandelli la sua pelle era completamente intatta... Solo nel petto c'erano tre buchi non troppo profondi.


L'energia impazzita della Luna della Fenice era composta praticamente da delle fiamme e al massimo avrebbe impattato contro di lui senza poterlo ferire, ma le lance che erano arrivate subito dopo lo avevano costretto ad attivare "Sigillo Supremo". Dopo aver ricevuto oltre migliaia di proiettili la barriera si era rotta e tre dardi avevano colpito il suo petto, comunque questo tipo di attacco era riuscito solo a ferirlo lievemente dato che aveva un corpo fortissimo grazie al midollo del drago.


Quando Yun Che aveva rischiato la vita durante la battaglia con Feng Chihuo, si erano rotti un terzo delle sue ossa e dei suoi vasi sanguigni, eppure aveva recuperato in meno di dieci giorni. Questa piccola ferita che non aveva nemmeno raggiunto l'osso per lui non era nulla.
                                


                                



