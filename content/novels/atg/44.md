---
weight: 44
title: Capitolo 44 – Sangue Immortale del Dio Malvagio
pubDate: 2024-05-24T10:27:25.186Z
tags:
    - atg
---


Le parole di Yun Che paralizzarono Jasmine. All'improvviso notò la direzione dello sguardo di Yun Che e finalmente capì...


“YEEEK!!!!”


Jasmine balzò all'indietro come un fulmine, schiacciandosi la gonna contro il corpo con entrambe le mani. In un solo istante, il suo volto bianco come la neve fu colmato da esasperazione... panico... e anche da un rossore in rapido aumento.


Esatto, quella ragazza fredda e orgogliosa che aveva agito con incredibile crudeltà, ora stava davvero arrossendo in preda al panico. In quel momento, la sua espressione agitata e infuriata, il suo volto arrossato e il suo tentativo di tener giù la gonna non erano diversi da quelli che avrebbe avuto una ragazza normale se si fosse improvvisamente accorta di essere spiata. Inoltre, la sua grazia era commovente, nessun'altra ragazza avrebbe potuto competere, e Yun Che assistendo alla scena ne fu rapito per un po'... certo, se non fosse stata mescolata con un intendo omicida in grado di far rabbrividire, sarebbe stato decisamente perfetto.


Jasmine ribolliva dalla rabbia; i suoi due molari, simili a perle, digrignati con forza, brillavano di una luce fredda, e nei suoi occhi c'era una ferocia ancora maggiore, come se avesse voluto spellarlo vivo. Era cresciuta circondata dal rispetto, adorazione e paura di tutti gli altri. Escludendo i suoi familiari, sarebbe stato difficile trovare qualcuno che osasse incrociare il suo sguardo. Non aveva mai pensato che il suo corpo sarebbe davvero stato profanato da un uomo comune, figurarsi da un patetico buono a nulla!


L'intento omicida che circondava Yun Che era abbastanza terrificante da essere paragonato a delle vere lame, sembrava che sarebbe stato più che sufficiente a farlo a pezzi negli attimi seguenti. Ma Yun Che era impassibile; si scrocchiò il collo, che era stato quasi dislocato dal piede di Jasmine, e non appena si fu alzato in piedi disse, scrollandosi la polvere dai vestiti: “Ho accettato tutte e tre le tue condizioni. Prima hai detto che avrei ricevuto delle nuove Vene Misteriose, non pensi che sia ora di farmele avere?”


L'aura omicida di Jasmine non diminuì affatto, ma il rossore sul suo volto iniziò a scomparire. Con il suo nobile corpo, lo sguardo di una persona era più che sufficiente a profanarla; inoltre, se qualcuno avesse anche solo toccato la punta delle sue dita, l'avrebbe sicuramente tagliato a pezzi. Ma contro Yun Che, sebbene dentro sé lo stesse odiando profondamente e desiderasse ucciderlo sopra ogni cosa, non poteva fare nulla, perché la vita del ragazzo era anche la sua.


“Dimentica per sempre quello che hai appena visto!” l'espressione di Jasmine era crudele e la sua voce fredda come il ghiaccio. Tuttavia, il suo viso era, sinceramente, troppo tenero e delicato. Anche se il suo volto era molto più minaccioso, guardarlo era ancora assolutamente piacevole e Yun Che non riteneva minimamente possibile pensarla diversamente. “Se non fosse per il fatto che condividiamo la stessa forza vitale, ti avrei di sicuro cavato gli occhi, e mi sarei assicurata che per te non ci fosse neppure una tomba dove seppellirti!”


“... non ho affatto visto nulla che non avrei dovuto vedere!” disse Yun Che nel panico, ma nel suo cuore pensò: “Mhm, tutto quello che ho visto era qualcosa che meritavo di vedere.”


Di fronte a Yun Che, ancora a terra, a cui non poteva torcere un capello, Jasmine poco alla volta si calmò, ma con le mani teneva ancora inconsciamente la gonna schiacciata contro il corpo, temendo che anche il più debole soffio di vento sarebbe stato sufficiente a alzarla. Disse freddamente: “Lascerò che tu sia mio allievo, ma solo perché non voglio insegnare le vie del Profound a una persona a caso, senza un motivo. Poter essere mio allievo è la più grande fortuna che ti sia mai capitata nella vita. Da ora in poi, è assolutamente necessario che tu ti rivolga a me chiamandomi Maestra.”


“Uh, questo...” Il volto di Yun Che mostrava la sua esitazione.


“Non sei disposto a farlo?” le sopracciglia di Jasmine, simili a delle mezze lune, si sollevarono.


“Certo che sono disposto a farlo.” Yun Che scosse la testa e disse con un tono cauto: “E' solo che, poco fa ti ho detto che ho già avuto un Maestro in passato, colui che mi ha affidato la Perla del Veleno Celeste. Il mio Maestro era un uomo vecchio, coi capelli bianchi e l'ho sempre chiamato “Maestro”, per molti anni. Quindi ogni volta che sento la parola “Maestro”, penso automaticamente a lui. Ma dato che sei così meravigliosamente bella, di sicuro non vorrai che io sovrapponga al tuo volto l'immagine di un vecchio ogni volta che ti chiamo “Maestra”, giusto?”


Jasmine: “...”


“E se ti chiamassi semplicemente Jasmine? È un bel nome, piacevole all'udito, e ti si addice... o, potrei anche chiamarti... Piccola Jasmine? Piccola Piccola Jasmine? Jasminina? Piccola Jasminina? Jazjaz? Piccola Jazjaz? Piccola Minmin? Mi va bene anche chiamarti principessa, sua Maestà o Principessa Jasmine...”


La fronte di Jasmine tremava e anche gli angoli delle sue labbra si muovevano leggermente. Non riuscendo più a sopportarlo, alla fine disse: “Puoi chiamarmi Jasmine, ma non dimenticarti mai che sono la tua Maestra! E non dimenticarti mai nemmeno che sei il mio allievo, qual è il tuo posto e quali sono i tuoi doveri!”


“Perfetto!” annuì immediatamente Yun Che, dicendo con fede: “Se Jasmine può davvero farmi avere delle nuove Vene Misteriose, ti tratterò come mia Maestra, ti rispetterò e ti obbedirò e seguirò i tuoi ordini. Farò del mio meglio per purificare tutto il veleno che c'è in te e ti aiuterò a riavere il tuo corpo materiale.”


L'ultima affermazione di Yun Che fece tremolare lo sguardo di Jasmine. A quel punto, la sua voce gelida, con una minaccia velata, disse: “Inoltre, non hai il permesso di farmi nulla di irrispettoso o altro...”


“Ovviamente!” rispose Yun Che con sincerità: “Quello che è successo poco fa è stato solo un inciden-...”


“Zitto!” non appena sentì Yun Che menzionare l'incidente in cui poco prima era stata macchiata dai suoi occhi, Jasmine fu sopraffatta dall'imbarazzo e dalla rabbia e anche il tono della sua voce si fece un po' più basso.


“Ah.” Yun Che smise subito di parlare, e deviò la conversazione sull'argomento che gli interessava maggiormente: “Allora, per quanto riguarda farmi avere delle nuove Vene Misteriose, possiamo iniziare?”


Jasmine rimase in silenzio per un po', poi rispose: “Portami in un posto dove non saremo disturbati da nessuno.”


Siccome era la prima volta che Yun Che metteva piede a Cyan Forest Town, non conosceva minimamente i luoghi circostanti e ancor meno la Scarlet Dragon Mountain Range. Il suo stomaco brontolava dalla fame ormai, ma le parole di Jasmine lo avevano eccitato al punto da ignorare completamente l'appetito. Si avventurò con attenzione verso l'interno della Scarlet Dragon Mountain Range e dopo aver aggirato una piccola montagna, raggiunse una distesa di sottile erba verde. Vedendo che non c'erano segni del passaggio né di umani né di animali, Yun Che si fermò.


“Questo posto andrà bene... non dovrebbe venirci nessuno, giusto?” Yun Che fece scivolare lo sguardo sui dintorni, parlando con indecisione.


“Jasmine, in fin dei conti, come intendi fare?” chiese Yun Che. Dopotutto, ottenere delle nuove Vene Misteriose in poco tempo andava contro ogni logica, non importava da che punto di vista la si vedesse.


Jasmine, che aveva seguito Yun Che mantenendo una certa distanza, si avvicinò lentamente. Anche se era a piedi nudi, la sua pelle lungo la strada non era stata contaminata nemmeno dalla più piccola traccia di terreno o polvere. I suoi piedi erano così delicati e bianchi come la neve, che chiunque li avesse visti avrebbe sentito il desiderio di toccarli. Fermandosi di fronte a Yun Che, con lo sguardo fisso davanti a sé e gli occhi lucenti, disse: “Sai per quale motivo mi è stata data la caccia e sono stata avvelenata con questa tossina terrificante?”


“Perché?” chiese Yun Che.


“Per via di... questa goccia di sangue!”


Con grande sorpresa di Yun Che, Jasmine sollevò lentamente la mano destra, il sottile e delicato indice puntato verso il cielo e dalla punta del dito fuoriuscì poco alla volta una goccia di un liquido rosso scuro, accompagnato da una sfera che brillava di una luce inquietante, finché non iniziarono a fluttuare sopra le sue dita.


“E' questo... il motivo?” Yun Che si avvicinò e spalancò gli occhi... sembrava come, una goccia di sangue?


“Trecento anni fa, qualcuno trovò un antico libro mentre esplorava una pericolosa rovina risalente all'Era Antica. Riportava un messaggio: “Nell'Era Primordiale, esisteva una vera divinità, conosciuta come il “Dio Malvagio”. Era l'ultimo dio rimasto dopo la conclusione dell'Era Divina. La sua fine determinò la vera fine dell'Era Divina. E durante la sua caduta, il Dio Malvagio lasciò una goccia di Sangue Immortale che incarnava la fonte del suo potere...”


“Se qualcuno ottenesse questa goccia di Sangue Immortale e la infondesse nel proprio corpo, le sue Vene Misteriose sarebbero in grado di generare il potere del Dio Malvagio!”


“Presto in molti vennero a sapere di quel libro; le parole “potere del Dio Malvagio” erano incredibilmente allettanti. Così, molte persone iniziarono a cercare disperatamente il Sangue del Dio Malvagio. Ma per secoli nessuno ebbe successo, e solo un mese fa qualcuno è riuscito a trovare l'esatta posizione dove il Dio Malvagio era caduto. Allora innumerevoli guerrieri si sono precipitati verso quel luogo per trovare i resti del Dio Malvagio. Inavvertitamente, il leggendario “Sangue Immortale del Dio Malvagio” venne trovato, e tutti lottarono per averlo... ma alla fine, è giunto nelle mie mani.”


“... ti hanno dato la caccia perché possiedi il Sangue del Dio Immortale?” chiese Yun Che. Allo stesso tempo, il suo cuore fu preda della confusione... Sangue del Dio Immortale? Innumerevoli guerrieri che combattevano per averlo? Se ha davvero sollevato un tale putiferio, come posso non averne mai sentito parlare? Persino le parole “Dio Malvagio” mi sono nuove.


E poi, cose come gli antichi Veri Dei... esistono davvero?


“Hmph davvero, aver osato cercare di rubare una mia proprietà, è come se avessero firmato la loro condanna a morte!” gli occhi di Jasmine emisero una luce maligna e lei parlò con odio: “Solo dopo aver ottenuto il Sangue del Dio Immortale ho potuto scoprire che il potere nascosto al suo interno era completamente diverso da quello che mi aspettavo. Non c'è nemmeno una traccia di potere distruttivo! Se qualcuno lo inietta dentro di sé, finirà solo col modificare forzatamente la struttura e gli attributi delle sue Vene Misteriose, cancellando persino tutta la forza misteriosa accumulata da quelle vecchie! Dovrebbe ricominciare tutto da capo! Ecco tutto!! dopodiché la forza misteriosa dovrebbe essere allenata passo dopo passo, come per chiunque altro!”


“In fin dei conti, quello che ci si aspettava sul “potere del Dio Malvagio”, semplicemente non esiste. Infatti, non c'è altro che un minimo delle capacità del “Dio Malvagio”! Almeno dovrebbero essere un po' più forti delle Vene Misteriose ordinarie!”


“Senza dubbio non posso permettermi di pagare come prezzo tutta la mia attuale forza solo per usare questa gocciolina di sangue del Dio Immortale. Ma usarla su di te, sembra non poterci essere nulla di più adatto.” Jasmine agitò il dito e fece fluttuare l'immobile goccia di sangue rosso scuro davanti al petto di Yun Che: “Le tue Vene Misteriose sono state distrutte fin dall'inizio e il tuo Profound Power è pressoché inesistente. Quando ti avrò infuso il Sangue del Dio Immortale, le tue Vene Misteriose rinasceranno subito, diventando quelle del Dio Malvagio! Sebbene non riesca a percepire molto potere in questa goccia di sangue, esiste ancora la possibilità che ti garantisca qualche genere di potere speciale tramite le Vene Misteriose del Dio Malvagio! Se anche così non fosse, non saresti più un buono a nulla!”


Mentre Jasmine parlava, i suoi occhi si illuminavano e brillavano improvvisamente, così come quando abbassò il suo polso, lucente e bianco come la neve. La delicata punta del suo dito all'improvviso toccò la goccia di sangue del “Dio Immortale” e la fece fluttuare in avanti fino a conficcarsi nel petto di Yun Che. Il buco nel petto di Yun Che si aprì subito, rivelando una macchia di sangue e l'inquietante goccia di sangue scarlatto toccò il sangue che ne sgorgava, come se ne fosse attratta. In un lampo, entrò nel suo corpo...
                                



