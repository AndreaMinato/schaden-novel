---
weight: 441
title: Capitolo 441 – Prevaricazione Nella Realtà Stessa
pubDate: 2025-01-31T17:03:16.131Z
tags:
    - atg
---


Capitolo regolare, 0 in coda, 0/10 donazione


-Alstor, che sta odiando i termini  intraducibili e spera di essere riuscito a tradurli decentemente






L'arena inizialmente nera come la pece ora era completamente scarlatta, come se per qualche istante fosse stata avvolta da un inferno fiammante. Ormai, il fuoco aveva raggiunto un'altezza di centinaia di metri e aveva riempito il cielo. Le fiamme cominciarono a ricadere, allontanandosi dal Palco e diffondendosi rapidamente nell'area circostante.


Una terrificante onda di calore travolse la zona, come una gigantesca onda di fuoco proveniente dal Purgatorio che sembrava preannunciare l'arrivo dell'apocalisse. Anche se fra loro e le fiamme c'erano parecchie centinaia di metri, gli spettatori si sentirono come se stessero per sciogliersi da un momento all'altro. Sebbene avessero radunato tutta la loro Energia Misteriosa per proteggersi, provavano comunque un dolore insopportabile... l'intera arena fu riempita da grida di paura...


Huu...


I posti a sedere più vicini al Palco cominciarono a fondere, poi a bruciare, e la rapida avanzata delle divampanti Fiamme della Fenice non si fermò. Feng Feiyan volò ad una grande altezza e ringhiò gravemente: “Svelti, costruiamo una barriera!!”


Non appena ebbe finito di parlare, tutti i Signori delle cinque Nazioni e alcuni Anziani della setta della Divina Fenice scattarono in piedi e spiccarono velocemente il volo, sparpagliandosi in vari punti. Una barriera circolare di Energia Misteriosa gorgogliante apparve lentamente, iniziò a crescere e a chiudersi su se stessa, isolando al proprio interno le feroci Fiamme della Fenice, la loro potenza e il loro calore ustionante, mettendo così al sicuro l'arena.


Il caos fra le tribune finalmente si calmò un po', ma nessuno riuscì a trattenere il proprio stupore e a mantenere un'espressione tranquilla. Tutti avevano gi occhi spalancati e guardavano con lo sguardo perso nel vuoto il centro del Palco, che si era trasformato in un oceano infuocato, temendo di lasciarsi sfuggire anche un solo secondo di quello spettacolo, perché sapevano che probabilmente non avrebbero mai più rivisto qualcosa di così straordinario per il resto della vita.


Gli altri partecipanti indietreggiarono, pallidi dallo stupore, siccome erano i più vicini al Palco. Erano rimasti leggermente feriti quando le Fiamme della Fenice erano impazzite. I più fortunati avevano i vestiti bruciati e ridotti in pessime condizioni, mentre i più sfortunati avevano riportato ustioni in alcune parti del corpo. Mentre fissavano le Fiamme, contenute dalla barriera, dalle loro fronti colarono cascate di sudore freddo. Non avrebbero mai osato immaginare che poco prima avevano affrontato qualcuno di così incredibile... e che, inaspettatamente, erano sopravvissuti.


Quei ragazzi erano senza alcun dubbio i geni più talentuosi delle loro Nazioni. Quindi, naturalmente tendevano in un certo senso a sentirsi superiori a chiunque altro, ad avere una grande fiducia in se stessi e addirittura ad essere arroganti. Infatti sapevano che in futuro sarebbero diventati alcuni degli individui più prestigiosi del continente del Cielo Misterioso, sarebbero stati i regnanti della loro generazione. Ma ora, tutta la loro autostima e ogni loro convinzione erano crollate. Di fronte a quella potenza devastante capirono che, figuriamoci alla loro età, non avrebbero mai raggiunto un livello così alto neppure se si fossero allenati duramente per il resto della vita.


Le Fiamme continuavano a bruciare sempre più intensamente. Intorno alla barriera protettiva, i pochi Anziani della setta della Divina Fenice erano tranquilli, ma i Signori delle altre cinque Nazioni tremavano dal terrore. Mentre supportavano la barriera le loro mani si erano ustionante ed erano diventate rosse causando un dolore lancinante, e loro, dei Signori, erano esterrefatti... i due sfidanti non erano combattenti eccezionali e famosi in tutto il mondo, ma due ragazzini che avevano solamente circa vent'anni! Dopo aver coltivato la loro forza misteriosa per centinaia di anni ed essere diventati gli unici Signori delle loro Nazioni, loro, che dominavano interi imperi, si sentivano sinceramente e stranamente inferiori a quei due spaventosi ragazzi.


Se erano così forti alla loro età, era praticamente inimmaginabile quali vette avrebbero raggiunto!


I membri della setta della Divina Fenice non riuscivano più a restare seduti; da Feng Hengkong ai Maestri di Padiglione e agli Anziani, tutti si erano alzati in piedi. Nell'intera arena, il più calmo era il Maestro Spirituale Ancient Blue; si limitò a guardare in silenzio, senza la minima traccia di agitazione in volto. In quel momento inarcò improvvisamente le sopracciglia, perché aveva avvertito l'aura del suo allievo.


Il Maestro Spirituale Ancient Blue si concentrò mentalmente e gli inviò un messaggio tramite la sua Energia Misteriosa straordinariamente densa: “Finalmente sei arrivato, mostra il tuo emblema del Luogo Sacro alle guardie della città, sono certo che ti condurranno qui immediatamente. Giusto in tempo, stai per perderti la possibilità di vedere un genio benedetto dai cieli, che in futuro potrebbe raggiungere risultati non inferiori ai tuoi.”


Nel giro di pochi secondi, ricevette una risposta: “Davvero? la setta della Divina Fenice è la setta più potente del continente del Cielo Misterioso, probabilmente ad ogni generazione vi nascono geni del genere.”


Il Maestro Spirituale Ancient Blue chiuse gli occhi, inviando un altro messaggio: “No, il tuo Maestro non parla di qualcuno che proviene dall'Impero della Divina Fenice, ma di qualcuno che proprio come te è nato nell'Impero Ventoblu. Considerando la sua abilità, deve essere famoso già da tempo nell'Impero Ventoblu, quindi forse potresti aver sentito parlare di lui... questo ragazzo si chiama Yun Che.”


Per parecchio tempo, il Maestro Spirituale Ancient Blue non ricevette alcuna risposta dal suo allievo. Tornò ad osservare la sfera di Fiamme della Fenice che ardeva nel cielo.


Le condizioni del Palco continuarono a peggiorare a vista d'occhio, ormai fra Yun Che e Feng Xiluo ribolliva, sorprendentemente, della lava cremisi. Avvolti dalle fiamme, entrambi continuarono a rilasciare senza sosta la propria Energia Misteriosa della Fenice, ma avevano sguardi completamente opposti.


Yun Che era perfettamente calmo, nella sua espressione e nei suoi occhi non c'era preoccupazione. Feng Xiluo, invece, aveva gli occhi iniettati di sangue, aveva un'espressione orribile e dalla sua gola provenivano ringhi ovattati. Se prima si stava ancora trattenendo, ora stava rilasciando il massimo della sua potenza, stava praticamente richiamando persino l'Energia Misteriosa nel midollo delle sue ossa. Il suo corpo sarebbe stato fradicio di sudore, se solo questo non fosse evaporato istantaneamente.


Eppure, le sue Fiamme della Fenice erano completamente bloccate da quelle di Yun Che. Non importava quanto ci provasse, non riusciva a superarlo.


Del resto, anche se possedeva il Sangue della Fenice e questo gli conferiva un'altissima resistenza contro le fiamme e un ottimo controllo su di esse, per lui sarebbe stato impossibile essere immune al fuoco come Yun Che. Man mano che il tempo passava, le Fiamme di Yun Che lo ustionavano sempre più, provocandogli un dolore lancinante. Quasi tutti i suoi capelli avevano preso fuoco, ogni suo muscolo ormai cominciava a puzzare di bruciato e ad emanare piccoli fili di fumo.


Metà delle sue grida derivavano dallo sforzo necessario per rilasciare tutta quell'Energia Misteriosa, mentre l'altra metà dal dolore.


Ma la sua sofferenza fisica non poteva essere neppure lontanamente paragonata al terrore che provava dentro di sé.


Le Fiamme della Fenice erano le Fiamme Profound più potenti del continente. Il Sangue della Fenice era l'unico sangue di un Dio in tutto il continente del Cielo Misterioso! Se la setta della Divina Fenice fosse nato diecimila anni prima, insieme ai Quattro Luoghi Sacri, avrebbe potuto superarli anche solo affidandosi a quel Sangue! Inoltre, era un Principe della setta della Divina Fenice, aveva ereditato il sangue regale, il più puro della setta, ed era il genio più potente di tutta quella generazione...


Tuttavia, un avversario che inizialmente non aveva neppure preso sul serio, che aveva chiamato “bastardo”, era davvero in grado di bloccare le sue Fiamme della Fenice alla massima potenza!!


Inoltre, mentre lo faceva era incredibilmente tranquillo, come se non si stesse neppure impegnando.


Le grida di Feng Xiluo si fecero ancora più roche, i suoi denti andarono quasi in frantumi da quanto li stringeva, ma dopo altri dieci secondi non riuscì affatto a superare le difese di Yun Che.


“Non ci credo... Non ci credo... Io sono un Principe della setta della Divina Fenice... nelle mie vene scorre il sangue imperiale... come potrei perdere contro un bastardo come te... come potrei perdere contro un bastardo come te!!”


La voce di Feng Xiluo era grave ed esausta; non appena aprì bocca, dalle sue labbra fuoriuscì un filo di fumo nero come la pece che lasciava intuire in condizioni si trovasse.


Quando parlò, la sua aura tremò e Yun Che corrugò le sopracciglia, facendo impennare bruscamente la potenza delle sue Fiamme della Fenice.


Zss"~~~~


"I pochi capelli rimasti a Feng Xiluo bruciarono rapidamente. All'inizio erano folti e lunghi quasi due piedi, ma ormai non erano altro che cenere.


"Feng Xiluo aveva esaurito le energie già da parecchio. Non si era trattenuto minimamente, ma le sue Fiamme della Fenice furono velocemente distrutte da quelle di Yun Che. Non aveva neppure un briciolo di energia per riuscire a reagire. Iniziò a sentirsi sempre più debole, finché tutte le sue Fiamme furono inghiottite da quele di Yun Che.


"Nei suoi occhi apparve una luce terrorizzata, seguita da un bagliore di disperazione. Poi, il suo sguardo si fece folle e crudele...


"Come potrei perdere... contro... un bastardo come te!!!!”


Feng Xiluò ringhiò a squarciagola, con gli occhi iniettati di sangue. Sollevando lo sguardo, sputò con forza un fiotto di sangue fresco, che atterrò sulla sua pelle e cominciò a bruciare rapidamente.


"L'espressione di Yun Che cambiò leggermente... perché Feng Xiluo non aveva sputato del sangue normale, ma la sua Essenza del Sangue!!


"Il sangue normale poteva rigenerarsi, ma non c'era modo di ripristinare l'Essenza del Sangue. Non stava utilizzando forza fisica o Energia Misteriosa, ma il suo stesso talento, la sua forza vitale, la sua stessa vita! A meno che fosse in punto di morte, nessuno avrebbe scelto di bruciare la propria Essenza del Sangue.


"Feng Xiluo era completamente impazzito!!


"Se il suo avversario avesse avuto la stessa età di Yun Che ma la sua stessa forza misteriosa, Feng Xiluo sarebbe stato molto deluso e insoddisfatto e, forse, si sarebbe lasciato trascinare dall'ira, ma sicuramente non avrebbe completamente perso il senno e non avrebbe scelto di bruciare la sua Essenza del Sangue.


"Ma Yun Che aveva continuamente nascosto la sua reale forza, mostrando a tutti la sua debolissima forza misteriosa. Di conseguenza Feng Xiluo, un Principe della Fenice e numero uno della sua generazione, si era sentito grande e potente di fronte a lui. Di fronte a tutti gli eroi del continente, agli Imperatori delle Sette Nazioni e ai Quattro Luoghi Sacri, aveva agito come se fosse un giudice, mostrando il suo disprezzo per Yun Che e deridendolo, spingendosi addirittura a dargli del “bastardo” ogni volta che gli parlava.


"Se avesse perso in quel modo, dopo aver utilizzato le sue Fiamme della Fenice a piena potenza, tutto il disprezzo, lo scherno, lo sdegno e gli insulti che aveva rivolto a Yun Che sarebbero ricaduti su di lui con un peso infinitamente maggiore. Il suo atteggiamento di prima si sarebbe semplicemente trasformato nell'arroganza e nell'idiozia di un pagliaccio. Fino ad allora, quando le persone lo menzionavano pensavano al suo prestigio e alla sua forza, ma da quel giorno in poi tutti lo avrebbero considerato un ridicolo pagliaccio! Se non fosse riuscito neppure a sconfiggere qualcuno che aveva chiamato “bastardo”, sicuramente sarebbe diventato un mucchio di spazzatura inferiore a quello stesso “bastardo”, sarebbe diventato lo zimbello e la disgrazia di tutta la sua generazione.


"Quindi, a qualsiasi costo, non doveva perdere... anche al prezzo della sua Essenza del Sangue, non doveva assolutamente perdere!!


"Quando a sua Essenza del Sangue prese fuoco, le Fiamme della Fenice quasi scomparse di Feng Xiluo divamparono ferocemente, spingendo violentemente verso Yun Che. Gli occhi di Feng Xiluo erano straziati dal dolore, ma scoppiò in una risata perversa: “Bastardo... ora morirai!!!”


"In confronto a Feng Xiluo, Yun Che aveva un fisico migliore, arte misteriosa e Abilità Profound più potenti e un Sangue della Fenice più puro. Paragonando solamente la forza e la densità delle loro Energia Misteriosa, Yun Che era molto più debole di Feng Xiluo. Dopo che Feng Xiluo ebbe compiuto quel gesto folle, in pochi secondi Yun Che venne costretto a indietreggiare di qualche passo. Le fiamme della Fenice che lo avvolgevano furono inghiottite da quelle di Feng Xiluo.


"Ma nonostante questo, sul volto di Yun Che non c'era la minima traccia di stupore, figurarsi di preoccupazione... c'era solo un'espressione profondamente impietosita... socchiuse gli occhi e portò la Ode della Fenice al quinto livello – – “Star Felling Flames”!


"BOOOOM...


"Le Fiamme della Fenice di Yun Che esplosero all'improvviso. La temperatura delle fiamme, fin dall'inizio incredibilmente calde, divenne ancora incredibilmente più alta... in quel momento, tutti i membri della setta della Divina Fenice, dal Maestro della setta Feng Hengkong al più mediocre dei discepoli, sentirono chiaramente il loro Sangue della Fenice tremare nelle vene per alcuni istanti...


"Quella strana sensazione, non derivava né da una prevaricazione nella forza, né nella forza misteriosa, ma chiaramente... da una prevaricazione nella realtà stessa!!
                                


                                



