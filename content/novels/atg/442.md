---
weight: 442
title: Capitolo 442 – Sconfitta della Divina Fenice
pubDate: 2025-01-31T17:03:16.131Z
tags:
    - atg
---


Capitolo regolare, 0 in coda, 0/10 donazione


-Alstor, che nel caso non lo abbiate notato ha iniziato a mettere queste frasi dopo la firma in un disperato tentativo di migliorare il legame fra lui e i lettori






Swoosh!!!


Dopo aver deciso di bruciare la sua Essenza del Sangue per sopraffare Yun Che, Feng Xiluo era scoppiato in una risata isterica e il suo volto era diventato irriconoscibile. Durante quel momento di follia, avvertì improvvisamente una spaventosa esplosione di calore, che lo fece tremare dalla testa ai piedi come se stesse bruciando vivo. Poi, le potentissime Fiamme della Fenice che aveva ottenuto sacrificando la sua Essenza del Sangue scomparvero istantaneamente come una piccola barca inghiottita da un'onda anomala...


“WARGHHHH...”


Un grido agonizzante risuonò nell'arena. Le colonne di fiamme fino ad allora mantenute costanti da feng Xiluo crollarono su di lui come delle gigantesche frane. Una sagoma completamente ricoperta di fiamme fu scagliata fuori da quell'oceano infuocato, come una foglia secca improvvisamente travolta dal vento, e si schiantò violentemente contro la barriera protettiva eretta dai vari Signori.


“Xiluo!!!”




“Quattordicesimo Principe!!!”


Le decorazioni dorate della veste di Feng Xiluo erano state realizzate con un materiale incredibilmente raro e resistente. Dai resti d'oro fra gli abiti della persona scagliata contro la barriera, i membri della setta della Divina Fenice poterono capire facilmente che si trattava con certezza di Feng Xiluo e impallidirono dallo shock.


Feng Feiyan, il più vicino, accorse immediatamente, veloce come un fulmine, e usò la sua Energia Misteriosa per spegnere del tutto le fiamme che lo avvolgevano.


Feng Xiluo aveva i muscoli irrigiditi, il suo respiro era debole ed aveva già perso conoscenza. I suoi capelli erano stati completamente inceneriti. Era interamente ricoperto di ustioni, e in alcune parti del corpo la sua carne era stata bruciata fino a diventare nera. Tuttavia, non sembrava aver riportato nessuna ferita interna. Sebbene quelle ustioni fossero molto gravi, erano soltanto esterne. Con le risorse a disposizione della setta della Divina Fenice, avrebbe potuto guarire completamente e gli sarebbe soltanto rimasta qualche cicatrice... Feng Feiyan, con la sua esperienza, capì immediatamente che Yun Che l'aveva intenzionalmente scagliato fuori dal mare di fiamme. Altrimenti, nel giro di pochi secondi Feng Xiluo sarebbe morto carbonizzato.


Tuttavia, sul suo volto era dipinta un'espressione scandalizzata. Perché Feng Xiluo si trovava in quelle condizioni... soltanto per aver bruciato la sua Essenza del Sangue!!!


Da molti anni nel setta della Divina Fenice non era nato un genio così straordinario. Come aveva potuto gettare al vento il suo talento e la sua forza vitale sacrificando il quel modo la sua Essenza del Sangue!!!


Quando le Fiamme della Fenice dei due ragazzi si erano scontrate, l'intero Palco era stato avvolto dal fuoco e Feng Feiyan non era riuscito a vedere cosa stesse accadendo. Se si fosse accorto che Feng Xiluo stava per bruciare la sua Essenza del Sangue, sarebbe addirittura arrivato ad interrompere l'incontro per impedirgli di farlo.


Feng Feiyan stava per svenire dalla rabbia. Voleva dare a Feng Xiluo almeno qualche centinaio di schiaffi ed uccidere Yun Che a mani nude. Ma in quell'istante, Feng Hengkong lo raggiunse insieme ad un gruppo di Anziani. Corrugando le sopracciglia, chiese: “Fratello Maggiore, come sta Xiluo?”


Feng Feiyan sollevò e rispose digrignando i denti: “Tutto sommato sta bene, ma... ha bruciato la sua Essenza del Sangue!”


“Cosa!” Feng Hengkong e gli Anziani divennero immediatamente scuri in volto.


“Bastardo!” Feng Hengkong strinse con forza i pugni e divenne verde in volto. Più che con Yun Che, era infuriato con Feng Xiluo. Fin da bambino, aveva avuto un talento senza pari e nessun suo coetaneo era mai stato in grado di tenergli testa. Così, era diventato parecchio arrogante. Non rispettava molto neppure i suoi tredici fratelli maggiori. Tuttavia, considerando la sua forza, era normale che fosse arrogante. Feng Hengkong era sempre stato fiero di lui e non lo aveva mai sgridato in vita sua.


Ma quel giorno aveva lottato contro un avversario più giovane di lui, che era riuscito a sconfiggerlo nettamente! Come poteva accettare una sconfitta del genere? Inoltre, subito prima dell'incontro aveva umiliato e insultato Yun Che di fronte a tutti. Sia a gesti che a parole, si era comportato come se avesse in pugno la sua vita. Quando lo aveva sconfitto, la sua forza di volontà si era spezzata nel giro di pochi istanti!


Si era spezzata così brutalmente da portarlo a compiere quel gesto folle, a bruciare la sua Essenza del Sangue!


La sconfitta sarebbe stata senza dubbio fonte di grande vergogna, ma con il suo talento in futuro sarebbe diventato un Monarca in grado di dominare il mondo! Ma ora aveva bruciato la sua Essenza del Sangue, e di conseguenza avrebbe perso tutto il suo talento. Quindi, non avrebbe più avuto infinite possibilità. Per la setta della Divina Fenice, si trattava di una tremenda perdita.


Accecato dalla rabbia, Feng Hengkong in quel momento voleva strangolare quel figlio indegno.


Inoltre, a scioccarlo ancora di più era il fatto che nonostante Feng Xiluo avesse bruciato la sua Essenza del Sangue, Yun Che era comunque riuscito a sconfiggerlo in breve tempo.


L'improvvisa crescita di poco prima nella forza delle Fiamme della Fenice di Yun Che era così soverchiante da sembrare quasi... un livello chiaramente più alto della Ode della Fenice!!!


“Portatelo nella Sala di Giada della Fenice e fatelo curare immediatamente.” la voce di Feng Hengkong era carica di rabbia repressa. Si voltò furiosamente e guardò verso il basso, con un raggelante intento omicida negli occhi.


Le Fiamme della Fenice si spensero gradualmente e alla fine Yun Che ricomparve. Era in ginocchio, appoggiato su una sola gamba, e respirava pesantemente. Tuttavia, non sembrava affatto ferito; persino i suoi capelli erano perfettamente intatti. Era rimasto al centro dell'oceano di Fiamme della Fenice impazzite, eppure non si era neppure scottato!


Sotto ai suoi piedi, il Palco della Fenice era ancora intatto, ma in un raggio di trecento metri intorno a lui era completamente sparito. Erano rimaste soltanto delle macerie carbonizzate che non sembravano affatto i blocchi di giada con cui era stato costruito il Palco.


La barriera protettiva eretta dai Signori era scomparsa e una puzza di bruciato, accompagnata da un calore ustionante, si diffuse per tutta l'arena. Tutti i presenti avevano gli occhi spalancati, si sentivano come se stessero sognando. In quel momento, nessuno avrebbe mai potuto trovare un termine adatto ad esprimere il proprio stato d'animo.


Il pubblico era formato da quasi trecentomila praticanti del mistero... ma, dal più forte al più debole, nessuno di loro avrebbe potuto prevedere che sarebbe successo ciò che ora avevano di fronte agli occhi.


Nessuno di loro!


Nelle loro menti echeggiava una sola frase...


L'Impero della Divina Fenice... AVEVA PERSO!!!


Sconfitto dall'Impero Ventoblu!


Il discepolo più potente della nuova generazione dell'Impero della Divina Fenice era stato sconfitto da un ragazzo dell'Impero Ventoblu... ed era anche più giovane di lui!!!


Nessuno osava credere a quel risultato, nessuno avrebbe mai osato immaginarlo! Per oltre cinquemila anni, nessuno era mai riuscito a sconfiggere l'Impero della Divina Fenice.


Ma oggi avevano assistito ai loro occhi al momento in cui era successo!!! Era un incontro che aveva infranto una supremazia che durava da cinquemila anni! Un giovane ragazzo aveva spezzato una supremazia vecchia di cinquemila anni.


Anche se stava per esplodere dalla rabbia e sentiva persino il desiderio di uccidere Yun Che, Feng Hengkong rimase immobile e non disse nulla... perché indipendentemente dalla gravità delle ferite di Feng Xiluo, indipendentemente dallo status e dal Sangue della Fenice di Yun Che, quello era pur sempre il torneo delle sette nazioni. Yun Che aveva sconfitto Feng Xiluo in un duello onesto, di fronte a oltre trecentomila testimoni, inclusi alcuni membri dei Quattro Luoghi Sacri...


In quanto Maestro della setta della Divina Fenice, se avesse avuto il coraggio di attaccare Yun Che in quel momento, tutti o avrebbero visto e avrebbe rovinato per sempre la reputazione e il prestigio dell'Impero della Divina Fenice, attirando il disprezzo di tutti.


Del resto, sapeva chiaramente che Yun Che aveva osato agire in quel modo per lo stesso motivo!


Tuttavia, sebbene lui fosse riuscito a frenare le sue emozioni, non si poteva dire lo stesso degli Anziani. Quando Feng Xiluo fu portato via, Feng Feiyan atterrò sul Palco e guardò Yun Che con rabbia e sdegno: “Ragazzino dell'Impero Ventoblu, hai davvero osato... ferire il nostro Quattordicesimo Principe! Hai firmato... la tua condanna a morte!!”


Non disse che “Feng Xiluo era stato costretto a bruciare la sua stessa Essenza del Sangue”, o oltre al danno avrebbe aggiunto anche la beffa.


Feng Xiluo ovviamente non era debole e, ovviamente, sebbene Yun Che non fosse rimasto ferito aveva dovuto consumare molte energie per sconfiggerlo dopo che aveva bruciato la sua Essenza del Sangue. Yun Che continuò ad ansimare, sembrava troppo stanco per riuscire a rialzarsi, ma aveva ancora uno sguardo agguerrito e rispose seccamente: “E quindi!? Era un incontro del torneo delle sette nazioni e l'ho sconfitto combattendo onestamente! Durante un duello, le ferite derivano dall'inferiorità! O forse voi dell'Impero della Divina Fenice siete dei pessimi perdenti e non riuscite a sopportare di venire feriti? Dimmi, ora che vi ho fatto infuriare mi ucciderete!?”


“Tu!” Feng Feiyan era paonazzo dalla rabbia e dopo la risposta di Yun Che divenne ancora più rosso in volto. Tuttavia, prima ancora che potesse reagire, dalle tribune provenne un altro grido indignato:


“Esatto! Era un incontro del Torneo. Dipende solo dall'abilità dei partecipanti se rimangono feriti oppure no! Se qualcuno non è abbastanza forte, come si possono incolpare i suoi avversari! Chi siete voi per dare la colpa a Yun Che!” Ling Jie si schiarì la gola e gridò con tutto il fiato e la forza misteriosa che aveva.


Non appena Ling Jie ebbe finito di parlare, anche Hua Minghai urlò più forte che poteva: “Giusto! Durante un Torneo, anche se qualcuno viene ferito a morte non ci si vendica. È sempre stato così, fin dalla nascita del torneo delle sette nazioni, è una regola che conoscerebbe anche un idiota! Inoltre, il regolamento è stato stabilito proprio dal vostro Impero della Divina Fenice. Quindi, questo significa che tutti i partecipanti delle altre Nazioni possono essere feriti, ma voi della setta della Divina Fenice siete intoccabili!?”


Quando anche Hua Minghai smise di urlare, l'intera arena cadde nel caos. Tutti gli agitati ed eccitati cittadini dell'Impero Ventoblu persero il controllo e scoppiarono a gridare a loro volta... ben presto, sempre più spettatori iniziarono ad urlare. Non solo quelli provenienti dall'Impero Ventoblu, ma anche i praticanti del mistero delle altre cinque Nazioni, tutti cominciarono a fare il tifo per Yun Che, sostenendo che avesse ragione. La sconfitta di Feng Xiluo da parte di Yun Che non era fonte di orgoglio soltanto per l'Impero Ventoblu, ma per tutte le Sei Nazioni. Era la prima volta che una favola del genere diveniva realtà!


In un batter d'occhio, l'arena fu avvolta dalle grida...


“Per moltissimi Tornei, innumerevoli partecipanti sono rimasti gravemente feriti ma abbiamo sempre lasciato correre. Quindi, ora che è uno dei vostri discepoli ad essere stato ferito, cosa vi dà il diritto di cercare vendetta! E a quanto pare, vorreste addirittura vendicarvi qui e adesso, di fronte a tutti noi?”


“Il maestoso setta della Divina Fenice è davvero caduto così in basso?”


“Persino un deficiente capirebbe che Yun Che ha avuto pietà. Altrimenti, ora il Quattordicesimo Principe sarebbe soltanto un mucchietto di cenere. Non solo non lo ringraziate, volete anche chiedergli spiegazioni e minacciarlo!”


“Siete la setta più potente del continente del Cielo Misterioso, dovreste avere almeno un minimo di dignità!”


“Se volete fare del male a Yun Che, allora perché non cancellate completamente il torneo delle sette nazioni!? I partecipanti delle nostre Sei Nazioni possono essere feriti ed uccisi, ma quelli del vostro setta non possono essere sfiorati?”


“Se oserete vendicarvi contro Yun Che, anche se sarete per sempre dieci volte più forti di tutti noi messi assieme, noi delle Sei Nazioni vi guarderemo dall'alto in basso per generazioni!!!”


….........


….........


La confusione si diffuse rapidamente, e ben presto l'intero pubblico si schierò dal lato di Yun Che. Le ultime persone ad aver urlato avevano quasi fatto perdere l'udito a tutti. Una persona sola, di fronte alla setta della Divina Fenice non avrebbe avuto il coraggio di dire nulla, anche se fosse stata infuriata e incredibilmente insoddisfatta, anche se li avesse disprezzati. Ma fra quelle centinaia di migliaia di cittadini delle Sei Nazioni, in molti avevano trovato il coraggio di alzarsi in piedi e affrontarli senza paura. Più persone gridavano, più le urla si facevano indignate... Yun Che aveva sconfitto la setta della Divina Fenice, portando onore a tutte le Sei Nazioni, tutti i loro cittadini e praticanti del mistero erano orgogliosi di lui. Grazie a lui, ora potevano accusare e fronteggiare la setta della Divina Fenice. Senza dubbio, questo dava loro un incredibile senso di liberazione.


E quello era esattamente il risultato che Yun Che sperava di ottenere, o che per meglio dire aveva previsto.
                                


                                



