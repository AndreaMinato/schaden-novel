---
weight: 443
title: Capitolo 443 – Venuto Per Combattere!
pubDate: 2025-01-31T17:03:16.131Z
tags:
    - atg
---


<em>Capitolo regolare, 0 in coda, 0/10 donazione</em>


<em>-Alstor, che è felice che queste frasi vi piacciano. E che adesso caccia il suo gatto dalla stanza perché russa.</em>






In quanto Grande Anziano della setta della Divina Fenice, una figura ai vertici del mondo, Feng Feiyan era confuso e aveva un'espressione spiazzata. Aveva vissuto per centinaia di anni, eppure era la prima volta che si trovava in una situazione del genere senza sapere come comportarsi. Dentro di sé era ancora più arrabbiato, ma non avrebbe mai avuto il coraggio o l'impulsività di attaccare Yun Che. Avrebbe potuto ucciderlo facilmente ma, di fronte all'intero pubblico che ora lo accusava, se davvero osato farlo avrebbe suscitato l'ira delle Sei Nazioni. L'intero continente del Cielo Misterioso, persino gli abitanti dello stesso Impero della Divina Fenice, lo avrebbero trattato con sdegno e disprezzo.


Non era mai successo prima d'ora che l'Impero della Divina Fenice venisse accusato dalle altre Nazioni!


Il Principe Ereditario della setta della Divina Fenice si alzò in piedi. Con la sua robusta Energia Misteriosa e la sua voce grave, urlò sormontando le grida confuse che risuonavano nell'arena: “Non dovete preoccuparvi, sebbene l'Impero della Divina Fenice non abbia mai perso durante un torneo delle sette nazioni, non saremmo mai così vigliacchi da non riconoscere una sconfitta! Inoltre, nessuno dei nostri discepoli teme di restare ferito! Il nostro setta della Divina Fenice non sta mettendo in discussione la vittoria di Yun Che, né lo accusa di aver ferito il Quattordicesimo Principe, tuttavia intendiamo interrogarlo riguardo al suo Sangue della Fenice e alle sue arte misteriosas!!”


“Sostiene di essere un cittadino dell'Impero Ventoblu, ma nelle sue vene scorre il Sangue della Fenice che appartiene al nostro setta! La arte misteriosa che ha appena usato è senza alcun dubbio l'inconfondibile Ode della Fenice, anch'essa di proprietà della nostra setta!”


“Diffondere il Sangue della Fenice è uno dei più grandi tabù della nostra setta, in questi cinquemila anni non lo abbiamo mai permesso! E insegnare a un estraneo le nostre arte misteriosa è un tabù ancora più grande! Fra tutti voi, c'è forse qualcuno che sarebbe disposto a tollerare che la arte misteriosa principale del suo setta venga posseduta anche da chi non appartiene ad esso? Quindi, è forse sbagliato che il Grande Anziano interroghi Yun Che?”


Le persone di fronte a Feng Ximing avevano le orecchie che fischiavano, assordate. La potenza del Principe Ereditario terrorizzò i presenti e nel giro di pochi istanti l'arena fu avvolta dal silenzio. Yun Che sollevò lo sguardo e sogghignò: “Heh! Dopo quello che avete visto, avete davvero il fegato di sostenere ancora che il mio Sangue della Fenice discenda dal vostro! Continuate a ripeterlo, volta dopo volta, dicendo che io sono un bastardo sfuggito al vostro setta... ma allora, come mai il Quattordicesimo Principe, che appartiene alla Famiglia Imperiale, che ha ereditato il Sangue Della Fenice più puro, ha perso contro di me in un confronto basato solamente sulle Fiamme della Fenice! Dopo tutto quello a cui avete assistito, chi è che dovremmo considerare il bastardo! Se il mio sangue fosse davvero imbastardito, cosa dovremmo dire del vostro! Cosa dovremmo considerarvi!?”


Le parole di Yun Che colsero alla sprovvista Feng Ximing, che per parecchio tempo rimase in silenzio senza neppure mormorare. Con grande difficoltà, riuscì finalmente a ideare una risposta a malapena accettabile, ma proprio quando stava per rivolgersi a Yun Che l'aria fu scossa da una voce ordinaria ma imponente, che gli fece immediatamente serrare la bocca.


Infatti, quella voce apparteneva a Feng Hengkong.


“Silenzio, smettete di parlare. Tutti.”


Feng Hengkong scattò a mezz'aria. Voltandosi, tornò a sedersi. Il suo sguardo era incredibilmente calmo, in modo quasi anomalo; sul suo volto non c'era neppure una traccia di rabbia e anche la sua voce era tranquilla come uno specchio d'acqua stagnate: “Smettete di discutere riguardo al suo Sangue della Fenice e alle sue arte misteriosa, per il momento. Dopotutto, questa è l'arena del torneo delle sette nazioni, sono presenti anche i nostri amici dei Quattro Luoghi Sacri, e tutti gli eroi del continente sono venuti per assistere al Torneo, non per guardarci mentre risolviamo i problemi della nostra setta. Ogni questione sarà rimandata a dopo la fine del Torneo.”


Non appena Feng Hengkong parlò, l'intero pubblico si zittì. Feng Hengkong osservò Yun Che e disse con tranquillità: “Yun Che, lasciando perdere le nostre tensioni, sei riuscito a sconfiggere Feng Xiluo. Devo ammetterlo, è stato impressionante, ma c'è una cosa su cui ti sbagli. Avrai anche sconfitto Feng Xiluo, ma non la setta della Divina Fenice!”


Quando Feng Hengkong finì la frase, nove sagome scarlatte spiccarono il volo, circondando Yun Che, e rimasero a mezz'aria, avvolte dalle Fiamme della Fenice.


WHOAA ––––


L'arena cadde immediatamente nel caos!


Tutti lo realizzarono solo in quell'istante. In effetti, Yun Che aveva battuto Feng Xiluo... ma soltanto lui! Anche la squadra dell'Impero della Divina Fenice era composta da dieci partecipanti!


Oltre a Feng Xiluo, Yun Che avrebbe dovuto affrontare altri nove avversari!


Ormai, Yun Che aveva consumato gran parte della sua forza misteriosa. Se i nove discepoli della setta della Divina Fenice avessero attaccato insieme, non avrebbe semplicemente avuto nessuna possibilità di reagire e, in un certo senso, sarebbe persino stato un po' scorretto da parte loro... ma non sarebbe affatto stato contro il regolamento.


Normalmente, la setta della Divina Fenice non avrebbe mai fatto nulla del genere, siccome avrebbe intaccato il loro onore. Infatti, prima Feng Xiluo aveva affrontato Yun Che da solo.


Ma ormai, dopo tutto quello che era successo, dopo la sconfitta di Feng Xiluo, avevano già perso la loro reputazione e non potevano permettersi di gettare al vento l'intero Torneo! Del resto... quella era anche l'occasione migliore per eliminare Yun Che!!


“Oh no!” Hua Minghai divenne scuro in volto, strinse i denti e mormorò: “Quel dannato Imperatore... vuole sicuramente sfruttare quest'opportunità per uccidere il Capo!!”


“Cosa!?” Ling Jie aveva un'espressione sconvolta.


“Ora che Feng Xiluo è stato sconfitto, gli altri nove partecipanti combatteranno seguendo il normale regolamento. Nessuno potrà opporsi o sostenere che sia contro le regole. E in più, poco fa tutto il pubblico faceva il tifo per il Capo gridando che durante il Torneo è normale rimanere gravemente feriti o venire uccisi... l'Imperatore intende senza dubbio ribaltare la situazione, usando le nostre stesse parole contro di noi per permettere a quei nove di uccidere Yun Che “onorevolmente e senza nessuna colpa”!”


“Che stronzata... quel... quel cane d'un Imperatore!!” Ling Jie spalancò gli occhi, gridando allarmato: “Capo, svelto, getta la spugna!”


“Ma getta tua sorella!” Hua Minghai diede uno schiaffo in faccia a Ling Jie, digrignò i denti e continuò: “Il Capo è più testardo di una Capra Profound, anche a costo di morire non si arrenderebbe mai!”


“Comunque, per ora non dobbiamo preoccuparci!” Hua Minghai inspirò a fondo: “Il Capo non ha nessuna intenzione di morire oggi stesso. Probabilmente aveva previsto che sarebbe potuto accadere qualcosa del genere... non ne sono sicuro, ma forse ha già un piano!”


Ling Jie annuì. Poté solo stringere i denti e osservare con gli occhi spalancati... anche se avrebbe davvero voluto potersi precipitare sul Palco e partecipare rappresentando l'Impero Ventoblu per aiutarlo, con la sua forza misteriosa non sarebbe stato d'aiuto neppure se fosse stato cento volte più forte.


Le parole di Hua Minghai rispecchiavano alla perfezione i pensieri di Feng Hengkong. Anche se era semplicemente impossibile, la sensazione di prevaricazione che aveva provato quando Yun Che aveva creato quelle Fiamme della Fenice fin troppo forti per la sua forza misteriosa... aveva cominciato a fargli credere che, forse, il suo Sangue della Fenice proveniva davvero da un altro Spirito della Fenice!


Aveva sconfitto il discepolo più forte di quella generazione, Feng Xiluo, surclassandolo completamente. Forse gran parte dei discepoli della setta, insieme a molti spettatori, avevano già iniziato a convincersi che Yun Che non discendesse dal setta della Divina Fenice. Altrimenti, come poteva aver vinto in un confronto basato solamente sulle Fiamme della Fenice contro un Principe dell'Impero... inoltre, molto tempo fa lo Spirito della Fenice del loro setta aveva detto apertamente che nel continente del Cielo Misterioso, in effetti, esisteva un'altra Eredità della Fenice!!


Feng Hengkong era ormai sicuro che Yun Che avesse deciso di partecipare al Torneo per mostrare a tutti la sua potenza e guadagnare prestigio; di fronte agli occhi di decine di migliaia di spettatori, voleva dimostrare che il suo Sangue della Fenice non derivava dal setta della Divina Fenice. Se non lo avessero ucciso rapidamente e gli avessero permesso di trovare prove inconfutabili per la sua tesi, la setta della Divina Fenice non avrebbe avuto modo di prendere provvedimenti contro di lui né di controllarlo; o, almeno, non apertamente. Tuttavia, anche se avessero deciso di agire nell'ombra... dopo gli eventi straordinari di quel giorno, sarebbe stato estremamente difficile!


A causa delle tensioni che avevano già avuto, non avrebbero mai potuto diventare alleati ma solo nemici. E considerando il terrificante talento di Yun Che, se in futuro fosse diventato loro nemico avrebbe potuto rappresentare una gigantesca minaccia per la setta... inoltre, la setta della Divina Fenice aveva dominato sulle Sette Nazioni per cinquemila anni. Essere gli unici a possedere il Sangue e le arte misteriosa di un Dio era per loro un'enorme fonte di orgoglio, come avrebbero potuto permettere che comparisse un altro setta della Fenice!!


Di conseguenza, non importava molto come Yun Che fosse entrato in possesso del Sangue della Fenice, doveva morire immediatamente... a qualsiasi costo! Se lo avessero ucciso durante il Torneo nessuno, neppure i Quattro Luoghi Sacri, avrebbe potuto protestare, pur sapendo che non si era trattato di un incidente... infatti, tutti gli spettatori avevano gridato quella stessa regola poco prima.


Tutti e nove i discepoli della setta della Divina Fenice erano infuriati. Naturalmente si sentivano feriti nell'orgoglio a causa della sconfitta di Feng Xiluo. Inoltre, non erano comuni allievi della setta, erano nove geni secondi soltanto a Feng Xiluo. Individualmente non erano potenti quanto lui, ma erano complessivamente otto Troni di sesto livello e un Trono di quinto livello, quindi unendo le forze lo avrebbero sicuramente superato di molto!


Yun Che era a malapena riuscito a sconfiggere Feng Xiluo, usando la maggior parte della sua Energia Misteriosa. Non avrebbe avuto nessuna possibilità contro quei nove, se avessero unito le forze.


“Yun Che, hai sconfitto soltanto il nostro Quattordicesimo Principe. Se pensi di poter battere tutti noi, stai soltanto sognando ad occhi aperti.” sibilò rabbiosamente il Discepolo della Fenice più vicino a Yun Che, stringendo una spada infuocata.


“Dieci contro uno, eppure avete il coraggio di parlare in tono così sicuro e altezzoso.” Yun Che sollevò il suo spadone, deridendoli.


“Che idiozia!” il partecipante alla sua destra strinse i denti e sogghignò: “Credi ancora che siccome hai sconfitto il Quattordicesimo Principe, potrai battere il nostro setta della Divina Fenice? Sei soltanto un imbecille... un imbecille che si vede solo una volta ogni diecimila anni! Del resto, nel nostro setta della Divina Fenice ci sono innumerevoli esperti così potenti da poter spazzare via l'intero Impero Ventoblu!”


“Esatto!” continuò un altro Discepolo della Fenice alle sue spalle: “Non mi sorprende che l'Impero Ventoblu abbia mandato solo te a partecipare al Torneo di quest'anno. Infatti, scommetto che in tutto l'Impero Ventoblu non si troverebbe un'altra persona in grado di resistere su questo Palco neppure se la si cercasse! Ah, il misero Impero Ventoblu, anche solo a pensarci mi viene da ridere. Se dobbiamo affrontare soltanto te, in questo stato, non pensare neppure per un istante di poter vincere!”


Proprio in quel momento, dall'esterno dell'arena tuonò all'improvviso lo strano rumore di un colpo incredibilmente potente, seguito dalle grida allarmate di un Discepolo della Fenice: “Chi sei, come osi irrompere... Ah!!”


“Sparisci!!”


Boom!!


Ci fu un'esplosione secca ed assordante. Yun Che, con la fronte corrugata, reagì solo in un secondo momento. Si sentirono di nuovo un'esplosione e il grido di un Discepolo della Fenice. Quando tutti si voltarono inconsciamente nella direzione da cui proveniva il rumore, l'estremità superiore di uno dei muri dell'arena esplose improvvisamente. Una persona enorme superò in volo le macerie, annunciando con una voce assordante quanto un tuono:


“Chi ha detto che l'Impero Ventoblu non ha nessuno!!”


“Xia Yuanba, dell'Impero Ventoblu... è venuto per partecipare al Torneo!!”


---------------------------------------------------


<strong>Breve riassunto delle attuali eredità di Yun Che:</strong>


Vene Misterioses del Dio Malvagio, Sangue del Dio Drago (Grande forza fisica), Midollo Osseo del Dio Drago (Immense capacità di rigenerazione, rende sempre più denso il Sangue del Dio Drago), Sangue della Fenice (Permette di usare le Fiamme della Fenice e di coltivare la Ode della Fenice); Seme del Fuoco del Dio Malvagio (Immune al fuoco + totale comprensione delle leggi del fuoco), Seme dell'Acqua del Dio Malvagio (Immune all'acqua + totale comprensione delle leggi dell'acqua)


<em>Alstor: C'era un'altra parte ma era quasi tutta sbagliata o superflua quindi non l'ho tradotta. Davvero, c'erano scritti poteri che in realtà non ha e non capisco perché li abbiano messi nell'elenco</em>
                                


                                



