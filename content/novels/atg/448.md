---
weight: 448
title: Capitolo 448 – L'asso Nella Manica della setta della Divina Fenice
pubDate: 2025-01-31T17:03:16.133Z
tags:
    - atg
---


Capitolo regolare, 0 in coda, 0/10 donazione


-Alstor, che ci tiene ai vostri commenti e vi vuole bene






Non appena Xia Yuanba sentì quella voce, i capelli che gli si erano rizzati in testa tornarono improvvisamente normali. Si voltò verso Ji Qianrou, con uno sguardo allarmato.


Ji Qianrou aveva le palpebre socchiuse, giocherellava con le dita delle mani e nei suoi occhi simili a fiori di pesco c'era una luce tremolante, come delle increspature in uno specchio d'acqua, sembrava quasi che potesse conquistare chiunque semplicemente guardandolo. Le sue parole erano ancora più dolci e gentili, come quelle di una ragazza commossa. Tuttavia, dalle sue affermazioni trasparivano un disprezzo ed uno scherno incredibilmente profondi, pari a quelli contenuti nelle offese pronunciate da Xia Yuanba.


Pfft...


Metà dei presenti rimasero stupiti, e l'altra metà si sentì come se dovesse vomitare sul posto.


Yun Che diede un'occhiata a Ji Qianrou, stupito. Non si era sorpreso quando il Maestro Spirituale Ancient Blue aveva preso le sue difese, ma non si sarebbe mai aspettato che anche quel Ji Qianrou del Palazzo Supreme Ocean, dal carattere malvagio come quello di un demone e con quello sguardo effeminato che esprimeva il suo disinteresse per tutti, sarebbe intervenuto... no, no! Non era semplicemente intervenuto, non lo stava semplicemente difendendo, ma come Xia Yuanba stava rovesciando un altro secchio di merda in testa a Feng Ximing senza trattenersi, con un sorriso sul volto. Non aveva affatto paura di offendere il Principe Ereditario della setta della Divina Fenice, o persino la setta intero.


Ye Xinghan, il Giovane Maestro della Sala Divina Sole e Luna, di fronte a Feng Hengkong era estremamente maleducato, arrogante e prepotente, eppure quando parlava con Ji Qianrou era spaventato e preoccupato... come poteva qualcuno come lui dare la benché minima importanza a un misero Principe Ereditario della setta della Divina Fenice? O forse... era convinto che in tutto il continente del Cielo Misterioso nessuno meritasse il suo rispetto.


Feng Hengkong, Feng Feiyan e gli altri impallidirono di nuovo. I muscoli facciali di Feng Ximing tremarono e divenne cupo in volto, come se avesse ingoiato una montagna di sterco fumante; si sentiva così umiliato da poter vomitare sangue. Tuttavia, anche se aveva avuto il coraggio di rispondere al Maestro Spirituale Ancient Blue, non avrebbe mai osato contraddire Ji Qianrou... l'unica persona al mondo che faceva impallidire dal terrore Feng Hengkong, qualcuno che avrebbe fatto fuggire chiunque dalla paura. In pochi erano stati testimoni della sua crudeltà, ma aveva sentito molte volte suo padre Feng Hengkong parlare dei suoi metodi terribili e spietati.


Ling Jie e Hua Minghai ascoltarono attentamente, tutti i muscoli del loro corpo si rilassarono e si sentirono sollevati; rimpiangevano di non poter scoppiare a ridere di gusto. Non era un semplice insulto, era un insulto da parte di un membro di un Luogo Sacro. Improvvisamente, ebbero la sensazione che quel terribile demone fosse in realtà piuttosto carino; anche le persone intorno a loro stavano ridendo di nascosto.


Le scuse di Feng Ximing, in effetti, erano quasi comiche e piene di punti deboli. Quelle due spettacolari e potentissime Abilità Profound utilizzavano chiaramente le Fiamme della Fenice, emanavano l'aura della Fenice, ed erano persino molto più potenti dei primi quattro stadi dell'Ode della Fenice. Come potevano essere una qualche altra Abilità Profound a caso! Anche volendo fare moltissimi passi indietro, se davvero fossero state due Abilità Profound del fuoco in grado di superare l'Ode della Fenice... come si spiegava la sagoma della Fenice che poco fa aveva chiaramente avvolto Yun Che? Quando l'avevano vista, tutti avevano avuto il batticuore; solo un cieco non l'avrebbe notata!


Di conseguenza, sebbene Feng Hengkong, Feng Feiyan e gli altri non volessero ammetterlo, non osarono dire nulla perché di fronte a quelle prove inconfutabili anche se avessero negato nessuno avrebbe creduto alle loro parole e tutti li avrebbero derisi... Feng Ximing non aveva avuto altra scelta se non farsi coraggio e tentare una mossa disperata, che però si era conclusa tragicamente... Ji Qianrou e Xia Yuanba gli avevano apertamente scaraventato della merda di cane in faccia.


Feng Ximing non sapeva cosa rispondere. Tutti i membri della setta della Divina Fenice restarono a lungo in silenzio, la situazione era degenerata in uno stallo che li vedeva sfavoriti, e dopo che il Maestro Spirituale Ancient Blue e Ji Qianrou avevano espresso le loro opinioni non avrebbero più avuto la possibilità di tornare in vantaggio. Quindi, quel giorno e nell'immediato futuro non avrebbero potuto perseguitare o uccidere apertamente Yun Che, né forzarlo. La leggenda della loro invincibilità sarebbe crollata, la sconfitta di tutti i loro migliori discepoli da parte di una sola persona avrebbe danneggiato per sempre la loro immagine. Persino la fonte dei cinquemila anni d'orgoglio del loro setta, il Sangue della Fenice, non apparteneva più soltanto a loro!


Ora, figurarsi riuscire ad annullare la vittoria di Yun Che, sarebbe stato estremamente difficile anche solo risolvere quella situazione e difendere l'ultimo briciolo di onore e prestigio rimasto al loro setta.


Nel mezzo del silenzio di tomba, Feng Hengkong divenne ancora più cupo in volto e alla fine aprì bocca, dicendo con una calma disarmante: “Yun Che, credi davvero... che nella nuova generazione del mio setta della Divina Fenice non ci sia nessuno in grado di sconfiggerti!? Fra i giovani del mio setta c'è una persona che ti surclassa completamente, che è sicuramente mille volte più forte e talentuosa di te, con un Sangue della Fenice infinitamente più puro del tuo!”


Non appena Feng Hengkong pronunciò quelle parole, tutti rimasero stupiti. Ling Kun sembrava pensieroso, sorrise in silenzio e chiese: “Oh? C'è davvero un altro genio straordinario fra i giovane del vostro setta? Forse non voleva che si abbassasse a partecipare al Torneo delle Sette Nazioni, Maestro della setta? O, forse, i vostri dieci partecipanti erano solo comunissimi discepoli?”


Ovviamente, Ling Kun sapeva che non era così. Feng Xiluo era davvero il migliore fra i giovani della setta della Divina Fenice sia per talento che per abilità. Ma oltre a lui, la setta della Divina Fenice aveva un altro asso nella manica, migliaia di volte più potente. Quell'asso nella manica, però, era fin troppo importante per la setta della Divina Fenice. Prima di quel momento, Feng Hengkong non aveva pensato neppure per un istante di rivelarlo.


Quando Feng Hengkong parlò, sui volti di parecchi dei membri più importanti della setta della Divina Fenice comparve un'espressione combattuta. Sapevano chiaramente di chi stava parlando, ma nonostante la loro indecisione non si opposero.


Infatti quella questione riguardava solo apparentemente il problema del Sangue di Yun Che. In realtà, riguardava l'onore, il prestigio e la reputazione del loro setta. Avrebbe potuto mettere in pericolo il loro potere, minacciando persino il loro futuro... ora che la situazione aveva preso quella piega, non era un'esagerazione affermare che la setta della Divina Fenice si trovasse di fronte alla più grande minaccia degli ultimi cinquemila anni...


Di conseguenza, anche se non avevano modo di uscire completamente vittoriosi da quel confronto, rivelando il loro asso nella manica avrebbero mantenuto intatta la loro reputazione!! Avrebbero potuto almeno far sapere a tutti che nessun'altra eredità della Fenice avrebbe potuto dar vita a un setta potente come il loro! Era l'ultimo asso nella manica del millenario setta della Divina Fenice, nessuno avrebbe potuto contrastarlo!!


Feng Hengkong corrugò le sopracciglia e si voltò. Il suo sguardo si posò su Feng Xue'er, seduta accanto a lui. Mentre guardava la sua unica figlia, nei suoi occhi inizialmente minacciosi comparve un velo di gentilezza, si sentì immediatamente anche più calmo e gentile. Sospirò fra sé e sé, poi sussurrò: “Xue'er, tuo padre sa che odi essere trascinata nel mezzo dei conflitti altrui. Ma questa questione è semplicemente vitale per il nostro setta, riguarda i nostri cinquemila anni di onore e gloria, ecco perché... per favore, stavolta potresti aiutare tuo padre, okay?”


La voce di Feng Hengkong era piuttosto strana, sembrava quasi che non volesse chiederle quel favore e si sentisse in colpa. Feng Xue'er era forse l'unica persona al mondo in grado di influenzare così tanto il modo in cui si comportava.


Questo non era dovuto solamente al fatto che era la sua unica e preziosissima figlia, ma perché era l'anima dell'intero setta della Divina Fenice e addirittura di tutto l'Impero della Divina Fenice.


“...” Feng Xue'er non rispose. Dopo qualche istante di silenzio, si alzò in piedi senza fare rumore. Eppure, quel semplice movimento attirò l'attenzione dell'intera arena e tutti puntarono gli occhi su di lei, fissandola con lo sguardo perso nel vuoto... dopodiché, tutti si sentirono come se avessero avuto un improvviso colpo di fulmine e, infatuati, avrebbero potuto giurare che lei stesse rubando le loro anime. Seguivano con lo sguardo ogni suo movimento, tremando e barcollando.


“Sì, padre.” rispose gentilmente Feng Xue'er, ogni parola che usciva dalle sue labbra era dolce e melodiosa, come una musica celeste proveniente dal paradiso.


Il Maestro Spirituale Ancient Blue, Ling Kun e Ji Qianrou avevano delle espressioni sorprese, mentre Ye Xinghan fissava attentamente il corpo di Feng Xue'er emettendo la stessa aura di un lupo affamato. Tutti avevano gli occhi spalancati e osservavano i leggeri e delicati movimenti di Feng Xue'er, che si stava allontanando senza fretta dalle tribune, come una fata intenta a danzare fra nuvole irreali sulle punte dei suoi piedi bianchi come un loto innevato.


La persona di cui parlava Feng Hengkong... ancora più potente di Feng Xiluo... che fosse... lei... la Principessa Snow!?


Come... come poteva essere lei? Era bella come un sogno, come una fata, era la leggendaria Feng Xue'er, come potevano associare a lei le parole di Feng Hengkong? Anche se Yun Che era riuscito a sconfiggere Feng Xiluo, tutti gli spettatori avevano visto coi loro occhi la sua forza strabiliante, infinitamente maggiore rispetto a quella dei praticanti delle altre Nazioni. La Principessa Snow, graziosa e delicata come una statua di ghiaccio, come poteva essere più forte di Feng Xiluo...


Era una ragazza e, per di più, aveva soltanto sedici anni!


Feng Xue'er non emanava alcuna forza misteriosa. Fra tutti i presenti, dal più debole spettatore delle Sei Nazioni al maestoso Maestro Spirituale Ancient Blue, nessuno riusciva a percepire la sua forza misteriosa; sembrava soltanto un'innocua ragazzina.


Nel mezzo dello stupore e della confusione, Feng Xue'er aveva già raggiunto Yun Che e lo guardava negli occhi. Tuttavia, sebbene le riuscisse a vedere chiaramente il volto di Yun Che, lui non poteva ammirare la sua bellezza che avrebbe fatto sembrare il mondo privo di colori.


Yun Che non aveva mai pensato che avrebbe incontrato di nuovo Feng Xue'er in quelle circostanze. La guardò, sbalordito e con le labbra tremanti, per parecchio tempo prima di riuscire finalmente a salutarla con grande difficoltà: “Xue'er...”


Yun Che avrebbe potuto affrontare senza paura il potentissimo setta della Divina Fenice e guardare dall'alto in basso tutti i suoi componenti. Eppure, quando si ritrovò do fronte a Feng Xue'er il suo sguardo sprezzante scomparve del tutto. La sua espressione, i suoi occhi e persino il suo cuore furono avvolti da un profondo senso di vergogna e timore... timore che Xue'er potesse soffrire, o scoppiare a piangere a causa del suo inganno.


Lei gli aveva salvato la vita, permettendogli di guarire nel luogo più sicuro dell'Impero, gli aveva concesso la sua più pura e sincera fiducia e gli aveva insegnato l'Ode della Fenice... eppure lui l'aveva ripagata con un mare di menzogne. Un'identità falsa, un nome falso, un obiettivo falso... aveva usato la vita che lei gli aveva salvato e l'Ode della Fenice che lei gli aveva insegnato per mettere sotto pressione suo padre e l'intero setta in cui era cresciuta...


Yun Che inspirò in silenzio, guardò la bellissima ragazza di fronte a lui, e sussurrò il più dolcemente possibile: “Xue'er... mi dispiace...”


Feng Xue'er rimase ancora in silenzio, ma all'improvviso distese una delle sue piccola mani di giada con il palmo rivolto verso il petto di Yun Che.


Yun Che rimase immobile... anche se Feng Xue'er avesse improvvisamente sferrato un attacco fatale, forse si sarebbe difeso ma sicuramente non avrebbe reagito.


Whoosh!!


Soffiò una brezza gentile e delle Fiamme della Fenice scarlatte si accesero lentamente intorno a lei. Non era un fuoco impazzito o violento, eppure conteneva una Energia Misteriosa incredibilmente densa. Quelle Fiamme della Fenice erano molto più potenti di qualsiasi altre Yun Che avesse mai visto.


Le Fiamme della Fenice si sollevarono gradualmente, diffondendosi poco a poco intorno a Feng Xue'er. Poi, sulla sua fronte comparve una luce dorata. Un bagliore dorato, quasi irreale, permeò tutto il suo corpo, rispecchiandosi negli occhi di Yun Che e gettando la sua mente nel caos. Contemporaneamente, Feng Xue'er rilasciò la forza misteriosa che aveva nascosto per tutto il tempo.


Subito, i membri dei Quattro Luoghi Sacri la guardarono scioccati.


“Co... Cosa!!” Ling Kun si alzò in piedi di scatto.


“Oh?” Gli occhi da rondine di Ji Qianrou si spalancarono immediatamente.


“Questo è...” Persino il Maestro Spirituale Ancient Blue era visibilmente stupito.


Ye Xinghan spalancò gli occhi, poi li spalancò ancora di più. Nel suo sguardo compare una luce fiammeggiante e crudele. Strinse con forza i poggiabraccia della sua poltrona, e mormorò involontariamente: “Questo Sangue leggendario... questo Corpo Perfetto!! È semplicemente l'incubatrice più impeccabile al mondo!!”
                                


                                



