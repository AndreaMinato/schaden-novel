---
weight: 4520
title: Capitolo 452 - Il Risveglio di Yuanba
pubDate: 2025-01-31T17:03:16.133Z
tags:
    - atg
---


Capitolo regolare, 0 in coda, 0/10 donazione


-Alstor, che oggi appena tornato da scuola si è addormentato






Ovviamente, la setta della Divina Fenice trattava gli ospiti provenienti dai Quattro Luoghi Sacri con il massimo riguardo. Di conseguenza, gli appartamenti riservati a Xia Yuanba e al Maestro Spirituale Ancient Blue erano estremamente lussuosi, tanto che lasciarono segretamente stupito Yun Che, nonostante fosse il Principe Consorte dell'Impero Ventoblu e avesse vissuto per alcuni mesi nel Palazzo Imperiale.


Una volta raggiunto il cortile, Xia Yuanba trovò facilmente una qualche scusa per allontanare il Maestro Spirituale Ancient Blue e restare da solo con Yun Che. Prima, di fronte a tutti, Xia Yuanba non era riuscito ad esprimere tutta la sua gioia. Ora che finalmente erano soli, perse di nuovo il controllo: “Cognato, per gli ultimi due anni ho creduto che tu fossi morto. In questi due anni mi sentivo come se non fossi vivo, ogni volta che ripensavo a come avevo causato la tua morte, io... io... avrei voluto uccidermi... ma il mio Cognato si era sacrificato per me, se mi fossi suicidato ti avrei tradito e avrei reso inutile la tua morte. Ecco perché ho deciso di vivere appieno la mia vita... poi, questa mattina ho incontrato mio padre. Mi ha detto che eri ancora vivo, ma non riuscivo a crederci, non pensavo che... non pensavo che...”


Xia Yuanba parlava singhiozzando dalla commozione, i suoi occhi orgogliosi come quelli di una tigre erano pieni di lacrime di gioia.


Yun Che poteva facilmente immaginare come Xia Yuanba si fosse sentito durante quei due anni. Sospirò a fondo e gli chiese: “Hai già incontrato lo Zio Xia?”


“Mn, mm.” Xia Yuanba annuì frettolosamente: “Quando io ed il Maestro siamo arrivati nella Città della Divina Fenice non ci siamo diretti subito verso la Città della Fenice, ma abbiamo visitato immediatamente la Gilda dei Mercanti Luna Nera. Sapevo il Maestro doveva incontrare un suo vecchio amico alla Gilda e volevo anche dare un'occhiata in giro. Alla fine, ho incontrato per caso mio padre al primo piano della Gilda. È stato lui a dirmi che non eri morto due anni fa, Cognato, ma che sei sopravvissuto e sei scappato dalla Villa della Spada Celestiale sedici mesi dopo essere rimasto imprigionato, e che... hehe, che hai sposato la Principessa Cang Yue. Whew... se l'avessi saputo, non sarei andato al Santuario Absolute Monarch. Così non avrei dovuto aspettare fino ad oggi per rivederti.”


“...” quando il Maestro Spirituale Ancient Blue era arrivato nell'arena, aveva detto ai membri della setta della Divina Fenice che il suo discepolo aveva incontrato una sua vecchia conoscenza e che, quindi, era in ritardo. In quel momento, ovviamente Yun Che non poteva neppure immaginare che il discepolo del Maestro Spirituale fosse Xia Yuanba, e che la sua “vecchia conoscenza” fosse suo padre... Xia Hongyi, suo suocero.


Il destino a volte era davvero la cosa più affascinante al mondo.


Molto probabilmente, Xia Hongyi sapeva del suo matrimonio con Cang Yue celebrato cinque mesi prima, quindi in un certo senso... ahem. Era piuttosto imbarazzante.


Xia Yuanba aveva appena detto qualcosa che Yun Che non si era lasciato sfuggire e che l'aveva sorpreso... il Maestro Spirituale Ancient Blue aveva un vecchio amico alla Gilda dei Mercanti Luna Nera. E per poter essere chiamato “vecchio amico” dal Maestro Spirituale Ancient Blue, doveva per forza avere con lui un legame molto stretto, anzi, doveva trattarsi di un individuo al suo stesso livello!


La Gilda dei Mercanti Luna Nera era ancora più spaventosa di quanto credesse!


“Anche io ho sentito dire che lo Zio Xia lavora nella Gilda dei Mercanti Luna Nera quando sono arrivato nella Città della Divina Fenice. Tuttavia, mi vergognavo troppo e non ho trovato il coraggio di andare da lui... nei prossimi giorni, dopo aver esplorato l'Arca Primordiale Misteriosa potremmo passare a salutarlo insieme.” propose Yun Che.


“Fantastico!” Xia Yuanba annuì con decisione: “Mio padre negli ultimi anni si è preoccupato molto per te. Non appena si è trasferito nella Città della Divina Fenice, ha chiesto informazioni su di te alla Gilda dei Mercanti Luna Nera e ha continuato a farsi raccontare tutto quello che facevi. Anche stamattina abbiamo parlato di te... mio padre ha detto che dopo essere miracolosamente scappato dalla Villa della Spada Celestiale, la tua forza misteriosa ha avuto una crescita esplosiva. Hai distrutto la processione nuziale di Fen Juecheng, salvato l'Imperatore da morte certa, e... distrutto da solo l'intera Setta Burning Heaven! Dopodiché, hai battuto persino il Gran Maestro della Villa della Spada Celestiale, Ling Tianni... diventando la persona più potente dell'Impero Ventoblu e restituendo dignità e prestigio alla Famiglia Imperiale, raggiungendo la vetta più alta dell'Impero Ventoblu... ora, nessuno nell'Impero Ventoblu oserebbe offenderti...”


Mentre Xia Yuanba parlava nei suoi occhi brillava una luce. Aveva uno sguardo carico di ammirazione, non sembrava rendersi conto che con la sua forza distruggere la Setta Burning Heaven sarebbe stato un gioco da ragazzi.


Tuttavia a giudicare dal racconti di Xia Yuanba, Xia Hongyi aveva saputo tutto ciò che aveva fatto negli ultimi anni. Dopotutto, era il marito di sua figlia. Fin da quando era piccolo, eccetto suo nonno e la sua zietta, Xia Hongyi era l'adulto che più si preoccupava per lui, senza mai disprezzarlo per le sue Vene Misterioses menomate e, soprattutto, non aveva mai pensato neppure per un istante di infrangere la promessa di matrimonio fra lui e Xia Qingyue.


“Cognato, come hai fatto di preciso a scappare dal sigillo sotto la Villa della Spada Celestiale? Mio padre ha detto che il sigillo si è spezzato perché il demone che vi era imprigionato è morto, eppure era stato catturato più di cento anni fa. Quando l'ho visto, quel giorno, mi è sembrato così spaventoso, non aveva l'aspetto di qualcuno in punto di morte... mio padre crede che quel demone abbia capito che non eri una minaccia, Cognato, e che quindi abbia scelto di non ucciderti e di tenerti con sé. Poi, devi esserti allenato duramente con lui e, alla fine, aver trovato un modo per ucciderlo... è davvero andata così...”


Non appena Xia Yuanba ebbe finito di parlare, notò che Yun Che si era improvvisamente rattristato. Si interruppe subito, e chiese con delicatezza: “Eh... Cognato, ho detto qualcosa che non avrei dovuto dire?”


Yun Che scosse la testa, costringendosi a ridacchiare: “Ti racconterò tutto fra qualche anno, quando avrò fatto una certa cosa.”


Xia Yuanba annuì distrattamente. Vedendo l'espressione di Yun Che aveva capito istintivamente che si trattava di una faccenda più complicata di quanto sembrasse, quindi non indagò ulteriormente.


“Yuanba, cos'è successo alla tua forza misteriosa? In soli due anni sei diventato incredibilmente forte!” Yun Che cambiò argomento. Anche se Jasmine gli aveva detto già anni prima che Xia Yuanba possedeva le Tyrannical Emperor's Divine Veins, naturalmente voleva chiederglielo comunque di persona.


“Ecco...” Xia Yuanba si grattò la nuca e rispose con imbarazzo: “A dire il verro, neppure io lo so molto bene.”


“Due anni fa, quando credevo che tu fossi morto, mi sono sentito tremendamente in colpa. Dopo aver pianto a lungo, ho deciso che non sarei più stato un ammasso di spazzatura o per tutta la vita, che tu mi avevi salvato sacrificandoti, sarei stato soltanto un fardello per gli altri. Così, cominciai ad allenarmi da solo... avevo sentito dire che i membri della setta della Divina Fenice erano straordinariamente forti, quindi man mano che mi allenavo ho viaggiato verso l'Impero della Divina Fenice.”


“Come hai fatto a raggiungere da solo l'Impero della Divina Fenice?” chiese Yun Che, sbalordito. Il viaggio dall'Impero Ventoblu all'Impero della Divina Fenice non era soltanto lungo, era anche pieno di pericoli e il cammino attraversava territori in cui vivevano potenti Bestie Misteriose. Xia Yuanba era soltanto allo stadio Elementare Misterioso, per lui arrivare vivo nella Città della Divina Fenice... era praticamente impossibile!


Xia Yuanba spiegò: “Lungo la strada ho incontrato molte Bestie Misteriose pericolosi, e anche alcuni gruppi di banditi... a volte non riuscivo a trovare del cibo nei territori più inospitali e spesso sono quasi svenuto dalla fame. Quando le Bestie Misteriose mi attaccavano, non riuscivo a difendermi... ma per qualche ragione, tutte le volte che mi ritrovavo ad un passo dalla morte, proprio quando stavo per arrendermi e pensavo che fosse giunta la mia ora, nel mio corpo esplodeva una strana forza che non avevo mai provato prima di allora. Così, riuscivo ad uccidere le Bestie Misteriose senza fatica, ma subito dopo svenivo... al mio risveglio, mi accorgevo sempre che la mia forza misteriosa era cresciuta di molto...”


Yun Che: “...”


“Dopo averlo capito, quando raggiunsi la Città della Divina Fenice decisi di rischiare la vita sfidando i setta più famosi. Ogni volta venivo ridotto in fin di vita, molte volte ho avuto la certezza che sarei morto, eppure guarivo rapidamente e mi accorgevo sempre che la mia forza misteriosa era cresciuta...” Xia Yuanba si grattò di nuovo la nuca: “Nemmeno io riuscivo a capire cosa stesse succedendo. In quel periodo mi sentivo come se fossi diventato una specie di pazzo... un giorno, venni di nuovo ridotto in fin di vita e mi abbandonarono all'interno di alcune rovine fuori città. A quanto pare, rimasi in coma per parecchio tempo. Quando riaprii gli occhi, un uomo anziano... ehm, per la precisione il mio attuale Maestro, era in piedi accanto a me... mi disse che possedevo delle Vene Misteriose chiamate Tyrannical Emperor's Divine Veins, e che voleva che diventassi il suo discepolo personale... poi mi portò al Santuario Absolute Monarch. Dopodiché, mi sono allenato con tutte le mie forze. Credo che tu sappia già il resto.”


“Tyrannical Emperor's Divine Veins? Anche il Santuario Absolute Monarch sa delle Tyrannical Emperor's Divine Veins?” esclamò Yun Che, scioccato.


“Esatto... eh, Cognato, anche tu sai qualcosa sulle Tyrannical Emperor's Divine Veins?” Xia Yuanba spalancò gli occhi: “Il mio Maestro mi ha detto che nella storia del continente del Cielo Misterioso solo due persone sono nate con le Tyrannical Emperor's Divine Veins. Io sono il terzo, soltanto i Quattro Luoghi Sacri sanno dell'esistenza di queste Vene Misterioses e mi hanno detto che non devo mai parlarne con nessuno. Chi si sarebbe aspettato che anche tu le conoscessi!”


Yun Che rimase in silenzio per qualche secondo, poi gli chiese: “Il tuo Maestro ti ha per caso detto quale sarà il massimo livello che potrai raggiungere in futuro?”


“Il Maestro non me ne ha parlato. Tuttavia, in effetti una volta ha accennato che questo è soltanto il risveglio preliminare delle mie Tyrannical Emperor's Divine Veins. Quando si saranno risvegliate del tutto, potrei anche diventare invincibile. Esiste anche la possibilità che possa trascendere i limiti di questo mondo... Hehehe, sono sicuro che il Maestro non mi mentirebbe mai, ma tutto questo non mi sembra molto credibile.” rispose Xia Yuanba, arrossendo.


Le Tyrannical Emperor's Divine Veins... diventare invincibile... trascendere i limiti di questo mondo!?


Yun Che corrugò profondamente la fronte.


Xia Qingyue possedeva lo Splendido Fisico dei Nove Profound e il Gelido Cuore di Vetro... e Xia Yuanba le Tyrannical Emperor's Divine Veins...


Il talento e i corpi di quei due fratelli... cosa diavolo era successo!!


Nella mente di Yun Che transitò per qualche istante un pensiero pressoché inconcepibile... Xia Yuanba e Xia Qingyue non sembravano appartenere a quel mondo.


“A proposito, Cognato, come sta la mia Sorellona? Perché non è venuta con te al Torneo?”


“Tua sorella è fantastica, è già diventata la Giovane Maestra di Asgard Nuvola Gelida ed è la più potente fra le Sette Fate di Frozen Cloud. Inizialmente volevo proporle di venire con me, ma la Gran Maestra di Asgard Nuvola Gelida non le ha dato il permesso.”


“Oh! Quando tu e la Principessa Cang Yue vi siete sposati, la mia sorellona deve essersi arrabbiata... hehe.”


“... forse un pochino.” Yun Che si portò una mano al viso.


…....


Yun Che non sapeva che durante i due anni in cui lo aveva creduto morto, Xia Yuanba non aveva mai sorriso neppure una volta. Anche quando era diventato membro del Santuario Absolute Monarch, un risultato che non aveva mai neppure sperato di poter ottenere, non si era sentito felice. Pur allenandosi con tutte le sue forze per diventare più potente, era come uno zombie. Nel suo animo e nella sua mente c'erano soltanto un enorme senso di colpa e una sfrenata sete di potere.


Quella sera, si abbandonò finalmente alle risate ed alla gioia che aveva represso per due interi anni.


Yun Che e Xia Yuanba continuarono a parlare fino al tramonto. Poi, uscirono insieme dal cortile e passeggiarono per la Città della Fenice. Poco dopo, videro una persona inconfondibile sotto ad un Albero della Fenice in fiore.


Se un uomo è abbastanza bello, lo si descrive come “elegante”, “incredibilmente affascinante”, o anche “incantevole come la giada”, eppure quell'uomo era semplicemente... stupendo!


Anzi, era addirittura attraente!!


Era in piedi sotto all'albero. Le sue dita, ancora più delicate di quelle di una ragazza, stavano stringendo dei fiori dell'Albero della Fenice belli quanto delle vere e proprie fiamme. Sulla sua camicia bianca come la neve c'erano alcuni petali di Fiori della Fenice, che lo rendevano semplicemente incantevole.


..........


[Nota dell'autore: questi sono capitoli di transizione! Transizione! Transizione! Ora ho ripetuto la parola più importante ben tre volte!]


Nota di Alstor: ok, ho pensato che forse non è chiarissima la differenza fra Città della Divina Fenice e Città della Fenice. La Città della Divina Fenice è l'intera capitale, mentre la Città della Fenice (senza il Divina) è la cittadella dove risiede la setta della Divina Fenice, che governa tutto l'Impero.
                                


                                



