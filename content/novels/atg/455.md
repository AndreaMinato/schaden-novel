---
weight: 455
title: Capitolo 455 - Un Luogo Misterioso
pubDate: 2025-01-31T17:03:16.133Z
tags:
    - atg
---


<strong>Capitolo regolare, 1 in coda, 0/10 donazione</strong>
<strong> -Alstor (il capitolo sponsorizzato verrà pubblicato da Schaden mercoledì o giovedì)</strong>






L'interno dell'Arca Primordiale Misteriosa non era affatto buio, anzi, era molto luminoso. Yun Che si guardò intorno, senza parole, perché contro ogni possibile previsione si trovavano al centro di uno sconfinato prato verde scuro, che si estendeva fin dove riuscisse a vedere! I limiti della distesa d'erba si intravedevano soltanto allo scuro orizzonte.


“Wow! È esattamente come aveva detto lei, Maestro!” era la prima volta che Xia Yuanba visitava l'Arca Primordiale Misteriosa, quindi anche lui era sbalordito. Non riuscì a trattenersi dall'esclamare: “Maestro, mi aveva detto che nell'Arca Primordiale Misteriosa ci sono leggi spaziali molto speciali, che è un mondo a sé stante. Nessuno potrebbe mai immaginare che questo sia l'interno di un'Arca Profound, neppure se lo vedesse con i suoi occhi.”


“Un mondo a sé stante?” Yun Che era scioccato. Contemporaneamente, sentì nella sua mente la voce di Jasmine: “Come sospettavo, le leggi spaziali che governano l'interno dell'Arca sono totalmente diverse da quelle all'esterno! Sembrerebbe che l'interno sia molto più vasto di quanto possa sembrare da fuori! O forse... potrebbe essere persino parecchie volte più grande dell'intero continente del Cielo Misterioso... potrebbe essere anche decine di milioni di volte più esteso!”


Yun Che: “...”


L'intero prato era completamente in pianura; non se ne vedeva la fine. Soltanto una Formazione Profound poco distante, che brillava con un pulsante bagliore rosso, spezzava la monotonia del paesaggio. Feng Hengkong e molti altri Anziani della setta della Divina Fenice si avvicinarono alla Formazione Profound con particolare cautela.


“Le leggi spaziali in questo posto sono davvero strane, nel continente del Cielo Misterioso questa Formazione Profound, se inutilizzata, perderebbe metà della sua forza misteriosa soltanto dopo diecimila anni. Eppure, sebbene sia stata creata dai membri della generazione del mio onorevole padre, questa ha già perso circa l'ottanta percento della sua potenza in soli trecento anni.” disse Feng Hengkong, corrugando la fronte.


“La forza misteriosa rimanente, comunque, sarà sufficiente a portarci dove la precedente esplorazione si è conclusa.” affermò con sicurezza Feng Feiyan, ritraendo la mano dalla luce rossa che avvolgeva la Formazione Profound. L'Arca Profound Primordiale era fin troppo enorme, ventiquattro misere ore non sarebbero mai bastate per esplorarla del tutto. Di conseguenza, ogni volta la setta della Divina Fenice creava una Formazione Profound di teletrasporto. Alla spedizione successiva, potevano utilizzare la Formazione Profound per raggiungere immediatamente il punto in cui si erano fermati la volta precedente.


“Rafforzate la Formazione Profound di partenza, poi potremo iniziare.” ordinò Feng Hengkong in tono autoritario.


“Sì!”


Gli oltre venti Signori della setta della Divina Fenice agirono in sincrono, canalizzando la loro forza misteriosa nella Formazione Profound. Il debole bagliore che la avvolgeva divenne rapidamente molto più intenso.


Dopo che la Formazione Profound fu stabilizzata, Feng Hengkong si voltò e chiese: “Ospiti dei Luoghi Sacri e delle Sei Nazioni, desiderate venire con noi ed esplorare insieme la parte più interna dell'Arca Primordiale Misteriosa? Durante la spedizione scorsa, siamo avanzati di circa quindicimila chilometri. Anche se non abbiamo trovato nulla di valore, chi può dire che stavolta non raggiungeremo un importante traguardo e troveremo mistici tesori primordiali? Più si avanza, più aumenta il pericolo. Dove ci siamo fermati la volta scorsa, a quindicimila chilometri da qui, ci sono molte Tyrant Bestie Misteriose feroci e molti altri pericoli, una persona sola potrebbe non riuscire a superare alcuni ostacoli; dovremo collaborare. Se desiderate accompagnarci, vi prego di attraversare questa Formazione Profound. Se invece desiderate esplorare da soli, siete liberi di farlo... ma,” Feng Hengong si interruppe per un breve istante, poi continuò a voce bassa: “Chi non è ancora un Signore può scordarselo, se attraversasse questa Formazione Profound per lui sarebbe come firmare la propria condanna a morte.”


Fra i trentasei presenti, soltanto in cinque non erano ancora dei Signori; il primo era Yun Che, altri due erano i ragazzi della Nazione del Demonio Nero, e le ultime due erano Yue Ji e Mei Ji, che accompagnavano Ye Xinghan.


L'Arca Primordiale Misteriosa compariva soltanto ogni trecento anni. Siccome ormai erano entrati, ovviamente avrebbero scelto di collaborare per esplorarla il più a fondo possibile. Il Maestro Spirituale Ancient Blue si voltò verso Xia Yuanba e gli chiese: “Yuanba, vuoi venire con me?”


Xia Yuanba, però, scosse la testa: “Non ce n'è bisogno, Maestro. Questo discepolo l'ha accompagnata soltanto per vivere un'esperienza straordinaria e rivelatrice, non ho obiettivi ambiziosi. Di conseguenza, non verrò con lei. Io e mio Cognato ci limiteremo a camminare un po' e a divertirci.”


Siccome c'era Yun Che, ovviamente Ancient Blue sapeva che Xia Yuanba gli avrebbe dato quella risposta. Annuì lentamente: “Va bene anche così. Tuttavia, anche se le Bestie Misteriose nei dintorni non sono una minaccia per te e non ci sono altri pericoli, ricorda che questo è un mondo straordinario. Nessuno può prevedere dove si nasconderanno le minacce, dovrai fare attenzione.”


“Inoltre, ricordati di ciò che il tuo Maestro ti ha ripetuto più e più volte... una volta aperta, l'Arca Primordiale Misteriosa scompare dopo ventiquattro ore. Quando sarà quasi il momento, lo spazio stesso comincerà a tremare. A quel punto, dovrai raggiungere il prima possibile una zona all'aperto, la più spaziosa possibile. Così, allo scadere del tempo verrai portato fuori dal mondo all'interno dell'Arca. Tuttavia, se ti troverai in un luogo chiuso come una caverna, un crepaccio, una casa, una torre o in altri posti simili, non verrai trasportato fuori dall'Arca e vi resterai rinchiuso, scomparendo insieme ad essa... il che significherebbe morte certa! Dalla prima apparizione dell'Arca Primordiale Misteriosa, più di dieci Anziani delle generazioni scorse hanno subito questo terribile destino, le loro anime sono state completamente distrutte! Tienilo a mente!”


“Ho capito, Maestro.” annuì Xia Yuanba, e poi chiese: “È solo che non capisco, perché chi si trova in un luogo chiuso non viene portato fuori dall'Arca Primordiale Misteriosa?”


“Perché in questo mondo ogni manciata di terra, ogni pietra e ogni roccia è incredibilmente dura. Inoltre, contengono delle leggi della Terra estremamente spaventose.” il Maestro Spirituale Ancient Blue distese una mano, fece levitare una pietra grande circa quanto un pugno e la diede a Xia Yuanba: “Yuanba, prova a distruggerla.”


“Oh...” considerando la sua potenza da Signore di medio livello, figurarsi una piccola pietra, Xia Yuanba era in grado di stritolare persino delle sbarre di ferro fino a polverizzarle senza fatica. Quel sasso non sembrava essere né più pesante né più leggero di un normale ciottolo. Xia Yuanba lo sollevò e lo strinse con forza... dopodiché sul suo viso comparve un'espressione scioccata, perché quella pietra non si era frantumata, anzi, non aveva neppure una minuscola crepa.


Xia Yuanba posò la piccola roccia sul suo palmo sinistro. Aprì del tutto la mano, inspirò a fondo e colpì violentemente la pietra con un pugno della mano destra.


Plop...


Metà della faccia di Xia Yuanba si contrasse in una smorfia di dolore. La pietra gli cadde di mano... senza aver riportato il minimo danno.


“Ch-ch-ch... che razza di pietra è questa! Come fa ad essere così resistente!” Xia Yuanba si strinse il polso, scioccato.


Yun Che era fermo accanto a lui e aveva ascoltato la sua conversazione con il Maestro Spirituale Ancient Blue. Dopo aver assistito alla scena, anche lui restò senza parole.


“Secondo molte ipotesi, l'Arca Primordiale Misteriosa è molto probabilmente un'Arca Profound proveniente dall'era dei Veri Dei Primordiali, quindi deve trattarsi di un manufatto risalente a quell'epoca. Quindi, persino il più piccolo ciottolo non è qualcosa di ordinario. Tutto ciò che vedi è molto più resistente di quanto tu possa immaginare. Anche se usassi tutte le tue forze, non riusciresti a spezzare neppure la più minuscola delle rocce, figurarsi muri di pietra o altre strutture.” spiegò senza fretta il Maestro Spirituale Ancient Blue: “Siccome tutti gli oggetti di questo mondo sono in grado di riflettere enormi quantità di energia, naturalmente possono resistere anche alla più violenta delle tempeste. Se fra ventiquattro ore sarai al chiuso, le raffiche di vento che dovrebbero portarci fuori dall'Arca non potranno raggiungerti, resterai isolato. Non ci sarebbe nessun modo per riportarti fuori, e resteresti sepolto qui per sempre, scompariresti insieme all'Arca Primordiale Misteriosa.”


“Oh, oh. Capisco.” Xia Yuanba diede un'occhiata al ciottolo ai suoi piedi, piuttosto spaventato, e annuì con serietà.


“Soltanto per sicurezza, Yuanba, prendi questo.” il Maestro Spirituale Ancient Blue prese un pendente di giada e lo mise al collo di Xia Yuanba.


“Eh, Maestro, cos'è?” chiese incuriosito Xia Yuanba.


“È una collana che racchiude una Formazione Profound creata basandosi sulle leggi spaziali che governano l'Arca Primordiale Misteriosa. Se sarai in pericolo di morte o resterai intrappolato al chiuso allo scadere delle ventiquattro ore, senza possibilità di fuga, ti basterà spezzare questo pendente di giada. La Formazione Profound ti porterà immediatamente nella Città della Fenice, proprio sotto l'Arca Primordiale Misteriosa. Anche se è una Formazione Profound molto piccola, si basa sulle leggi spaziali dell'Arca, quindi crearla è incredibilmente difficile e richiede la collaborazione di parecchi Monarchi.”


“Tempo fa, il discepolo personale del Sacro Imperatore si perse all'interno di un antico edificio e non poté uscirne in tempo, quindi scomparve insieme all'Arca Primordiale Misteriosa. Spinto dalla rabbia e dal dolore, il Sacro Imperatore ordinò eccezionalmente che venissero realizzate delle Formazioni Misteriose in grado di ignorare le leggi spaziali dell'Arca. Nell'intero continente del Cielo Misterioso, solo il nostro Santuario Absolute Monarch possiede questi oggetti.”


“Oh! Ora capisco.” Xia Yuanba annuì, e aggiunse senza riflettere: “Maestro, ha per caso un'altra di queste collane? Per favore, ne dia una a mio Cognato!”


“Ecco...” il Maestro Spirituale Ancient Blue era decisamente contrariato. Proprio quando stava per scuotere la testa, gli venne in mente una cosa. Se non gliene avesse data un'altra, Xia Yuanba avrebbe probabilmente dato la sua a Yun Che. Ancient Blue poté solo sospirare mentalmente e togliersi quella che aveva al collo: “Lascia stare, prendi la mia. Questi due pendenti sono molto più preziosi di quanto pensi, non usarli se non davvero in pericolo di vita, non prendere le mie raccomandazioni alla leggera.”


“Grazie, Maestro!” Xia Yuanba consegnò immediatamente la collana a Yun Che, e salutò formalmente ma distrattamente il Maestro Spirituale Ancient Blue: “Cognato, andiamo.”


“Anche se qui intorno ci sono delle Bestie Misteriose, il Maestro ha detto che nel raggio di qualche chilometro le più forti sono solo delle Sky Bestie Misteriose. Non dovremmo correre alcun pericolo.”


Quando vide Xia Yuanba e Yun Che incamminarsi verso est, il Maestro Spirituale Ancient Blue si abbandonò a un'amara risata interiore. In tutto il continente del Cielo Misterioso, innumerevoli persone desideravano poter diventare suoi allievi, ma non potevano. Eppure, cercava quasi sempre di rassicurare e rallegrare Xia Yuanba, temendo che se non avesse soddisfatto le sue richieste se ne sarebbe andato... dopotutto, Xia Yuanba possedeva le leggendarie Tyrannical Emperor's Divine Veins, era destinato a diventare il padrone del mondo per intere generazioni!


Tuttavia, era preoccupato... negli ultimi due anni, Xia Yuanba era sempre stato un tipo silenzioso e risoluto, aveva il carattere adatto ad un imperatore. Ma da quando aveva incontrato Yun Che, la sua personalità sempre più tirannica e impavida era scomparsa senza lasciare traccia. Inoltre, lo aveva portato nell'Arca Primordiale Misteriosa per metterlo di fronte a situazioni rischiose. Più grande il pericolo, più ardentemente avrebbe voluto superarlo. Così, affrontando crisi e momenti disperati, avrebbe superato i suoi limiti, un passo alla volta. Invece, aveva inaspettatamente scelto di passeggiare per quella zona sicura...


Il Maestro Spirituale Ancient Blue cominciava a temere che la presenza di Yun Che avrebbe influito negativamente sul desiderio di potenza di Xia Yuanba e sul risveglio delle sue Tyrannical Emperor's Vene Misterioses.


I membri della setta della Divina Fenice attraversarono la Formazione Profound, uno dopo l'altro. Il Maestro Spirituale Ancient Blue e Ling Kun si fermarono accanto alla Formazione Profound. Ling Kun si librò in volo e si fermò a mezz'aria, dando un'occhiata a Ye Xinghan che non sembrava avere nessuna intenzione di attraversare la Formazione Profound: “Giovane Maestro Ye, non vuoi venire con noi?”


“Umpf! Scordatelo.” Ye Xinghan sorrise con falsità e rispose: “Se portassi con me Yue Ji e Mei Ji, voi vecchietti mi guardereste male tutto il tempo. Non voglio cercare dei presunti 'Tesori Divini Primordiali', preferisco trascorrere una bella giornata a bordo dell'Arca.”


Dopo aver finito di parlare, Ye Xinghan rise di gusto, sollevò le due donne e se ne andò volando.


“Io sono qui soltanto per ammirare il panorama. Cose come combattere ed uccidere sono più adatte a uomini puzzolenti come voi, preferirei non fare nulla del genere.” Ji Qianrou si gettò alle spalle i lunghi capelli, incurvò le labbra in una smorfia sprezzante e si voltò con orgoglio, andandosene da solo a sua volta.


In quanto a Ye Xinghan e Ji Qianrou, Feng Hengkong non aveva alcuna intenzione di trattenerli dall'andarsene da soli. Anzi, sospirò dal sollievo. Senza quelle due spine nel fianco, l'esplorazione sarebbe stata molto più tranquilla: “Xue'er, andiamo. Seguimi da vicino, non devi allontanarti per nessun motivo.”


Dopo che Feng Hengkong ebbe finito di parlare, tuttavia, Feng Xue'er non avanzò neppure di un passo e disse all'improvviso: “Onorevole Padre, Xue'er desidera passeggiare qui intorno per conto proprio, non con suo padre. Ho il tuo permesso?”
                                


                                



