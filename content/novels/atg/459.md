---
weight: 459
title: Capitolo 459 - Nutrire Intenzioni Malvagie
pubDate: 2025-01-31T17:03:16.134Z
tags:
    - atg
---


<em><strong>CAPITOLO SPONSORIZZATO ringraziamo NanoWar!</strong>
0 in coda, 0/10 donazione</em>
<em>-Schadenfreude</em>


Feng Xue'er in effetti non era rimasta ferita, ma non poteva usare nemmeno un briciolo della sua forza misteriosa.
Era così debole che non poteva nemmeno stare in piedi; sembrava che tutta la sua forza fosse stata sigillata.
Yun Che ne fu lievemente sollevato. Girò la testa e fissò con rabbia Feng Feiyan: "Grande Anziano... è impazzito?!"


"Eheheheh, Xue'er, lo sto facendo solo per il tuo bene." Feng Feiyan rise con un'espressione innocente: "Il Giovane Maestro Ye sarà il futuro maestro di un luogo sacro, se lo sposerai formerete una coppia perfetta. Tuttavia so che il tuo onorabile padre non lo accetterebbe. Per questo non ho avuto altra scelta se non usare questo trucchetto. Dopo che diventerai la donna del Giovane Maestro Ye in quest'Arca Primordiale Misteriosa e godrete entrambi del corpo della Divina Fenice, anche se tuo padre non accetterà, non avrebbe altra scelta."


Yun Che strinse i denti e i pugni. Nessuno si sarebbe aspettato che il Grande Anziano della setta della Divina Fenice, un membro principale di un setta la cui reputazione e posizione era seconda solo all'imperatore, la persona che godeva della fiducia di Feng Hengkong e Feng Xue'er, avrebbe avuto intenzioni così malvagie.


Ye Xinghan voleva possedere Feng Xue'er, ciò significava che Yun Che e Xia Yuanba sarebbero stati uccisi per mantenere il segreto!


Feng Xue'er mostrò un'espressione triste. I suoi occhi erano appannati come se stesse entrando nel mondo dei sogni: "La notizia della morte della Divina Fenice è stata trasmessa solo a me... l'onorabile padre... il nonno... il bisnonno e lei. È stato lei... lei..."


"Esatto. Sono stato io a dirlo al Giovane Maestro Ye." Ammise Feng Feiyan: "Comunque non è solo la Sala Sun Moon Divine. Anche gli altri tre Luoghi Sacri hanno ricevuto questa notizia. Dopo che la Divina Fenice è morta, il tuo inutile padre ha saputo solo provare a nascondere la questione. Non ha mai pensato a trovare una soluzione per la setta della Divina Fenice che non aveva più la protezione della Divina Fenice. La carta non può mai avvolgere il fuoco. Solo con l'aiuto del futuro maestro della Sala Sun Moon Divine potremo assicurare la salvezza della nostra setta della Divina Fenice. Questo è il modo migliore di procedere!"


Yun Che rise freddamente: "Una soluzione per la setta della Divina Fenice? Ovviamente sta solo cercando di trovarsi una via di fuga! Ha anche scelto di tradire l'intero setta della Divina Fenice! Troppo spregevole!"


Anche dopo essere stato rimproverato, Feng Feiyan non si arrabbiò, anzi, rise fragorosamente: "Ahahahah, ogni uomo pensa a sé stesso, senza la Divina Fenice, il potere della setta si deteriorerà velocemente e potrebbe perfino diventare un suddito dei Quattro Luoghi Sacri, incapace di tornare alla sua gloria precedente. Finché sarò leale nei confronti del Giovane Maestro Ye. Eheh, credo che mi tratterà generosamente vedendo la mia lealtà."


"Questo è naturale. Mi piacciono gli uomini intelligenti come il Grande Anziano." Mentre parlava, Ye Xinghan aveva lo sguardo fisso sull'aspetto da fata di Feng Xue'er. Aveva posseduto numerose donne ma non ne aveva mai vista una così bella. Sentiva che tutte le femmine che aveva conquistato fino ad ora non potevano essere paragonate ad un briciolo del suo aspetto fatato, anche se la loro bellezza fosse stata tutta sommata insieme.


Stese le mani, muovendo freneticamente le dita, non poteva più aspettare. Voleva immediatamente conquistare questa ragazza che non poteva appartenere al mondo umano.


Feng Xue'er ansimò. Interagiva raramente con il mondo esterno ed era cresciuta sotto una grande protezione, non sapeva affatto affatto dei pericoli del mondo. Chiuse gli occhi e mormorò in modo triste: "Perché è così... Non può essere... Fratellone Yun... Non può essere..."


"Quel moccioso... ti chiami... Yun Che?" Ye Xinghan lo fissò pieno di intento omicida: "Lascia subito andare la mia Xue'er e smamma. Forse potrei ancora considerare di non farti a pezzi. Spazzatura come te non è degna di toccare il corpo perfetto della mia Xue'er!"


Yun Che prese in braccio la principessa e si alzò, il suo sguardo emetteva un intento omicida simile. In origine questa questione non riguardava affatto Yun Che e Xia Yuanba, ma ora che era presente non sarebbe stato sicuramente capace di sfuggire a questa situazione! Quando Ye Xinghan e Feng Feiyan avevano parlato, non avevano nascosto nulla. Chiaramente li consideravano già morti!


"Fratellone Yun..." Feng Xue'er che era tra le sue braccia disse a bassa voce: "Sono bloccata dalla Formazione del Sigillo della Fenice, nelle prossime ventiquattro ore non potrò fare nulla... Non voglio... da quel malvagio... così... Fratellone Yun... per favore... potresti... uccidermi...?"


Yun Che si sentì stringere il cuore quando vide il bellissimo sguardo di Feng Xue'er spegnersi, perdendo tutta la sua gloria. Tutto ciò che era rimasto era disperazione e tristezza. Sospirò e abbracciò la principessa ancora più stretta dicendo con gentilezza: "Xue'er, non aver paura. Anche a costo della vita... non lascerò che ti facciano del male!"


Negli occhi di Feng Xue'er tornò un po' di energia. Guardò con dolcezza Yun Che dicendo docilmente: "Fratellone Yun..."


"Muori!" Vedendo che Yun Che non stava lasciando andare Feng Xue'er, ma che la stava abbracciando ancora più stretta, Ye Xinghan si infuriò... Non era nemmeno riuscito a toccare l'orlo dei vestiti della ragazza, la persona che gli aveva suscitato il desiderio più grande in tutta la sua vita, eppure questo pezzo di spazzatura la stava abbracciando di fronte a lui! Fece un cenno e un ventaglio di giada che brillava di luce fredda apparì nella sua mano destra.


Ye Xinghan aveva sempre con sé questo oggetto, ma non era un semplice ventaglio. Quando lo vide, perfino Feng Feiyan tremò... Il nome del ventaglio era "Calamità Sun Moon", creato da una Giada Heavenly Brahma illuminata per più di diecimila anni dalla luce del sole e della luna. Era uno degli unici artefatti Tyant Profound nell'intero continente del Cielo Misterioso. Semplicemente contando sulla "Calamità Sun Moon", il potere di Ye Xinghan sarebbero aumentati di almeno tre livelli. Sarebbe stato in grado perfino di combattere contro Feng Feiyan, che era all'ottavo livello del Stadio Tiranno Misterioso!


La Calamità Sun Moon brillò lievemente seguendo i movimenti del polso di Ye Xinghan e creando un raggio a forma di luna crescente che mirò dritto alla gola di Yun Che. Ovunque andasse, lo spazio si squarciava accompagnato dal rumore acuto di uno strappo.


Xia Yuanba si mosse istantaneamente, mettendosi di fronte a Yun Che. Scagliò con rabbia i suoi pugni rocciosi... Con un'esplosione, gli spaventosi raggi si dissolsero a mezz'aria. Sul dorso della mano del ragazzo era apparsa una ferita lunga un pollice. Xia Yuanba si incupì e mentre stringeva i denti disse: "Cognato, presto vai via da qui... vai via!!!"


"Yuanba..."


"VAI VIA!!!"


Xia Yuanba gridò così forte da far tremare Yun Che. I due sapevano chiaramente la situazione... vedendo la determinazione del ragazzo, strinse i denti e si girò con difficoltà: "Yuanba, non morire... Ricordati della giada di trasporto... Non morire!"


Con la sua forza attuale, Yun Che non poteva assolutamente affrontare Feng Feiyan e Ye Xinghan. Sarebbe stato inutile anche se fosse rimasto; sarebbe solo morto. Tuttavia, lasciare Xia Yuanba e scappare avrebbe dato un briciolo di speranza per lui e Feng Xue'er... ma questo significava anche lasciare che Xia Yuanba affrontasse un pericolo mortale.


Mentre finiva di parlare, Yun Che si morse la lingua e si diresse verso la strada di fronte scattando ad est insieme a Feng Xue'er. Non si girò, ma tra le sue dita colavano rivoli di sangue.


"Vuoi scappare?" Rise freddamente Feng Feiyan e, proprio quando stava per inseguirlo, fu fermato da Ye Xinghan che disse: "Non è meglio che se ne siano andati?"


Feng Feiyan rimase sbalordito: "Cosa intende?"


"Crede che quella spazzatura di Yun Che riuscirebbe a sfuggirmi?" Ye Xinghan rise con sdegno: "Ora che è scappato con la mia Xue'er, possiamo uccidere tranquillamente questo discepolo. È comunque un Signore negli stadi intermedi. Ucciderlo causerebbe un bel po' di trambusto. Ora che la forza misteriosa della mia Xue'er è stata sigillata, non ha alcun modo di proteggersi. Se le fosse torto anche un solo capello mi addolorerei."


Feng Feiyan annuì lentamente: "Il Giovane Maestro ha pensato a tutto... Comunque questo Xia Yuanba è il discepolo di Ancient Blue. Non ci saranno problemi?"


"Quest'Arca Primordiale Misteriosa è il luogo perfetto per sbarazzarsi di qualcuno. Non ci saranno problemi ad uccidere qualcuno qui. I soli che lo sapranno saremo io, Xue'er e Yun Che che sta per morire. La mia perfetta Xue'er presto diventerà la mia donna. E se diventerà la mia donna, le verrà impiantato un sigillo profound che non scomparirà mai. Tutte le sue azioni, le sue parole, saranno sotto il mio controllo e non potrà mai dirlo a nessuno... Grande Anziano, ha altre preoccupazioni?"


"Naturalmente no." Feng Feiyan rise sinistramente: "Allora temo che il Giovane Maestro dovrà aiutarmi. Sarebbe semplice sconfiggerlo per me, ma ucciderlo sarebbe più difficile. Se scappasse sarebbe problematico."


Xia Yuanba non si mosse, né intervenne sentendo la conversazione tra Feng Feiyan e Ye Xinghan. Tutti i muscoli sul suo corpo si gonfiarono mentre tutta l'Energia Misteriosa nel suo corpo si scatenò. Sentendo che non avevano intenzione di dividersi per inseguire Yun Che, ma che avevano scelto di allearsi per assicurarsi di ucciderlo lo rese contento... In questo modo almeno avrebbe potuto prendere tempo per Yun Che e dargli più possibilità di scappare.


Cra-cra-cra-crack...


Le giunture di Xia Yuanba scricchiolarono; le sue vene divennero sporgenti, quasi sembravano per scoppiare. Il suo sguardo era calmo e composto mentre fissava Ye Xinghan e Feng Feiyan che lo stavano già trattando come se fosse morto...


Cognato, finalmente ho la possibilità di proteggerti. Stavolta scommetterò la mia vita.
Non importa cosa... Non permetterò che ti facciano del male!


"Sbarazziamocene." Ye Xinghan mosse il suo ventaglio di giada e diversi raggi sfrecciarono verso i punti vitali di Xia Yuanba.


"Muori!" Gridò selvaggiamente Feng Feiyan. Le fiamme divamparono dal suo corpo e presto anche il cielo fu avvolto dal fuoco. Colpì dall'alto, travolgendo Xia Yuanba...
                                


                                



