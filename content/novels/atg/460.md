---
weight: 4600
title: Capitolo 460 - Yue Ji e Mei Ji
pubDate: 2025-01-31T17:03:16.134Z
tags:
    - atg
---


<strong>Capitolo regolare, 0 in coda, 0/10 donazione</strong>
<strong> -un Alstor costretto da una serie di imprevisti a tradurre di notte, che si scusa.</strong>


Yun Che scattò il più velocemente possibile, portando in braccio Xue'er. Concentrò tutta la sua forza misteriosa nella velocità e il vento cominciò a fischiargli accanto alle orecchie. Di tanto in tanto, alcune Bestie Misteriose tentavano di coglierlo di sorpresa, ma prima ancora che potessero sferrare il loro attacco lui le aveva già superate correndo come un fulmine.


Alle sue spalle, Ye Xinghan e Feng Feiyan non lo inseguirono subito. Yun Che si lasciò scappare un lieve sospiro di sollievo, ma subito dopo il suo cuore ricominciò a battere all'impazzata... se non li avevano inseguiti, allora volevano chiaramente combattere unendo le forze contro Xia Yuanba per ucciderlo!


Quando questo pensiero gli attraversò la testa, Yun Che rallentò immediatamente. Tuttavia, subito dopo strinse i denti e scattò di nuovo, trattenendosi a fatica dal voltarsi... anche se fosse tornato da Xia Yuanba, non sarebbe stato praticamente di nessun aiuto. Poteva solo sperare che, in un momento critico, Xia Yuanba riuscisse ad usare il talismano del teletrasporto che gli aveva consegnato il Maestro Spirituale Ancient Blue. Altrimenti, Ye Xinghan e Feng Feiyan sarebbero sicuramente riusciti ad ucciderlo.


Boom...


La terra tremò, divamparono delle fiamme, e la forza causata dall'impatto appena avvenuto a chilometri di distanza fece barcollare Yun Che, che stava correndo disperatamente. La potenza distruttiva generata da una battaglia fra Signori era semplicemente terrificante. Persino Yun Che, la cui fama stava scioccando il mondo, non era affatto in grado di partecipare a quello scontro.


Sebbene fosse ormai al limite della sua velocità, Yun Che aveva ancora la sensazione di essere troppo lento e fece circolare follemente tutta la forza misteriosa che aveva in corpo. Sapeva bene che, per quanto lontano potesse scappare, per un Signore raggiungerlo e catturarlo sarebbe stato facile. In quel momento, rimpianse di non aver scelto di studiare il “Fulmine Illusorio” quella stessa notte. Con le sue capacità di comprensione, anche poche ore sarebbero state sufficienti ad ottenere qualche piccolo beneficio, che in quella situazione gli sarebbe stato di enorme aiuto.


“Jasmine, quand'è che recupererai la tua forza misteriosa!?” ringhiò mentalmente Yun Che. Tempo prima, nel Regno Segreto Heaven Basin, Jasmine dopo aver ucciso Mu Tianbei aveva sigillato forzatamente la propria forza misteriosa, così da costringerlo ad essere indipendente e a non affidarsi alla sua forza, potendo al tempo stesso concentrarsi tranquillamente sulla purificazione del veleno che aveva nel corpo... allora, aveva detto che quel sigillo avrebbe resistito per almeno un anno.


Ma erano già passati più di due anni!


“Siccome è un sigillo che mi sono imposta io stessa, naturalmente non sono in grado di controllarlo. Quindi, neppure io so quando scomparirà spontaneamente.” rispose a bassa voce Jasmine: “Quel giorno utilizzai un sigillo che può resistere minimo un anno, e al massimo cinque. Ora che sono trascorsi due anni, potrebbe scomparire da un momento all'altro o continuare ad esistere per altri tre anni.”


“...” Yun Che sentì improvvisamente il bisogno di trascinare Jasmine fuori dalla Perla del Veleno Celeste e sculacciarla con tutte le sue forze.


“Sei preoccupato per Xia Yuanba?” chiese Jasmine, incredibilmente calma. “È inutile che ti preoccupi, non puoi fare nulla per aiutarlo. Ora come ora, non sei affatto in grado di affrontare dei Signori. In quanto a Xia Yuanba, non so se morirà o sopravviverà, ma... per quanto riguarda Ye Xinghan e Feng Feiyan, uno dei due verrà ucciso.”


Yun Che impallidì: “Uno dei due verrà ucciso? Cosa intendi dire?”


In termini di forza misteriosa, Xia Yuanba era allo stesso livello di Ye Xinghan che, però, possedeva un'Arma Tyrant Profound in grado di portarlo in netto vantaggio. Feng Feiyan, invece, era più potente di Xia Yuanba di qualche livello. Xia Yuanba non avrebbe potuto vincere neppure affrontandoli singolarmente, figurarsi se avessero unito le forze... come avrebbe potuto uccidere uno di loro due?


“Perché le sue Vene Misterioses sono le Tyrannical Emperor's Divine Veins sono già alla fase del risveglio preliminare!” la voce di Jasmine conteneva una strana traccia di pietà: “Le tue Vene Misterioses del Dio Malvagio sono nate dal Sangue Indistruttibile del Dio Malvagio, e anche le Tyrannical Emperor's Divine Veins di Xia Yuanba, allo stesso modo, sono nate dal sangue lasciato in questo mondo da un vero Dio Primordiale... e quel Dio, è il “Dio della Guerra”, nato soltanto per combattere. Sebbene la forza complessiva del Dio della Guerra non fosse paragonabile a quella del Dio Malvagio, in preda ad una rabbia esplosiva poteva tenergli testa. Quando dei miseri mortali osano scatenare l'ira di un Dio... l'unico possibile risultato è la morte!!”


Yun Che: “...”


La velocità, in fin dei conti, non era la specialità di Yun Che. Dopotutto, la sua forza misteriosa era soltanto all'Stadio della Terra Misteriosa. Poteva affrontare avversari all'Stadio Imperatore Misterioso soltanto grazie alle Vene Misterioses del Dio Malvagio, che rafforzavano la sua forza misteriosa e gli permettevano di entrare in una forma di “berserk”, alla grande resistenza fisica conferitagli dal Sangue e dal Midollo del Dio Drago, e all'inconcepibile forza fisica e capacità rigenerativa donategli dalla Grande Via del Budda... però, eccetto l'uso dei Cancelli delle Vene Misterioses del Dio Malvagio, nulla aumentava particolarmente la sua velocità. Del resto, era in grado di correre così velocemente perché era abituato a portare con sé uno spadone incredibilmente pesante, e ogni volta che lo rinfoderava si sentiva leggero come una piuma. Ma, in ogni caso, la sua velocità poteva raggiungere al massimo quella di qualcuno a un passo dall'Stadio Imperatore Misterioso.


Il rumore delle esplosioni di Energia Misteriosa alle sue spalle si fece sempre più lontano, ma non rallentò né si fermò neppure per un istante. Dalla fronte di Yun Che colavano gocce di sudore, che cadevano delicatamente sul collo bianco come la neve di Feng Xue'er. Lei aprì gli occhi e lo fissò, mentre stringeva i denti e il volto gli si imperlava di sudore, e lo chiamò sussurrando: “Fratellone Yun... Fratellone Yun...”


“Xue'er, non avere paura. Siamo già lontani!” Yun Che guardò lontano, davanti a sé, e cercò di rassicurarla continuando a stringere i denti con forza. Ma, dentro di sé, sapeva benissimo che a quella velocità, anche se avesse continuato a correre per numerose ore non avrebbe mai potuto sfuggire al pericolo.


“Fratellone Yun... Lasciami... Lasciami qui... d'accordo...?” disse debolmente Feng Xue'er: “Il loro obiettivo... sono io... se mi lasci qui... potrai scappare più lontano, Fratellone Yun... Io...”


“Non ti permetto di dire una cosa del genere!” rispose Yun Che: “In questo mondo sono poche le persone a cui tengo così tanto da essere pronto a proteggerle anche a costo della vita. Ma tu, sei sicuramente una di queste! Non è solo perché una volta mi hai salvato la vita, Xue'er, ma soprattutto perché... neppure i Cieli sopporterebbero di vederti soffrire, io come potrei?”


“Ma... io...”


“Non ti permetto di ripeterlo!” gridò Yun Che: “Altrimenti, mi arrabbierò!”


“Fratellone Yun...” Feng Xue'er appoggiò la fronte contro il petto di Yun Che, che la abbracciò strettamente. Era la prima volta in vita sua che si trovava in pericolo; era così debole e indifesa, senza poter utilizzare neppure un briciolo di forza misteriosa per evocare la Fenice delle Nevi. Ma, inaspettatamente, nel suo cuore c'era una tranquillità indescrivibile. Era una calma che stava allontanando lentamente tutto il suo terrore... fissò Yun Che con i suoi occhi simili a stelle, senza sbattere le palpebre neppure una volta, guardando il suo volto rosso per la fatica. Mentre lo osservava, si sentì sempre più sciocca e mormorò dolcemente senza rendersene conto: “Fratellone Yun... Poterti incontrare... ha reso Xue'er davvero felice... sono così contenta...”


La sua voce era delicata come un fiocco di neve che volteggia nel cielo, e sciolse immediatamente la tensione di Yun Che. Nella sua mente, comparvero immagini che non avrebbe mai potuto dimenticare per il resto della vita... quella visione simile a un sogno che aveva avuto mentre cadeva dal Precipizio della Fenice... Feng Xue'er che danzava allegramente fra la neve... Feng Xue'er che giocava con la Fenice delle Nevi... Feng Xue'er che sbavava mentre dormiva... Il suo sguardo serio quando gli aveva insegnato l'Ode della Fenice... la sua espressione quando le raccontava una storia... lei che lo guardava con affetto... i suoi occhi, quando non voleva che se ne andasse... e, infine, la Feng Xue'er che si era schierata contro il suo stesso padre durante il torneo delle sette nazioni, solo per proteggerlo...


Se avesse dovuto pensare ad una benedizione, beh, aver incontrato Feng Xue'er e aver trascorso con lei tutti quei giorni durante i quali si erano legati sempre di più l'uno all'altra... quella era sicuramente una benedizione.


Ma nonostante tutto, quel giorno a causa di Feng Xue'er era stato trascinato in una situazione estremamente pericolosa, tanto che forse sarebbe potuto morire. Ma non rimpiangeva di aver incontrato Feng Xue'er. Se gli fosse stata data l'opportunità di tornare indietro nel tempo, avrebbe comunque preso le stesse decisioni... anche se non avesse lottato contro Feng Chihuo, si sarebbe gettato da solo dal Precipizio della Fenice.


“Guardati le spalle.”


Yun Che si era concentrato soltanto sulla velocità, e in quel momento era anche piuttosto sovrappensiero. La voce fredda e grave di Jasmine gli fece improvvisamente realizzare che due intenti omicidi gelidi e taglienti lo avevano raggiunto.


Yun Che si voltò frettolosamente e vide due donne dai vestiti provocanti, incantevolmente belle, che stavano volando a pochi centimetri dal suolo, inseguendolo con estrema rapidità ed avvicinandosi sempre di più.


Con un solo sguardo, Yun Che capì che erano le due donne che avevano accompagnato Ye Xinghan... Yue Ji e Mei Ji! Quando le vide, erano ormai a solo trecento metri da lui.


“A che livello è la forza misteriosa di quelle due?” chiese di fretta Yun Che a Jasmine.


“Sono entrambe Troni di ottavo livello.” rispose Jasmine, seria: “Potresti a malapena affrontarne una, ma contro tutte e due... dovresti essere pronto a pagare un prezzo piuttosto alto. E, in più, hai con te un enorme fardello!”


Sebbene Yun Che stesse correndo il più rapidamente possibile, la sua velocità non era semplicemente paragonabile a quella di due Troni di alto livello. Dopo alcuni secondi di riflessione, Yun Che prese una decisione improvvisa e si fermò di colpo. Voltandosi, corrugò la fonte e rimase immobile, guardando con freddezza le due donne.


Hiss!! In un paio di secondi, Yue Ji e Mei Ji raggiunsero Yun Che. Erano così veloci da far stridere l'aria, come se l'avessero lacerata violentemente con una lama. Le due donne atterrarono e si posizionarono a destra e a sinistra di Yun Che. Quando si fermarono, i loro giganteschi e setosi seni, esposti per più di una metà abbondante, ondeggiarono visibilmente su e giù, con un movimento così ammaliante da infiammare di passione qualsiasi uomo.


Se fossero state soltanto due avversarie, Yun Che forse si sarebbe calmato e si sarebbe goduto quello spettacolo per qualche secondo, con un sorriso stampato sul volto. Ma al momento era in una situazione disperata, e nei suoi occhi c'era solamente intento omicida... doveva liberarsi di quei due ostacoli che impedivano a lui e a Feng Xue'er di fuggire il più in fretta possibile.


“Fratellone Yun...” il gelido intento omicida emanato dalle due donne fece rabbrividire Feng Xue'er, che non poteva difendersi.


“Xue'er, non temere. Venendo qui hanno soltanto firmato la loro condanna a morte!” la rassicurò Yun Che con voce grave e, poi, la tenne con un braccio solo e impugnò Spadone del Drago con la mano destra... in quell'istante, gli tornarono in mente i giorni trascorsi nella Prova del Dio Drago. Quella volta, proprio come ora, aveva stretto a sé Chu Yuechan con un braccio e impugnato uno spadone con l'altra mano...


Ma... Piccola Fata... dove sei andata...


Gli intenti omicidi delle due donne, freddi come il ghiaccio, avvolsero Yun Che, la cui aura aveva a sua volta raggiunto loro... quelle due incantevoli donne indossavano ben pochi vestiti, i loro sguardi erano di ghiaccio, e non sembravano armate. Fra le loro dita, però, brillava una luce gelida. Evidentemente, tenevano nascosti dei piccoli pugnali avvelenati, e considerando la loro velocità impressionante dovevano essere specializzate negli assassinii e nelle uccisioni istantanee! Contro avversari del genere, non poteva assolutamente permettere che si avvicinassero a lui!


Huu...


Una lieve brezza soffiò delicatamente, facendo oscillare leggermente le auree dei tre. Subito dopo, Yue Ji e Mei Ji balzarono contemporaneamente, diventando due sagome rosso brillante. Due punti di luce, come se fossero stelle cadenti nel cielo notturno, si precipitarono verso Yun Che. Uno dei due era diretto verso la sua gola, l'altro verso la caviglia.


Screeech!!


I pugnali avvelenati delle due donne attraversarono Yun Che veloci come fulmini, tagliando facilmente la sua sagoma. Ma, intorno a lui, comparvero improvvisamente altri quattro Yun Che con la stessa identica aura, in quattro punti diversi. Quel cambiamento improvviso colse di sorpresa le due donne, stupite, e un solo istante dopo dal corpo del vero Yun Che esplosero delle fiamme. Le ali della Fenice si spalancarono alle sue spalle, e la violenta energia delle Fiamme della Fenice sgorgò come un fiume in piena...


Quando Yun Che attaccò, utilizzò la più tremendamente forte e stancante Abilità Profound della fenice – – la versione completa della “Danza Empirea Ala di Fenice”!!


Come se un vulcano sotterraneo avesse eruttato all'improvviso, le fiamme riempirono l'aria e si alzarono verso il cielo con una violenza inaudita, illuminandolo con una luce scarlatta.
                                


                                



