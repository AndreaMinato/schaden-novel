---
weight: 4610
title: Capitolo 461 - Esplodi! Il Risveglio dell'Imperatore Tirannico (1)
pubDate: 2025-01-31T17:03:16.135Z
tags:
    - atg
---


<strong>Capitolo regolare, 0 in coda, 0/10 donazione</strong>
<strong> -Alstor, anche oggi notturno suo malgrado</strong>


La versione completa dell'Danza Empirea Ala di Fenice non era soltanto incredibilmente potente, generava anche un'esplosione di fiamme molto più violenta della versione incompleta. Yue Ji e Mei Ji ebbero una reazione fulminea e le loro difese erano molto forti, ma furono comunque scagliate via da quella straordinaria Abilità Profound creata dalla Vera Divina Fenice. Persero l'equilibrio e caddero a terra, completamente inghiottite dalle incandescenti Fiamme della Fenice.


Yun Che scattò, arrivando istantaneamente di fronte a Yue Ji e, mentre stringeva a sé Feng Xue'er con il braccio sinistro, con il destro sferrò un violento fendente verticale.


BANG!!


l'Energia Misteriosa difensiva raccolta frettolosamente da Yue Ji venne spezzata di netto, ma lei sfruttò la forza d'impatto dello spadone per rotolare via, ritirandosi momentaneamente; contemporaneamente, Yun Che fu raggiunto alle spalle da un intento omicida raggelante. Attaccò rapidamente dietro di sé... si sentirono i boati di alcune esplosioni, e tutti e tre vennero respinti dall'impatto, allontanandosi gli uni dagli altri. L'aria era scossa da un vento caotico, carico di letale Energia Misteriosa.


Yun Che espirò silenziosamente. Se poco prima avesse attaccato impugnando lo spadone con entrambe le mani, sicuramente sarebbe riuscito a ferire gravemente Yue Ji sfruttando l'effetto sorpresa. Tuttavia, utilizzare uno spadone con una mano sola non ne riduceva enormemente solo la forza, ma anche la velocità d'attacco e di risposta. E, come se non bastasse, era incredibilmente faticoso.


A causa dell'esplosione di Energia Misteriosa e Fiamme della Fenice generata dall'Danza Empirea Ala di Fenice, le corte gonne e i piccoli reggiseni di Yue Ji e Mei Ji erano ormai quasi distrutti, tanto da non coprire più nulla dei loro corpi. Oltre all'intento omicida, ora nei loro occhi c'erano prudenza e attenzione. Inizialmente avevano immaginato che unendo le forze sarebbe stato facile sconfiggere di netto Yun Che; non si sarebbero mai aspettate che, appena iniziata la battaglia, una sola esplosione e uno scatto di Yun Che le avrebbero messe così in difficoltà.


Si scambiarono un'occhiata, poi fecero contemporaneamente la stessa identica cosa.


Riiiip!!


Yue Ji e Mei Ji si strapparono di dosso gli abiti, ormai a brandelli, rivelando di fronte a Yun Che i loro corpi attraenti, prosperosi, bianchi come la neve e senza neppure un difetto. Il loro glaciale intento omicida scomparve rapidamente, rimpiazzato da uno sguardo seducente che avrebbe rapito istantaneamente qualsiasi uomo ordinario.


Quel gesto fece rimanere Yun Che scioccato per qualche istante. Feng Xue'er, con gli occhi rivolti verso Yue Ji e Mei Ji, attenta e preoccupata, si lasciò subito sfuggire un: “Ah”, e aggiunse senza pensarci: “Fratellone Yun... non puoi guardare... non puoi guardare...”


“Non sono neppure lontanamente belle da vedere quanto te, Xue'er, come potrebbe importarmi di guardarle!?” rispose immediatamente Yun Che, ma in realtà il suo sguardo era puntato sui loro corpi, specialmente su quelle due coppie di colline innevate che ondeggiavano senza sosta... Dannazione! Non guardarle sarebbe stato uno spreco! Ma, appena dopo aver finito di parlare, Yun Che si accorse che... le sue parole, in effetti, erano molto fraintendibili.


“Fratellone Yun, non mi hai mai vista senza vestiti, come potresti sapere... oh... Fratellone Yun... sei davvero così cattivo!” le guance di Feng Xue'er diventarono improvvisamente rosse.


“Io... non intendevo dire che...”


“Uuu...”


Yue Ji e Mei Ji, nude, si avvicinarono lentamente a Yun Che. Le loro espressioni inizialmente fredde ora erano state sostituite da due sorrisi incantevoli e lascivi. Sembravano dire apertamente a Yun Che che avrebbe potuto godersi i loro corpi in qualsiasi momento. A quel punto, l'espressione di Yun Che cambiò leggermente, gli vennero le vertigini e il suo battito cardiaco aumentò notevolmente.


Yun Che si concentrò, rinforzando le sue difese mentali e prestando attenzione..


Arti Seduttive!?


Non avevano esitato un istante a strapparsi i vestiti per utilizzare su di lui le loro Arti Seduttive; quelle due donne stavano dando il massimo.


Purtroppo... avevano usato quelle Arti sulla persona sbagliata!


Yun Che rimase immobile, con lo sguardo sempre più offuscato. Vi si poteva riconoscere un'infatuazione sempre più profonda, quindi Yue Ji e Mei Ji continuarono ad avanzare fino ad essere a dieci passi da lui. A quel punto, Yun Che sussurrò improvvisamente: “Xue'er, chiudi gli occhi...”


Una strana e profonda luce blu si accese negli occhi di Yun Che. Alle sue spalle comparve la sagoma di un drago azzurro, e subito dopo si sentì provenire dal cielo un ruggito che fece tremare la terra stessa. Due occhi azzurri, dello stesso colore del cielo e luminosi come stelle, comparvero un metro sopra Yun Che.


Yue Ji e Mei Ji scoppiarono a tremare senza controllo. I loro sguardi seducenti e i loro incantevoli sorrisi si irrigidirono di colpo, trasformandosi immediatamente in smorfie di puro terrore; le loro pupille si contrassero rapidamente, e continuarono a tremare come foglie scosse dal vento.


Considerando la loro grande forza misteriosa, Mei Ji e Yue Ji non avrebbero dovuto essere ridotte in quello stato dal Dominio dell'Anima del Drago. Anche se avrebbero ceduto alla paura per il settanta percento, avrebbero comunque conservato il trenta percento della loro lucidità. Tuttavia, stavano tentando di utilizzare le loro Arti Seduttive su Yun Che... le Arti Seduttive erano delle Arti basate sulla manipolazione mentale, così come il Dominio dell'Anima del Drago, ma come si potrebbe paragonare delle banali Arti Seduttive al Dominio dell'Anima del Drago? Di fronte alla sua immensa potenza, le loro Arti Seduttive si ritorsero contro di loro, facendo collassare completamente le loro difese mentali e, quindi, lasciandole del tutto succubi del terrore generato dal Dio Drago. I loro cuori erano pieni di paura, non riuscivano neppure a pensare di opporre resistenza.


Yun Che scattò improvvisamente in avanti. Spadone del Drago affondò spietatamente nella gola di Yue Ji; la sua lama affilata lacerò facilmente la sua carne, siccome Yue Ji non stava usando neppure il dieci percento della sua Energia Misteriosa difensiva, e le tagliò di netto la gola. Poi, Yun Che rimosse lo spadone e sferrò un altro fendente, rilasciando le Fiamme della Fenice, che insieme a una folata di vento incandescente si diressero verso Mei Ji, attraversandola da parte a parte... e creando nel suo petto un buco grande quanto la sua testa, tanto che si poteva vedere attraverso di lei.


Yun Che aveva mantenuto attivo il Dominio dell'Anima del Drago per a malapena due secondi, ma lo richiamò subito... perché per ogni istante in cui lo utilizzava, consumava una quantità enorme di energia mentale. Eppure, quei due secondi erano stati più che sufficienti. Non appena il Dominio dell'Anima del Drago scomparve, i cadaveri di Yue Ji e Mei Ji caddero a terra uno dopo l'altro; sotto di loro si formò rapidamente una pozza di sangue fresco.


Se prima poteva sperare di avere una qualche possibilità di salvezza, ora che aveva ucciso due delle amanti di Ye Xinghan... e, per di più, due fra le sue favorite, sarebbero diventati nemici giurati. Ma Ye Xinghan era il Giovane Maestro della Sala Sun Moon Divine, era reputato da tutti il futuro Maestro di uno dei Luoghi Sacri, quindi Yun Che sarebbe diventato nemico dell'intera Sala Sun Moon Divine.


Era appena riuscito a conquistare l'appoggio della folla nella sua rivalità con la setta della Divina Fenice, ed ora aveva già offeso la Sala Sun Moon Divine!!


Che vita amara!!


In quanto al suo conflitto con la setta della Divina Fenice, poteva resistere senza cedere di un passo; anche se avessero scelto di inseguirlo e ucciderlo di nascosto, non avrebbe avuto paura. Anzi, aveva già preparato molti piani per occuparsi degli inseguitori e contrattaccare... ma provocare la Sala Sun Moon Divine...


Non era certo qualcosa su cui scherzare!


Inoltre, Ye Xinghan era crudele e manipolatore; possedeva un'aura particolare ed estremamente pericolosa... era senza dubbio una persona malvagia e priva di scrupoli!


Yun Che strinse il viso di Feng Xue'er al petto, per non farle vedere quella scena sanguinosa, ma lei poté facilmente capire col solo udito che Yue Ji e Mei Ji erano ormai morte. Aprì lentamente gli occhi, appoggiando una guancia contro il petto di Yun Che. Avvertendo il suo battito cardiaco, piuttosto caotico, sussurrò dolcemente: “Fratellone Yun... io... ti sto trascinando con me in tutto questo...”


“Te l'ho già detto, non è colpa tua.” Yun Che tornò a respirare più lentamente, poi continuò: “Dato che ormai siamo arrivati a questo punto, dovremo fare di tutto per sopravvivere... non preoccuparti per me. Se le cose dovessero andare per il peggio, dopo aver lasciato l'Arca Primordiale Misteriosa mi dirigerò al Santuario Absolute Monarch!”


Grazie al suo legame con Xia Yuanba, non sarebbe stato difficile diventare un discepolo del Santuario Absolute Monarch. Era il più forte fra i Quattro Luoghi Sacri, quindi sicuramente la Sala Sun Moon Divine non avrebbe osato provocarlo; lì, sarebbe certamente stato al sicuro.


Ma perché questo fosse possibile, Xia Yuanba doveva sopravvivere.


Pensandoci, Yun Che sospirò profondamente. Ma quando, pochi secondi più tardi, tentò di utilizzare la sua forza misteriosa, gli vennero di nuovo le vertigini e quasi cadde a terra di faccia... anche se aveva utilizzato il Dominio dell'Anima del Drago per due soli secondi, la sua energia mentale ne aveva risentito pesantemente. Si costrinse a scuotere la testa; soltanto allora riuscì a liberarsi delle vertigini e riprese a correre, fuggendo il più lontano possibile.


….............


Bang!!!


Una sfera di Fiamme della Fenice esplose contro il petto di Xia Yuanba, scagliandolo in aria e facendolo schiantare pesantemente al suolo. Con un gemito, si rialzò in piedi per l'ennesima volta; ma, subito dopo, cadde in ginocchio e non riuscì a muoversi per parecchio tempo. Del sangue gli scorreva lungo la fronte, sulle mani, e praticamente su ogni altra parte del corpo.


“Questo ragazzino in effetti non è per nulla ordinario, dopo tutto questo tempo non è ancora morto. Riesce ancora a reggersi in piedi, anche se a malapena.” commentò Feng Feiyan, facendo schioccare la lingua.


“Ma è un vero peccato che tu abbia imparato soltanto un terzo della arte misteriosa principale del Santuario Absolute Monarch.” Ye Xinghan fece sbattere il suo ventaglio di giada, guardò Xia Yuanba e disse, come se stesse parlando con un morto: “Per difendersi da quell'ultimo attacco, ha ormai raggiunto il limite. È ora di lasciarlo andare per la sua strada, questo Giovane Maestro non avrebbe mai immaginato che anche unendo le forze avremmo perso così tanto tempo con lui. Non vedo già l'ora di stringere la mia piccola Xue'er.”


“Heh... forza, muori!”


Feng Feiyan rise con freddezza, poi ringhiò e sferrò un forte pugno alla testa di Xia Yuanba, con la mano ricoperta di Fiamme della Fenice.


Xia Yuanba annaspò. Il suo sguardo si perse nel vuoto, il suo intero corpo era ricoperto di sangue e sudore; quasi un terzo della sua pelle era stato lacerato dalle ferite, esponendo la carne e i vasi sanguigni. Era riuscito a tenere testa contemporaneamente a Feng Feiyan e Ye Xinghan per quasi un quarto d'ora, era praticamente un miracolo.


A un passo dalla morte, Xia Yuanba sollevò lo sguardo e vide di fronte a sé il pugno infuocato di Feng Feiyan. All'improvviso, il suo sguardo divenne incredibilmente crudele; gridò con tutto il fiato che aveva nei polmoni, dal suo corpo ferito e sanguinante scaturì una gigantesca esplosione di forza, e sferrò un pugno contro Feng Feiyan.


Boom!!


Le Fiamme della Fenice scoppiarono, l'aria fu lacerata e Xia Yuanba sputò un fiotto di sangue, volando via come un aquilone a cui viene tagliato il filo... sul volto di Ye Xinghan comparve un sorriso glaciale e malevolo. Con un movimento della Calamità Sun Moon che stringeva fra le dita, sparò un raggio di Energia Misteriosa spesso circa cinque piedi verso il collo di Xia Yuanba.


Xia Yuanba era stato nuovamente scaraventato in aria, e stava per svenire proprio mentre il raggio di Energia Misteriosa si avvicinava. Fu la sua forza di volontà a far muovere i suoi muscoli, nel tentativo di schivare l'attacco.


Riiip!!


Il raggio di Energia Misteriosa della Calamità Sun Moon lo colpì in pieno... tagliandogli di netto il braccio sinistro.


Bang!


Xia Yuanba cadde violentemente a terra. Il suo braccio sinistro, però, atterrò a più di dieci passi da lui. Dal moncone sgorgava una fontana di sangue, e sul suo volto comparve un'espressione orribile; tutti i suoi muscoli si contraevano in spasmi di dolore, ma lui non gridò neppure per un secondo.


“Tsk tsk tsk, sei davvero tenace, così tenace da essere pietoso.” Ye Xinghan era raggiante, la sofferenza di Xia Yuanba lo rallegrava: “Che peccato. Agli occhi di questo Giovane Maestro, la tua tenacia è semplicemente stupida e ridicola. Non ti servirà a nulla, se non a farmi divertire torturandoti ancora di più.”


Dopo aver perso il braccio Xia Yuanba, già gravemente ferito e quasi agonizzante, rimase sdraiato a terra, paralizzato, senza riuscire a rialzarsi. A causa di tutte quelle mostruose ferite, aveva la vista offuscata; non riusciva a distinguere neppure le sagome di Feng Feiyan e Ye Xinghan, eppure il suo odio per loro e la sua determinazione non diminuirono nemmeno di un briciolo. Mentre Ye Xinghan parlava, sollevò lentamente la mano destra, poi fece qualcosa che stupì Feng Feiyan e Ye Xinghan.


Pssh!


Si colpì con forza al lato sinistro del petto con la mano destra, infilandola all'interno della ferita più grande che aveva ricevuto, e lacerandosi da solo la carne con un movimento brutale... aprì ancora di più il taglio, con una ferocia sconcertante... tanto che si poteva vedere chiaramente il suo sterno, così come il cuore che batteva rapidamente oltre le costole e le Vene Misterioses intorno ad esso.


“Hm?” ghignò Feng Feiyan: “Sta cercando di sucidarsi?”


“Io... non vi... permetterò mai... di fare.... del male... a mio... Cognato!!”


L'immenso dolore che attanagliava Xia Yuanba gli rese incredibilmente difficile pronunciare ogni singola parola, eppure disse quella frase con una totale sicurezza e una ferocia sorprendente. Dopo aver finito di parlare, richiamò nella mano destra le ultime, poche forze che gli restavano e la sollevò, per poi sferrare un violento pugno contro le sue stesse Vene Misterioses!


Bang!


Fu un colpo particolarmente possente. Sarebbe stato sufficiente ad uccidere Xia Yuanba, ormai moribondo! Quando il pugno colpì il suo cuore, tutto il suo corpo tremò. Sputò un grumo di sangue fresco dalla bocca e, nonostante avesse ancora il braccio sollevato, la luce nei suoi occhi si spense definitivamente.


Eppure, in quell'istante una luce dorata comparve fra le dita della sua mano. Quando svenne, il suo braccio ricadde al suo fianco, privo di forze. Ma attraverso la ferita che lui stesso si era aperto nel petto, si poteva vedere che le sue Vene Misterioses erano diventate completamente dorate!
                                


                                



