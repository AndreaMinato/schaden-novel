---
weight: 4620
title: Capitolo 462 - Esplodi! Il Risveglio dell'Imperatore Tirannico (2)
pubDate: 2025-01-31T17:03:16.135Z
tags:
    - atg
---


<em>Capitolo regolare
0 in coda, 0/10 donazione</em>
<em>-Schadenfreude</em>


Mentre Feng Feiyang stava per dare il colpo di grazia a Xia Yuanba, si fermò e domandò: "Cos'è quello?"


La luce dorata emanata dal petto di Xia Yuanba fece sussultare lievemente Ye Xinghan.
In seguito la sua espressione cambiò drasticamente. Perfino i suoi occhi, che finora erano rimasti socchiusi pigramente, si spalancarono pieni di paura: "Tyrannical... Tyrannical Emperor’s Divine Veins!!”


"Tyrannical Emperor’s Divine Veins? Cosa significa?" Feng Feiyan chiese con curiosità. Solo i Luoghi Sacri conoscevano le leggende riguardanti le Tyrannical Emperor’s Divine Veins. Nonostante fosse un Grande Anziano della setta della Divina fenice, Feng Feiyan non ne aveva mai sentito parlare.


Naturalmente aveva notato il cambiamento di espressione di Ye Xinghan, quando si era voltato verso di lui. Sussultò e poi guardò di nuovo Xia Yuanba... E le sue pupille si rimpicciolirono.


Il ragazzo, che prima sembrava stesse per morire, si alzò lentamente. Il bagliore dorato si diffuse dal suo petto avvolgendo gradualmente il suo corpo, inondando di luce i suoi arti e perfino i suoi capelli! Il moncherino nel braccio sinistro iniziò a ad allungarsi... la mano sinistra che aveva persa era ricresciuta in un solo momento!! Si era rigenerata completamente.


"C-c-cosa?!" Feng Feiyan strabuzzò gli occhi per lo shock. Questa era la scena più scioccante e incredibile che avesse mai visto in tutta la sua vita.


Non solo recuperò la sua mano, anche le ferite sul suo corpo si rigenerarono molto velocemente. In pochi secondi scomparirono. Xia Yuanba si raddrizzò e li osservò... Anche le sue pupille avevano un color dorato! I suoi muscoli, il suo sangue, i suoi capelli e le sue pupille... Non una sola parte del suo corpo non era dorata!


Questa anormalità spaventò Feng Feiyan al punto che il vecchio pensò di trovarsi di fronte ad un discendente del leggendario dio demoniaco. Deglutì e disse con voce tremante. "G... Giovane Maestro? Cosa sta succedendo? Che sia un qualche tipo di arte misteriosa... del Santuario Absolute Monarch?"


Tuttavia non ricevette risposta. Nel momento in cui si era girato, vide che Ye Xinghan, prima accanto a lui, era già a diverse centinaia di metri di distanza. E stava ancora fuggendo velocemente... Quella rapidità sembrava aver superato il limite di un Signore negli stadi intermedi! Prima, mentre era scioccato dai cambiamenti di Xia Yuanba, il vecchio non aveva notato che Ye Xinghan aveva iniziato a fuggire con tutte le sue forze.


E la direzione in cui stava scappando non era la stessa che aveva preso Yun Che, si stava solo allontanando da Xia Yuanba!


Feng Feiyan non capiva cosa fossero le "Tyrannical Emperor’s Divine Veins" che Ye Xinghan aveva menzionato, ma anche un idiota avrebbe capito quanto doveva essere terrificante un'esistenza in grado di spaventare fino a questo punto il Giovane Maestro. Fece un passo indietro, scatenò la sua energia e si preparò a scappare con tutte le sue forze... Ma subito dopo tremò e non si mosse di un solo pollice.


Perché in quel momento si sentì bloccato da un'aura indescrivibile. Una pressione soverchiante lo stava opprimendo, trattenendo un Signore come lui al punto da non potersi nemmeno muovere... Percepì questo potere colossale capace perfino di sigillare lo spazio circostante.


Cosa... è questo potere?!


Impossibile... Impossibile! Era sull'orlo della morte! Era estenuato, un Signore negli stadi intermedi mezzo morto! Come poteva possedere un'aura così forte... Com'era potuta accadere una cosa del genere?!


Shock e paura travolsero Feng Feiyan. Non importava quanto facesse circolare l'Energia Misteriosa nel suo corpo, non poteva muoversi di un solo pollice... Aveva la sensazione di essere inchiodato al muro, un condannato che poteva morire in ogni momento! Poté solo spalancare gli occhi mentre guardava Xia Yuanba.


L'espressione addolorata del ragazzo era stata rimpiazzata da una calma completa, priva di ogni emozione. I suoi occhi erano dorati, il loro colore era così puro che non si vedevano nemmeno le sue pupille.
Lentamente alzò il pugno destro...


Hiss!!


Lo spazio fu squarciato brutalmente da un raggio di luce e il corpo dorato di Xia Yuanba apparì proprio di fronte a Feng Feiyan... Il vecchio strabuzzò gli occhi, che si iniettarono di sangue. Chinò lentamente la testa e la sua vista iniziò ad appannarsi, delle braccia dorate erano affondate completamente nel suo corpo... Il suo corpo ancora più robusto dell'acciaio, fu squarciato come tofu dalle mani di Xia Yuanba.


"Che... genere... di mostro... sei... tu..."


Queste furono le ultime parole di Feng Feiyan. L'espressione di Xia Yuanba era completamente indifferente. Prima ancora che le sue labbra si muovessero, una voce bassa risuonò dalla sua gola. "Una misera creatura come te osa farmi infuriare... Muori!!"


Un'energia violenta esplose dal corpo di Feng Feiyan, distruggendo completamente i suoi organi e le sue Vene Misteriose. Feng Feiyan scoppiò direttamente, disperdendo la sua carne e il suo sangue fino a diverse centinaia di metri di distanza... Figuriamoci un cadavere intatto, non era rimasto nemmeno un dito.


Quando entrò in contatto con Xia Yuanba, il sangue scomparì, sul suo braccio non se ne vedeva nemmeno una traccia. Abbassò lentamente le braccia e guardò freddamente Ye Xinghan. Tuttavia non lo inseguì e cadde in avanti...


Plop... Xia Yuanba crollò pesantemente a terra e la luce dorata nel suo corpo scomparì. Anche quella pressione soverchiante svanì nel momento in cui iniziò a cadere.


Xia Yuanba non si mosse più, non aveva nemmeno la forza di tremare. Solo dopo un po' le sue dita si mossero e il suo braccio si alzò lentamente... Ci aveva messo diversi secondi per completare questa azione facile perfino per un bambino. Alla fine il suo palmo prese un pezzo di giada appeso al suo collo e usò tutte le sue forze per romperlo.


Ziing!!


La giada rilasciò un bagliore e poi apparì una piccola formazione al di sopra del corpo di Xia Yuanba. Il ragazzo svanì in un istante insieme alla formazione.


La situazione tornò alla calma, tuttavia l'odore del sangue aleggiò nell'aria per molto tempo. Nel cielo, a pochi chilometri da terra, una figura bianca mormorò: "Tyrannical Emperor’s Divine Veins? Di sicuro è incredibile... Oh?"


Dopo che Xia Yuanba era scomparso, Ye Xinghan stava tornando a tutta velocità. L'aura esplosiva del ragazzo era scomparsa, così non doveva più fuggire.


Ye Xinghan era veloce come una meteora e in un batter d'occhio era tornato sul posto. Era ancora scioccato. Scorse i dintorni con uno sguardo freddo e vide solo delle tracce di sangue e dei pezzi di carne a terra. Questi resti contenevano la debole presenza della stirpe della fenice, dimostrando che Feng Feiyan era già morto... Era morto miserabilmente. Tuttavia non riuscì a capire se anche Xia Yuanba era andato incontro al suo stesso destino.
Ricordando che il ragazzo non aveva esitato a ferirsi per risvegliare forzatamente il potere delle Tyrannical Emperor’s Divine Veins e che era sparito, molto probabilmente era già morto. Destare forzatamente il potere delle Tyrannical Emperor’s Divine Veins era un'azione suicida. C'era il rischio di esplodere e, anche se non fosse morto, sarebbe stato impossibile per lui fuggire.


"Le Tyrannical Emperor’s Divine Veins delle leggende... sono davvero apparse!" Ye Xinghan aveva un'espressione impaurita. Se non avesse sentito delle Tyrannical Emperor’s Divine Veins e non fosse fuggito con tutte le sue forze, allora quello che sarebbe morto miserabilmente non sarebbe stato Fei Fengyan, ma lui.


"Non c'era da meravigliarsi che quel vecchio Ancient Blue ci tenesse tanto a questa persona... Se non fosse morto, una volta cresciuto, avrebbe rafforzato ancora di più la posizione del Santuario Absolute Monarch! Meno male che è già morto... Se mio padre e gli altri sapessero che ho ucciso l'asso nella manica del santuario, di sicuro mi ricompenserebbero bene!"


Mormorò tra sé e sé. Dopo aver confermato la morte di Xia Yuanba, alla fine riuscì a calmarsi. Riguardo a Feng Feiyan...
Nonostante fosse un po' sfortunato, aveva già esaurito il suo valore. Feng Feiyan lo aveva aiutato a raggiungere il suo obiettivo, quindi non importava che fosse morto!


Ye Xinghan guardò verso la direzione in cui Yun Che e Feng Xue'er erano fuggiti prima e iniziò a sfrecciare come una meteora. La sua velocità superava di cinque o sei volte quella di Yun Che e portava una violenta tempesta dietro di sé.


---


Città della Fenice.


Feng Xichen alzava la testa occasionalmente per guardare l'arca e camminava avanti e indietro. Era preoccupato.
Subito dopo il Torneo delle Sette Nazioni c'era l'esplorazione dell'Arca Primordiale Misteriosa, quindi Feng Hengkong non avrebbe avuto il tempo di occuparsi di ciò che aveva fatto. Tuttavia sapeva molto bene che dopo questo evento, l'imperatore non lo avrebbe perdonato così facilmente. E dalla notte scorsa aveva percepito delle stranezze negli sguardi degli altri principi e perfino nelle espressioni dei normali discepoli della fenice.


In quel momento, brillò una luce proprio di fronte a lui. Una formazione di piccola scala apparì a mezz'aria e comparve una persona particolarmente robusta.


"Chi è?!"


Feng Xichen gridò sbalordito. Tuttavia notò che la persona aveva gli occhi chiusi. Non si muoveva minimamente, il suo volto era pallido e la sua presenza era incredibilmente debole. Non sembrava diverso da un cadavere. Fece due passi avanti e lo riconobbe con una sola occhiata. Chiaramente era il discepolo del Maestro Spirituale Ancient Blue del Santuario Absolute Monarch!


Il grido di Feng Xichen aveva richiamato le guardie fuori dalla stanza. Vedendo Xia Yuanba, esclamarono: "Non... non è il discepolo del Maestro Spirituale Ancient Blue? Si è diretto nell'Arca Primordiale Misteriosa stamattina, come può essere qui? E sembra che abbia subito gravi ferite."


L'aura di Xia Yuanba era spaventosamente debole e poteva morire in ogni momento. Se il discepolo del Maestro Spirituale Ancient Blue fosse morto nella città della fenice, allora sarebbe stata una catastrofe.
Feng Xichen iniziò a sudare e gridò con ansia: "Presto! Presto, portatelo nella Sala delle Medicine! Ordinate all'Anziano Feng Yu di salvare la sua vita ad ogni costo! Dopotutto è il discepolo del Maestro Spirituale Ancient Blue. Se morisse qui, allora il santuario si infurierebbe con noi e saremmo spacciati!!"


"S-sì!" Le due guardie si irrigidirono e sollevarono con cautela Xia Yuanba, affrettandosi verso la Sala delle Medicine.
                                


                                



