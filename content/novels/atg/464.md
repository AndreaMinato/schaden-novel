---
weight: 4640
title: Capitolo 464 - Canzone del Sepolcro di Fiori
pubDate: 2025-01-31T17:03:16.135Z
tags:
    - atg
---


<strong>Capitolo regolare, 0 in coda, 0/10 donazione
-Alstor, che ora ha la patente. state attenti. </strong>


Yun Che era veloce. Ma, in confronto a Ye Xinghan, era semplicemente troppo lento. La distanza fra i due diminuì rapidamente. In una decina di secondi, era già a trecento metri da lui. Yun Che strinse ancora più forte Feng Xue'er, digrignando i denti. Nella sua mente i pensieri si avvolgevano in spirali caotiche e ansiose, stava cercando disperatamente una via di fuga. Ma, a quel punto, avvertì improvvisamente una presenza, che lo individuò a sua volta e scomparve un solo istante dopo, facendo sparire però quasi metà della sua sensazione di pericolo.


Yun Che si voltò frettolosamente, soltanto per scoprire con stupore che una sagoma bianca come la neve stava lentamente scendendo dal cielo, ponendosi fra lui e Ye Xinghan. Una Energia Misteriosa molto densa e potente aveva inoltre occultato la presenza di Yun Che e nascosto l'area intorno a lui.


Quello è... Ji Qianrou!?


Yun Che si sentì immediatamente molto più tranquillo. Inspirò profondamente, e riprese ancora una volta a correre, scattando in avanti il più velocemente possibile.


“Yo, Piccolo Hanhan. Dove vai così di fretta? Che coincidenza, io mi sto annoiando e non ho nulla da fare. Posso esserti d'aiuto?” Ji Qianrou giocherellò con le dita, sbatté i suoi occhi simili a fiori e fissò Ye Xinghan, sorridendo. L'aura priva di forma emanata dal suo corpo, tuttavia, aveva completamente riempito lo spazio intorno a Ye Xinghan, impedendogli di avanzare anche solo di un passo.


Non appena vide Ji Qianrou, Ye Xinghan capì di essere nei guai. Considerando il suo carattere, era impossibile che non avesse nessun secondo fine. E siccome, inoltre, si era fatto avanti con un tempismo così perfetto, probabilmente doveva aver osservato dall'ombra tutto l'accaduto. Ye Xinghan rispose, scuro in volto: “Ji Qianrou, vattene subito. Non rovinarmi questo momento di gioia.”


“Aiyo, Piccolo Hanhan, sei così sgarbato.” Ji Qianrou simulò uno sguardo offeso e spaventato, ma subito dopo il suo viso, che sembrava un fiore di pesco, si illuminò di nuovo di felicità: “Ma, Piccolo Hanhan, sei davvero carino da arrabbiato, non riesco a fare a meno di volerti accarezzare il volto... Piccolo Hanhan, avvicinati e lasciati dare una bella carezza.”


“Tu...” Ye Xinghan cominciò a tremare, non poté che indietreggiare di un passo. Subito dopo, stringendo i denti, disse: “Ji Qianrou, avevo percepito già da parecchio che qualcuno, da qualche parte, ci stava spiando. Come avrei dovuto aspettarmi, eri tu. Siamo entrambi membri dei Luoghi Sacri, non c'è bisogno di perdere tempo con queste sciocchezze! Dovresti sapere a chi sto dando la caccia, quindi sbrigati a levarti di torno. Io, Ye Xinghan, ti dovrò un favore! Altrimenti... Umpf! Non ci sono legami neppure fra te e la setta della Divina Fenice. Non ti converrebbe diventare un mio nemico mortale soltanto per aiutare un setta sull'orlo del collasso!”


“la setta della Divina Fenice?” Ji Qianrou fece roteare gli occhi all'indietro, poi rise con femminilità: “Ti riferisci a quella ragazzina della setta della Divina Fenice? È davvero adorabile, ma non importa nulla che lei viva o muoia. È solo che trovo divertente vederti giocare al gatto e al topo con il Piccolo Cheche, quindi non potevo che intromettermi, rendendo un po' più difficile questo giochetto. Così sarà molto più divertente, sai~!”


“Yun Che?” Ye Xinghan corrugò la fronte, dubbioso. Ji Qianrou lo aveva davvero fermato così all'improvviso non per proteggere Feng Xue'er, ma Yun Che?


Sebbene Ye Xinghan possedesse un'Arma Tyrant Profound, non era comunque affatto in grado di tenere testa a Ji Qianrou. Se voleva intrappolarlo, non avrebbe potuto fare nulla per sfuggirgli. Chiese, con tono solenne: “Cosa guadagni aiutando quel Yun Che? Il Re Demoniaco dal Volto di Giada sta davvero lavorando per un moccioso dell'Impero Ventoblu con meno di vent'anni! Devi ammettere che è ridicolo.”


“Lavorando per lui? Piccolo Hanhan, su questo ti sbagli-oh.” Ji Qianrou disegnò dei cerchi nell'aria con un dito: “Ti ho già detto che volevo solo partecipare a questo giochetto fra il Piccolo Hanhan e il Piccolo Cheche. Passeranno ancora venti ore prima che questo mondo si chiuda. Se il gioco finisse così in fretta, non potremo più divertirci per il resto del tempo. Sarebbe così noioso, sai. Huu--”


Ji Qianrou sollevò la mano destra, stringeva fra le dita bianche come la neve un meraviglioso petalo rosso, ma nessuno avrebbe saputo dire da quanto tempo lo avesse in mano. Con un leggero movimento delle dita, improvvisamente, il petalo volteggiò verso Ye Xinghan come se trasportato da una delicata brezza. Quando fu a meno di tre metri da lui, accelerò senza preavviso e in un solo istante sfrecciò alla velocità di un proiettile, disegnando in aria una linea rossa che non scomparve per parecchio tempo.


Ye Xinghan mosse leggermente il capo, e il petalo sembrò volare alle sue spalle passando proprio da dove un istante prima si trovava la sua gola. Il gelido intento omicida di Ji Qianrou, rivelato per un solo istante, gli aveva fatto fermare il cuore per una frazione di secondo. Con tutte le sue forze, mantenne un'espressione alma e indagò con voce cupa: “Vuoi uccidermi?”


“Aiya, che parola spaventosa, Piccolo Hanhan. Come potrei sopportare di ucciderti, Piccolo Hanhan?” con uno sguardo ansioso, Ji Qianrou scosse la testa per negare tutto... Sicuramente era abbastanza forte da poter assassinare Ye Xinghan, e se lo avesse fatto in quel luogo non avrebbe lasciato tracce. Tuttavia, Ji Qianrou sapeva bene che Ye Xinghan aveva certamente su di sé un Marchio dell'Anima posto personalmente da Ye Meixe, il Monarca Celeste della Sala Sun Moon Divine. Non appena fosse morto, i frammenti di memoria contenenti tutto ciò che aveva visto nei suoi ultimi minuti di vita sarebbero stati trasmessi all'anima di Ye Meixe, permettendogli di sapere chi fosse l'assassino.


Ji Qianrou era arrogante, ma non era così folle da farsi odiare a morte dal Monarca Celeste. Inoltre, la morte di Ye Xinghan non avrebbe portato soltanto ad una vendetta personale, ma ad un conflitto fra l'intera Sala Sun Moon Divine e tutto il Palazzo Supreme Ocean.


“Ma se sarai disubbidiente, Piccolo Hanhan, in quanto tuo Anziano dovrò proprio darti una piccola lezione. Non sei d'accordo, Piccolo Hanhan~?” aggiunse Ji Qianrou, sorridendo.


Ye Xinghan strinse i pugni, gli sembrava che il suo cuore stesse per esplodere dalla rabbia. La sua preda era proprio di fronte a lui, poco prima; avrebbe potuto impadronirsi subito del corpo e del Sangue di Feng Xue'er... il suo Sangue, in particolare, era un tesoro dal valore inestimabile che in futuro avrebbe potuto aiutarlo a diventare il padrone di tutto il continente, doveva ottenerlo a qualsiasi costo. Eppure, quel Ji Qianrou... doveva saltare fuori proprio in quel momento!


“Ji Qianrou, di solito ti rispetto in quanto mio Anziano, quindi sono sempre stato educato con te. Ti ho sempre trattato con gentilezza... quindi ora fallo anche tu!” dopo aver capito che Ji Qianrou non lo avrebbe mai ucciso, Ye Xinghan assunse un tono più sicuro nonostante l'agitazione, come se volesse usare il suo status di Giovane Maestro di un Luogo Sacro per intimorirlo.


“Aiyoyo...” Sebbene Ji Qianrou stesse ancora sorridendo, come poteva spaventare Ye Xinghan? “Sai, questo mio volto perfetto è la cosa più preziosa che possiedo, non potrei mai rinunciarvi. Ma, in quanto al tuo brutto volto, Piccolo Hanhan... non mi interessa averlo.”


“Tu...”


Ye Xinghan era riuscito a mormorare una sola parola, quando in un batter d'occhio Ji Qianrou agì senza preavviso. Due raggi di Energia Misteriosa brillarono nell'aria, sfrecciando verso Ji Qianrou.


“Sun Moon Cage!!”


Quando reagì, Ye Xinghan utilizzò direttamente la più potente Abilità Profound di Restrizione della Sala Sun Moon Divine. Naturalmente, voleva intrappolare Ji Qianrou sfruttando un momento in cui non si stava difendendo.


Di fronte al rapido contrattacco di Ye Xinghan, Ji Qianrou non ebbe la minima reazione. Persino l'elegante curva delle sue labbra non cambiò di una virgola. Fece ondeggiare con grazia soltanto due dita, e due petali rossi volteggiarono delicatamente verso destra e sinistra.


Ping! Ping!


Quando i raggi di Energia Misteriosa luminosa che contenevano un'enorme forza restrittiva toccarono i due petali, scoppiarono immediatamente come bolle di sapone, disperdendosi ai lati e creando due violentissime tempeste di vento. Al centro dei due vortici, tuttavia, neppure i capelli o i lembi degli abiti di Ji Qianrou svolazzarono. Distese tutte e cinque le dita, e su ognuna di esse brillò un bagliore di colore diverso, ognuno dei quali era incredibilmente bello. Chiuse gli occhi, che sembravano due fiori di pesco, e disse con un sorriso affettuoso: “Come immaginavo hai scelto di disobbedire, Piccolo Hanhan. In questo caso sarò costretto a darti una piccola lezione, sai~”


“Ji Qianrou, non credere che io abbia paura di te! Sono davvero curioso di scoprire cosa riuscirai a farmi!”


Lo sguardo di Ye Xinghan era tagliente e spietato. La Calamità Sun Moon si aprì completamene nella sua mano, e la sua aura esplose, riversando uno tsunami di Energia Misteriosa terribilmente forte.


“Yin Yang Evanescence! ...Muori!!”


Due raggi di luce, uno nero e uno bianco, scaturirono dalla Calamità Sun Moon. Si intersecarono a mezz'aria, e deformando leggermente lo spazio attraverso cui passavano si diressero verso Ji Qianrou.


Di fronte a quella terribile mossa letale, Ji Qianrou era ancora una volta calmo. Inclinò delicatamente il polso, facendo danzare le dita. Le luci colorate sulle punte delle sue dita si mescolarono l'una all'altra, creando degli spettacolari riflessi multicolore: “Piccolo Hanhan, devi goderti appieno questa Canzone – del – Sepolcro di Fiori... d'accordo?”


Quando anche quell'ultima parola fu uscita dalle sue labbra, i bagliori colorati sulle dita di Ji Qianrou divennero molto più luminosi. In un istante, petali gialli, rossi, rosa, verdi, blu, bianchi, marroni... di tutti i colori, caddero dal cielo come un'incantevole pioggia di arcobaleni floreali.


L'energia Yin e Yang aveva una forza esplosiva, ma man mano che attraversava la pioggia di fiori il raggio divenne sempre più piccolo... quando era ancora a parecchi metri da Ji Qianrou, scomparve definitivamente.


“Co... Cosa!?”


Ye Xinghan aveva sentito molte storie su quanto fosse mostruoso Ji Qianrou. Ma non si erano mai affrontati di persona, quindi non si sarebbe mai aspettato che quei suoi petali fossero così terribili! In quell'istante, il vento soffiò verso Ye Xinghan, portando con sé un forte profumo e moltissimi di quei petali di fiore. Le pupille di Ye Xinghan si contrassero, e arretrò istintivamente di qualche passo. Ma dopo un solo secondo, fu travolto da una forza lacerante e incredibilmente spaventosa.... anzi, per essere precisi, quella forza proveniva da ogni singolo petalo! La potenza di quell'Energia Misteriosa tagliente lo faceva sentire del tutto impotente. Si limitò a fissare i fiori con gli occhi spalancati, mentre i petali, uno ad uno, lo raggiungevano.


Il primo atterrò sulla sua spalla... era chiaramente solo un petalo, eppure non appena lo toccò ebbe la sensazione che una montagna lo stesse schiacciando a terra e, siccome era a mezz'aria, perse quota. Subito dopo, il secondo, il terzo, il quarto, il quinto... sempre più petali si appoggiavano su di lui. Ad ognuno di essi, Ye Xinghan veniva trascinato ancora di più verso terra. Dopo alcune dozzine di petali, non riuscì più a volare e precipitò violentemente.


Persino dopo che si fu schiantato, quell'immenso peso gli impedì di rialzarsi, costringendolo a inginocchiarsi... alla fine, tutta la parte superiore del suo corpo venne schiacciata contro il freddo e duro terreno, impedendogli anche solo di sollevare la testa.


“Ji... Qian... Rou!!” il viso di Ye Xinghan era premuto a terra. Con la voce roca, ringhiò: “Ti assicuro che non ti perdonerò. Se un giorno ti avrò fra le mie mani, io...”


Un petalo atterrò immediatamente sulle sue labbra, impedendogli anche di parlare. Ji Qianrou scosse la testa, e commentò in tono compassionevole: “Voi giovani, in fin dei conti, siete troppo avventati. In una situazione del genere, hai davvero il coraggio di minacciarmi. Non temi che, se mi arrabbiassi, potrei accidentalmente tagliarti la testa... quando si taglia la testa a una persona, dalla sua gola sgorga abbastanza sangue da riempire il cielo... Oh... quello sì che è lo spettacolo più stupendo, più inebriante che ci sia al mondo.”


Ji Qianrou si sollevò in aria con leggerezza, mormorando a bassa voce fra sé e sé: “Dovere un favore a qualcuno rimarrà sempre la sensazione più orribile che esista. Ma ora sono finalmente riuscito a restituirlo. Non so neppure io quanto a lungo il Piccolo Hanhan resterà sepolto sotto quei petali...Huu. Se nonostante questo il Piccolo Cheche finirà comunque per essere catturato dal Piccolo Hanhan, di certo non sarà più colpa mia, Umpf. Hehehehehe...”
                                


                                



