---
weight: 4720
title: Capitolo 472 - Stravolgimento (2)
pubDate: 2025-01-31T17:03:16.136Z
tags:
    - atg
---






<em>Capitolo regolare
1 in coda, 0/10 donazione</em>
<em>-Schadenfreude</em>


Ancient Blue spiccò il volo portando con sé Xia Yuanba, era diretto al Santuario Absolute Monarch. Non era molto veloce e, sulla via del ritorno, i due erano stranamente silenziosi. L’espressione di Xia Yuanba era impassibile e non si muoveva. Non c’era il minimo cambiamento nella sua espressione, si limitava a fissare in avanti come una marionetta senz'anima.


Ancient Blue lo guardava in continuazione e ogni tanto sospirava. Dopo un po’ disse: ”Hai già fatto del tuo meglio. Ormai è finita, dovresti smettere di avvilirti e biasimare te stesso.”


L’espressione di Xia Yuanba rimase rigida come prima, non ebbe alcuna reazione.


“Aaah.” Il Maestro Spirituale Ancient Blue sospirò e disse: ”So che ora desideri vendicarti per Yun Che, ma hai risvegliato forzatamente l’energia primaria delle tue Vene Misteriose, sovraccaricandole. Per almeno due anni non riuscirai ad usare un briciolo della tua Energia Misteriosa. In questo periodo di tempo, dovrai mettere da parte i pensieri inutili e riposare in pace… Dopotutto Ye Xinghan è il Giovane Maestro della Sala Sun Moon Divine. Se desideri vendicarti, anche se non badassi alle innumerevoli relazioni intricate tra il Santuario Absolute Monarch e loro, sarebbe comunque impossibile.”


Xia Yuanba non reagì.


Due anni fa, nella Villa della Spada Celestiale, quando aveva pensato che Yun Che fosse morto per salvarlo, era scoppiato a piangere e la sua mente era stata sul punto di collassare, mentre stavolta non versò una lacrima, né mostrò una reazione eccessiva. Non aveva detto una sola parola nonostante fosse passata metà giornata. Era spaventoso quanto fosse silenzioso.


Alla fine si mosse. Si posò la mano al petto e disse a bassa voce: ”Maestro, desidero andare ad allenarmi in isolamento per tre anni.”


“Allenamento in isolamento per tre anni?” Il Maestro Spirituale Ancient Blue mostrò un’espressione scioccata. Tuttavia, quando vide la posizione del braccio del ragazzo, il suo sguardo brillò e disse all'improvviso: ”Che sia accaduto un qualche tipo di cambiamento nelle tue Vene Misteriose?”


Xia Yuanba non rispose.


Il Maestro Spirituale rimase fermo per un momento, poi annuì: ”Dato che lo desideri, naturalmente ti accontenterò. Ne parleremo dopo essere tornati al santuario.”


Ancient Blue si tranquillizzò solo dopo averlo sentito parlare, la sua velocità di volo aumentò. Il Maestro Spirituale in realtà non sapeva se preoccuparsi o rallegrarsi. Dopo il suo incontro con Yun Che, Xia Yuanba aveva mostrato una personalità completamente diversa, era diventato particolarmente caloroso ed energetico. Era l’esatto opposto di ciò che un Imperatore Tirannico aveva bisogno, questo gli faceva temere che i progressi del ragazzo si sarebbero fermati o che sarebbe perfino regredito.


Ora, la morte di Yun Che nell'arca gli aveva dato un forte colpo e provava odio fino all'osso. Pieno di senso di colpa e furia, desiderava solo la vendetta… Al momento, nonostante Xia Yuanba non potesse più usare la sua Energia Misteriosa, il maestro sentiva un odio intenso provenire dal ragazzo e l’intensità di questo sentimento quasi lo spaventava. Questa furia mostruosa lo avrebbe stimolato mentre avrebbe desiderato ancora di più il potere per attuare la sua vendetta. Questo lo avrebbe fatto diventare più silenzioso e freddo.


Tutto questo avrebbe stimolato la crescita del suo cuore di Imperatore Tirannico e allo stesso tempo avrebbe accelerato il risveglio delle sue Tyrannical Emperor’s Divine Vein.


Tuttavia sentiva un po’ di amarezza dopo aver visto un genio dal futuro illimitato morire in questo modo.


---


Come se avesse perso tutte le forze, Cang Wanhe si accasciò sul suo trono con un volto pallido.


“Questo… è già stato confermato?” Disse Cang Wanhe con un’espressione inorridita.


“Sì… Il Principe Consorte non è uscito e l’Arca Primordiale Misteriosa è scomparsa. Dopodiché la setta della Divina Fenice ha confermato che il Principe Consorte è… morto per salvare la principessa Xue. Al momento tutte le sette nazioni dovrebbero essere a conoscenza della questione.” Disse con un’espressione addolorata l’eunuco accanto all'imperatore. Balbettò per un po’ per poi dire: ”Sua Maestà, resista al dolore per favore… C’è un’altra questione… non so se dovrei parlarne.”


“Parla…”


“Navy Tide, l’Impero del Demonio Nero, Grand Asura, Sunflower Dew e Divine incense, queste cinque nazioni ci hanno trasmesso dei messaggi, cancellando le prenotazioni che avevano fatto per porgerci visita.” L’eunuco diede un’occhiata a Cang Wanhe e disse frettolosamente: ”Tuttavia, sua maestà, non c’è bisogno di infuriarsi. Dato che il Principe Consorte è morto per salvare la principessa Xue, l’Impero della Divina Fenice sarà profondamente grato nei nostri confronti. Probabilmente l’imperatore stesso ci porgerà visita personalmente.”


Cang Wanhe sospirò. Chiudendo gli occhi, fece un cenno: ”Puoi andare per ora. Lasciami avere un po’ di pace e tranquillità per un momento… Non lasciare che Yue’er lo sappia… Vai.”


Proprio in quel momento, al di fuori della sala, risuonò il rumore di qualcuno che si accasciava a terra. Subito dopo una domestica di palazzo gridò: ”Ah… principessa Cang Yue! Guardie, sbrigatevi! La Principessa Cang Yue è svenuta…”


Cang Wanhe sussultò, poi si alzò di scatto e accorse: ”Yue’er!!”


---


Prima di quest’anno nessuno, nemmeno Yun Che stesso, si sarebbe aspettato che la morte di una sola persona potesse sconvolgere un intero paese. Al momento, dopo che si erano diffuse notizie della sua morte nell'arca, tutti i cittadini della nazione Ventoblu ne erano rimasti scossi.


Ed era stato un colpo così forte… sufficiente a decidere il futuro del paese.


Villa della Spada Celestiale.


Mentre calava la notte, Ling Tianni fluttuò nel cielo sopra la Terrazza delle Spade. Guardò in alto il cielo pieno di stelle. Più di diecimila spade stavano danzando attorno, eppure nessuna di esse poteva avvicinarsi a lui nel raggio di trenta metri.


Ling Yuefeng arrivò vicino a lui e lo salutò rispettosamente: ”Padre.”


“Dov’è andato Jie’er?” Disse con calma Ling Tianni con una voce afflitta.


“Al momento è nell'Impero della Divina Fenice, ci vorranno ancora un po’ di giorni prima che ritorni.” Disse Ling Yuefeng. Fissò Ling Tianni e continuò: ”Padre, ha qualche questione importante di cui discutere?”


“Ahhh... “ Ling Tianni sospirò. “Sta per avvenire un grande cambiamento nella nazione.”


Ling Yuefeng sussultò: ”Cosa intendi con questo?”


“Nei prossimi giorni faremo dei preparativi. Quando Jie’er tornerà, ordina a Yufeng di andare con Yun’er nella regione della Potente Spada Celestiale per un po’ di anni. Falli tornare solo dopo che avranno padroneggiato completamente la Spada Assoluta Heaven’s Might. In questo periodo di tempo la nostra Villa della Spada Celestiale chiuderà le porte.” Disse con tono grave Ling Tianni.


“Chiudere le porte? Perché dobbiamo chiudere le porte?” Esclamò Ling Yuefeng.


“Perché non possiamo prevenire il grande stravolgimento che avverrà nella nazione, nemmeno se provassimo ad interferire. Ciò che possiamo fare è solo salvarci.” Disse con un sospiro Ling Tianni.


“Questo… Cosa sta per accadere? Potresti spiegarmelo meglio?” Disse Ling Yuefeng con un’espressione scioccata e dubbiosa.


“Tra non molto capirai. Dopo aver chiuso le porte, anche se ci fosse una tempesta nel mondo esterno, la ignoreremo. Non ricevere alcun ospite, specialmente la famiglia imperiale Ventoblu e Asgard Nuvola Gelida… anche se venissero alle nostre porte a pregare aiuto, non rispondere. Ricordarlo!”


Ling Yuefeng mostrò un grande stupore. Guardando l’espressione risoluta di Ling Tianni piena di impotenza, poté solo annuire: ”Sì.”


---


In un altro luogo, un altro spazio.


Yun Che, che tutti avevano dato per morto, in realtà era sopravvissuto…
Al momento era più sveglio che mai.


Nel momento in cui l’Arca Primordiale Misteriosa era scomparsa dai cieli della Città della Divina Fenice, la turbolenza spaziale lo aveva assalito, facendolo sentire come se fosse infilzato e attaccato da innumerevoli lame di metallo. Perfino lui che possedeva una fortissima determinare, ruggì di dolore. Lo spazio si stava squarciando e contorcendo, così anche il suo corpo fu fatto a pezzi. La forza terrificante che stava avvolgendo il suo corpo lo fece sentire come se le sue ossa fossero state tutte spezzate.


Non era mai stato così vicino alla morte. Tuttavia, con la sua determinazione a sopravvivere, Yun Che lottò con tutta la sua Energia Misteriosa e volontà rilasciando una barriera Sealing Moon Locking Sun.


Cht… Cht… Cht…


Lo scudo permise a Yun Che di calmarsi. Comunque la barriera fu travolta dalla turbolenza spaziale e poteva crollare in ogni momento. In quel momento la voce di Jasmine risuonò nelle orecchie del ragazzo: ”Farai meglio ad ascoltarmi bene! L’Arca Primordiale Misteriosa al momento si sta trasferendo. Non si sa quanto durerà questa condizione. Molto probabilmente ci metterà decine o forse centinaia di anni. E durante questo processo l’arca si riempirà di turbolenze spaziali. Perfino un Monarca di alto livello non riuscirebbe a resistere per molto tempo e verrebbe ridotto in cenere.”


“Ma tu hai ancora un briciolo di speranza di sopravvivere perché possiedi il corpo di un Dio Drago. Il tuo corpo non può essere distrutto così facilmente, specialmente le tue ossa. Inoltre possiedi la Grande Via del Budda! Nonostante le turbolenze spaziali siano spaventose, la forza della natura contenuta in queste forze sono superiori ad un normale ambiente! Se vuoi sopravvivere, allora usa la Grande Via del Budda con tutte le tue forze, assorbi più che puoi la forza della natura nelle turbolenze per guarire il tuo corpo e ripristinare la tua Energia Misteriosa!”


“Se la tua velocità può raggiungere a stento il ritmo con cui vieni ferito o anche superarlo, potrai sopravvivere! Questa è la tua unica speranza!”


La voce di Jasmine fece spalancare gli occhi al giovane, che stava già attendendo l'arrivo della morte… Gli oggetti davanti a lui venivano contorti e in questo spazio stavano fluttuando il suo sangue e la sua carne. La sua determinazione che prima si era affievolita, iniziò a risvegliarsi. Ringhiò e fece circolare la Grande Via del Budda con tutta la concentrazione che aveva a disposizione.


Un turbine dorato apparì sulla testa di Yun Che. Il mulinello iniziò a vorticare lentamente, per poi accelerare. Alla fine apparì una piccola pagoda, nello spazio turbolento sembrava completamente intatta.


La pagoda vorticò lentamente iniziando ad assorbire la forza della natura circostante… All’inizio Yun Che si rallegrò perché ciò che aveva detto Jasmine si era rivelato corretto. La forza della natura della turbolenza era molto più densa rispetto a ciò che pensava. Grazie alla Grande Via del Budda sembrava che un fiume fluisse nel suo corpo.


In un istante, la scintilla vitale di Yun che si riaccese intensamente. Ad una velocità visibile ad occhio nudo, il suo corpo iniziò a rigenerarsi. Era ricoperto di gravi ferite, tuttavia con la circolazione della Grande Via del Budda, nonostante il dolore, ogni secondo si stava rigenerando… Passarono dieci secondi, cento… un’ora… due ore… sei ore… era passato un giorno…


Yun Che era ricoperto di sangue, ma le sue ferite non peggiorarono. Era ancora vivo… In quest’Arca Primordiale Misteriosa dove fioriva la forza della natura, il suo potere rigenerativo riusciva a reggere il confronto con le ferite create della turbolenza! Questo gli permise di sopravvivere un giorno in quest’arca piena di tempeste spaziali!


Il numero di volte in cui il suo corpo era stato lacerato, guarito, lacerato e poi di nuovo guarito… era così alto che non riusciva a tenere il conto. Aveva consumato molta Energia Misteriosa per mantenere la sua forza vitale… In questo ciclo terrificante, il suo organismo e la sua energia venivano raffinati in modo incredibile...
                                


                                



