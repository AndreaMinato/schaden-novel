---
weight: 473
title: Capitolo 473 - Stadio del Cielo Misterioso
pubDate: 2025-01-31T17:03:16.136Z
tags:
    - atg
---


<em><strong>CAPITOLO SPONSORIZZATO ringraziamo NanoWar!</strong>
0 in coda, 0/10 donazione</em>
<em>-Schadenfreude</em>


“Umpf, non male, sei sopravvissuto.”


Nonostante la sua voce fosse indifferente come al solito, in realtà Jasmine era sollevata.


Il volto di Yun Che era macchiato di sangue e non si poteva nemmeno distinguere la sua espressione. Sulla sua testa continuava a vorticare una pagoda dorata che assorbiva l’energia del mondo senza fermarsi… e Yun Che non gli permetteva di fermarsi nemmeno per pochi secondi, altrimenti sarebbe stato fatto a pezzi dalla turbolenza spaziale.


In passato c’erano state molte persone che, per varie ragioni, non erano riuscite a lasciare l’Arca Primordiale Misteriosa. Tra di esse c’erano Signori e perfino un Monarca. Tra i Signori, anche se avessero usato tutte le loro forze, non sarebbero riusciti a resistere per più di trecento secondi. Il Monarca invece aveva resistito per dieci giorni prima di essere fatto a pezzi. Sopportare una tempesta del genere non era un problema per un Signore o un Monarca, ma perfino il più forte tra di loro non sarebbe riuscito a resistere a questo tipo di pressione per sempre.


Tuttavia, Yun Che, la cui forza era di gran lunga inferiore ad un Signore poteva sopravvivere… anche se lo avrebbe fatto sopportando un enorme dolore.


Yun Che strinse i denti fino a spaccarseli. Gli sembrava di essere in un purgatorio, la turbolenza spaziale squarciava ogni parte del suo corpo. Se fosse stato qualcuno con una determinazione minore, anche se fosse riuscito a resistere, alla fine avrebbe preferito morire piuttosto che sopportare una tortura del genere.


Il tempo continuò a scorrere in questa tempesta spaziale, ma Yun Che non riusciva a capire quanti giorni passavano… Non si rese conto che era già passato un mese intero.


Nell'arco di un mese la pagoda non aveva smesso di vorticare e la sua Energia Misteriosa non si era fermata nemmeno per mezzo secondo. Se qualcuno gli avesse detto che era sopravvissuto in tali circostanze per un mese intero senza morire, perfino lui non ci avrebbe creduto.


Nello scorso mese, aveva perso continuamente sangue per poi rigenerarlo; la sua pelle e la sua carne si disintegravano e guarivano in continuazione; la sua Energia Misteriosa veniva consumata e recuperata… La frequenza di questo processo di tempra superava di gran lunga il numero di tutte le prove che aveva superato nelle sue due vite.


Una figura raffinata vestita di rosso stava di fronte a Yun Che, nell'ultimo mese, Jasmine non era tornata nella Perla del Veleno Celeste, invece aveva osservato ogni piccolo cambiamento nel giovane. Quando Yun Che era sopravvissuto fino al decimo giorno, ne era già stata scioccata, credeva che non avrebbe resistito ulteriormente, eppure i limiti di Yun Che avevano di nuovo superato le sue aspettative. La determinazione di Yun Che era incredibilmente tenace… inoltre gli era stata donata l’Anima del Dio Drago!


Yun Che non si rendeva conto dei suoi cambiamenti, ma Jasmine poteva vederli chiaramente. Mentre passava il tempo, le capacità di resistenza di Yun Che diminuivano gradualmente indipendentemente dal ritmo con cui la sua Energia Misteriosa protettiva veniva rilasciata e la velocità con cui roteava la pagoda, eppure la turbolenza spaziale non dava segno di attenuarsi… Tuttavia Yun Che resistette, mantenendo un equilibrio tra il danno e la rigenerazione.


Questo perché la sua forza, insieme alla densità di forza misteriosa stava aumentando in modo esplosivo durante questo processo.


Jasmine guardò Yun Che e mormorò tra sé e sé:
“In un mese, la densità di forza misteriosa è aumentata di tre volte. La continua distruzione e rigenerazione del corpo ha stimolato il Midollo del Dio Drago, facendogli produrre più sangue, mentre l’aura del Dio Drago è raddoppiata… è un cambiamento più esagerato di quello che mi aspettavo.”


Poi rise debolmente e mormorò: ”Sembra che non mi sia sbagliata.”


Tuttavia, perfino con l’esistenza dell’Anima del Dio Drago, Yun Che aveva quasi superato il limite.


Il suo corpo iniziò a barcollare, la rotazione della pagoda sulla sua testa stava rallentando sempre di più. Alla fine il bagliore dorato della pagoda si attenuò, sembrava sul punto di scomparire da un momento all'altro.


Le sopracciglia di Jasmine si aggrottarono e la ragazza disse con un tono di voce risoluto da maestra: ”Ascolta con attenzione Yun Che, questa è una prova per la tua determinazione, se non vuoi morirei farai meglio a mettercela tutta ed insistere. Se riuscirai a sopportarla per un anno, allora c’è la possibilità che il tuo corpo si abitui alla turbolenza spaziale e non ne sarai più influenzato, allora il tuo organismo sarà resistente come quello di un Monarca” Non molti nel continente del Cielo Misterioso saranno in grado di ferirti” Ma se non potrai resistere, allora morirai!”


La voce di Jasmine risuonò nelle orecchie di Yun Che con chiarezza, la sua determinazione si rafforzò un po’ sentendola; la pagoda sulla sua testa brillò debolmente, emettendo un bagliore dorato. Dopo un po’ disse con voce indistinta: ”Un… anno…”


Jasmine disse freddamente: ”Sembra che sia impossibile per te resistere per un anno. Tuttavia tra le persone più potenti che conosco, incluso mio fratello, hanno sperimentato un tormento migliaia di volte più intenso per diventare più potenti, così potente che non puoi nemmeno immaginartelo! Eppure il motivo per cui uno è più forte è proprio perché è capace di sopportare ciò che le persone normali non sono in grado di affrontare. Possono ottenere con la loro determinazione ciò che le persone normali credono sia impossibile!”


“Se scegli di non fare del tuo meglio per sopportarlo solo perché è ‘impossibile’, per la ‘disperazione’ o il ‘dolore intollerabile, allora non solo non sarai capace di diventare una persona veramente potente, morirai! Non avrai nemmeno un futuro!”


Le parole di Jasmine lo colpirono, stimolando con violenza il suo stato mentale e risvegliando la sua natura ostinata e il suo orgoglio. Con un ruggito, aprì gli occhi che stava chiudendo da un mese rivelando il loro intenso colore rosso.


La forza misteriosa che aveva quasi esaurito, aumentò di nuovo. La pagoda rilasciò un intenso bagliore dorato, assorbendo con intensità l’energia del mondo e permettendo che il suo corpo ferito si rigenerasse più velocemente.


La condizione di Yun Che fece ammorbidire l'espressione di Jasmine. Tuttavia sapeva che era soltanto un miglioramento temporaneo e presto sarebbe entrato sull'orlo del collasso… in effetti sarebbe stato ancora più serio. In base alla forza e alle basi di Yun Che era già un miracolo che fosse durato fino ad ora. Cercare di sopportarlo in quel modo, sarebbe stato praticamente impossibile… Eppure Jasmine stava aspettando un’opportunità.


A quel punto Yun Che sentì che l'Energia Misteriosa che stava rilasciando aveva perso il controllo. Agitandosi caoticamente, non si precipitò fuori dal suo corpo, invece si ritrasse nelle sue Vene Misteriose. Tutta l'Energia Misteriosa formò un ciclone gigantesco, roteando con incredibile violenza.


Yun Che si agitò: questo era…


Bang!


Un ciclone caotico esplose all'improvviso, allo stesso tempo una luce rossa e blu brillò dalle sue Vene Misteriose. In esse vorticò un'aura profound che si precipitò rapidamente in ogni tendine del suo corpo. Le sue Vene Misteriose iniziarono ad allungarsi rapidamente, i suoi meridiani si rimpicciolirono e si espansero a causa dell’eccesso si profound aura, come se stessero danzando per l’entusiasmo.


L’Stadio della Terra Misteriosa aveva un’aura color bianco nebuloso, eppure in quel momento era diventata nivea! Aveva una densità superiore simile a quella di un fluido. l'Energia Misteriosa protettiva si era espansa ed era diventata molto più potente! Questo permise al danno e alla pressione di Yun Che di diminuire; il ritmo con cui stava recuperando superò quello con cui veniva ferito.


Il bagliore rosso e blu delle sue Vene Misteriose si riflesse diventando ancora più brillante. Yun Che era completamente esausto, la sua coscienza era sul punto di collassare, eppure ora era incredibilmente lucida come se fosse rinato. Sentiva che le sue Vene Misteriose, la sua profound aura e la sua coscienza si fossero trasformate mentre il suo cuore si riempiva di sorpresa. Mentre espirava, la sua percezione del mondo cambiò distintamente, perfino la turbolenza attorno non sembrava così spaventosa.


Avanzamento!!


Un avanzamento allo Stadio del Cielo Misterioso! Durante questo disastro, sotto questa tempra terrificante, in un mese di tempo aveva superato l’Stadio della Terra Misteriosa!


Yun Che si calmò per resistere a pieno alla turbolenza spaziale. Era avanzato e aveva recuperato completamente la sua Energia Misteriosa e le sue capacità mentali. Al picco delle sue condizioni, ora poteva resistere senza problemi. Le macchie di sangue sul suo corpo diminuirono gradualmente rivelando lentamente i suoi lineamenti… Alla fine svanirono anche le macchie di sangue e le ferite.


Nonostante stesse sopportando questo tormento che era come essere tagliato in diecimila pezzi in ogni secondo, Yun Che non si sforzava più come prima.


“Non male, è arrivato un po’ prima di quanto mi aspettassi.” Mormorò Jasmine. Sorrise in modo strano: ”Sembra che sia il momento di aumentare un po’ la difficoltà!”


Jasmine sollevò il suo palmo bianco e morbido, fece il gesto di afferrare lo spazio e uno squarcio di diversi metri apparì di fronte a lei. Normalmente uno strappo del genere sarebbe scomparso rapidamente, eppure questo rimase. La ragazza entrò nello squarcio e poi lo strappo svanì all'improvviso.


Tutto questo non fu notato da Yun Che che si stava concentrando a resistere alla turbolenza spaziale. Jasmine inoltre non gli avrebbe permesso di notarlo.


Un istante dopo Jasmine riapparì in un altro posto, i dintorni erano una coperta di oscurità e di colori caotici. Era una fessure nello spazio, si poteva definire… un tunnel spaziale! Le persone comuni non sarebbero riuscite a comprendere una cosa del genere, figuriamoci andare in un posto del genere.


Di fronte a Jasmine c’era l’enorme Arca Primordiale Misteriosa che stava sfrecciando nel misterioso tunnel spaziale, non era chiaro dove si stesse dirigendo. Jasmine incollò lo sguardo sulla struttura e alzò la mano. Nel suo palmo brillò una luce rossa, poi toccò lievemente l’arca.


Jasmine era piccola come un granello di sabbia in confronto all'arca, eppure nell'istante in cui la toccò, l’arca fu avvolta da un bagliore rosso. Con una forza immensa, la sua velocità aumentò di colpo… la turbolenza si intensificò.


“Ora va meglio.”


Jasmine mosse di nuovo la sua piccola mano e uno squarcio spaziale apparì di fronte a lei. Proprio quando stava per entrarci, una voce demoniaca risuonò da tutte le direzioni: ”Kekekekeke, un essere umano osa entrare nel territorio di questo re, è anche una bambolina! Keke… non ho assaporato carne umana da diverse decine di migliaia di anni.”


Jasmine si girò lentamente, il suo aspetto era ancora giovane e delicato da essere eccessivo e disse con incredibile indifferenza: ”Bestia Divora Universo?”


La bestia esisteva nelle fessure spaziali, si nutriva di spazio e occasionalmente divorava le creature viventi che viaggiavano per questi spazi. Era una Bestie Misteriose primordiale molto rara di altissimo livello.
                                


                                



