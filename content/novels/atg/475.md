---
weight: 475
title: Capitolo 475 - L'Arca Primordiale Misteriosa Si Ferma
pubDate: 2025-01-31T17:03:16.137Z
tags:
    - atg
---


<strong>Capitolo SPONSORIZZATO!!! Grazie FraMas!! 5 capitoli in coda, 0/10 donazione</strong>


<strong> -Alstor, che ha l'influenza. Se trovate frasi strane, sapete perché.</strong>






Stavolta, Yun Che resistette per quattordici ore e mezzo.


Yun Che, costantemente in uno stato di assoluta concentrazione per sopravvivere alla tempesta spaziale, non si accorse che il tempo per cui era in grado di resistere era cambiato così drasticamente. Jasmine, invece, lo aveva misurato con precisione; sebbene fosse un aumento di soli trenta minuti, era sufficiente a dimostrare che il corpo e la forza misteriosa di Yun Che erano cambiati enormemente, poco alla volta, dalla volta precedente.


Quando Yun Che arrivò di nuovo al limite, la tempesta spaziale si calmò ancora una volta.


Ad un passo dalla morte, cadde a terra e ansimò disperatamente. Poi, usò il quaranta percento della sua concentrazione per resistere alla tempesta, più debole, e l'altro sessanta percento per rigenerare la sua forza misteriosa e curare le ferite. Quando fu guarito a sufficienza, la fratture spaziali tornarono ad impazzire...


La terza volta, Yun Che resistette per quindici ore!


E la quarta, quasi sedici ore...


Il tempo, all'interno di quella piccola stanza dal quale era impossibile scappare, scorse lentamente fra le interminabili tempeste spaziali. Yun Che non combatteva con nessuno, ma ad ogni respiro affrontava un pericolo ancora più letale di un duello all'ultimo sangue. Il suo corpo diventava lentamente sempre più resistente ogni volta che si rigenerava. Non si preoccupò di allenare la sua forza misteriosa, ma nonostante questo ebbe una crescita esplosiva, diventando sempre più forte, siccome esauriva e recuperava la sua Energia Misteriosa ad un ritmo scioccante.


Otto mesi dopo, la forza misteriosa di Yun Che aveva già raggiunto il quinto livello dello Stadio del Cielo Misterioso... era cresciuta in media di un livello ogni due mesi! Quello era lo Stadio del Cielo Misterioso! Passare dal primo al quinto livello era molto più difficile che raggiungere il picco dell'Stadio della Terra Misteriosa partendo dal primo livello dello stadio Elementare Misterioso. Quindi, la velocità con cui la sua forza misteriosa era cresciuta in quegli otto mesi era molto maggiore di quella con cui si era rafforzata nei precedenti tre anni e mezzo, dopo che aveva ricevuto le Vene Misteriose del Dio Malvagio.


Una velocità di crescita come quella sarebbe stata sufficiente a lasciare senza parole e confondere tutti i più grandi esperti del continente del Cielo Misterioso.


E, al tempo stesso, siccome Yun Che trascorreva la maggior parte del tempo rilasciando senza freni tutta la sua Energia Misteriosa, era incredibilmente stabile e densa nonostante fosse cresciuta con una velocità così straordinaria. La sua forza misteriosa non era mai stata instabile, né si era indebolita, come invece accadeva normalmente quando aumentava di parecchi livelli in poco tempo.


“Stavolta ha davvero resistito per cinque giorni.” mormorò a bassa voce Jasmine, tra sé e sé. I suoi occhi vedevano ogni singolo cambiamento di Yun Che.


In quell'istante, Yun Che raggiunse di nuovo il limite.


Dopo un notevole indebolimento della sua forza misteriosa e delle sue capacità di rigenerazione, il corpo di Yun Che cominciò a distorcersi violentemente. Si sentì uno schiocco e le sue ossa cominciarono a fratturarsi a causa della potenza della tempesta spaziale, così come i suoi meridiani...


“Direi che è abbastanza.” Jasmine distese una mano, pronta a ridurre notevolmente l'intensità della tempesta spaziale. Ma a quel punto, Yun Che gridò improvvisamente dalla rabbia; nella sua voce si potevano sentire tutto il suo risentimento e il suo dolore. La sua forza misteriosa e l'energia della sua anima avrebbero dovuto essersi esaurite, eppure cominciarono a rafforzarsi velocemente, così Yun Che continuò strenuamente a resistere alla tempesta spaziale che gli lacerava la carne. La mano di Jasmine rallentò fino a fermarsi, poi notò che Yun Che stava emanando una luce opaca, ma intensa. Sussurrò a bassa voce: “La sua forza misteriosa sta per crescere di un altro livello... Hm! No, non è così!”


“ROOOOAR!!!!”


Dal corpo di Yun Che provenne il ruggito di un drago, incredibilmente grave, che fece tremare lo spazio intorno a lui. Mentre il ruggito risuonava, alle sue spalle comparve la sagoma di un drago azzurro, che si espanse rapidamente e rimase visibile per cinque interi secondi, per poi scomparire gradualmente. Nel frattempo, Jasmine percepì la presenza del Drago Azzurro Primordiale all'interno di Yun Che, anche se debolmente, come se l'anima del Drago fosse ormai giunta all'arida morte.


Crack... Crack... Crack...


Si cominciò a sentire chiaramente il secco rumore delle ossa di Yun Che che si muovevano. Tuttavia, non si stavano rompendo ma, al contrario, si stavo lentamente ricreando. Persino la sua carne cominciò a rigenerarsi, ma il suo spirito restò debole ed esausto, sull'orlo del precipizio... eppure, nonostante si trovasse in quello stato, resistette tenacemente alla violenza della tempesta spaziale.


“Il suo Sangue del Dio Drago ha raggiunto la concentrazione di un millesimo del totale!” commentò Jasmine, scioccata, poiché capiva meglio di Yun Che stesso cosa significasse avere nelle vene un millesimo di sangue proveniente dal Dio Drago. In circostanza normali, all'interno del corpo di un mortale di un piano d'esistenza inferiore, a quella piccola quantità di Midollo del Dio Drago dentro Yun Che sarebbero serviti molti anni per produrre anche solo una goccia di Sangue del Dio Drago. Ma nell'Arca Primordiale Misteriosa, dopo che il suo corpo era stato distrutto e ricostruito innumerevoli volte, stimolando così il midollo, e dopo che aveva assorbito le energie della natura tramite la Grande Via del Budda, la quantità di Sangue del Dio Drago nelle vene di Yun Che era aumentata di quasi venti volte in meno di un anno!


Yun Che, ormai, anche senza rilasciare neppure una briciola di Energia Misteriosa possedeva un fisico così forte da resistere ad un attacco diretto di un Trono di basso livello, senza ricevere praticamente nessuna ferita degna di essere chiamata tale.


“A quanto pare può resistere ancora per un po'.” Jasmine abbassò la mano e, con una luce rossa negli occhi, continuò a fissare Yun Che e ad osservare ogni suo cambiamento.


All'inizio, aveva pianificato di rendere più forte Yun Che solo per usarlo e ricostruire il proprio corpo. Ma vedendo come la forza di quel ragazzo continuava a crescere poco alla volta, ad una velocità che superava di gran lunga ogni sua previsione, nel suo cuore era nato un desiderio di cui neppure lei era cosciente. Desiderava scoprire fin dove sarebbe arrivato quell'umano prima che si lasciassero... e quel desiderio cresceva senza sosta e, diventando sempre più intenso.


Lei era l'unica a non essersene ancora resa conto.


Il tempo continuò a passare, e senza che Yun Che se ne accorgesse, trascorse un intero anno e mezzo dal suo ingresso nell'Arca.


Yun Che era sopravvissuto all'interno dell'incessante tempesta spaziale per diciotto mesi.


Il rumore delle esplosioni nello spazio erano assordanti, ma ormai sia Yun Che che Jasmine si erano abituate a sentirle costantemente. Inoltre, si erano anche abituati l'uno alla presenza dell'altro. Yun Che riusciva a resistere faticosamente in quel luogo terribile e pericoloso soltanto perché non era da solo. Soltanto perché Jasmine lo avvisava e rimproverava di continuo... e perché lo incoraggiava e restava al suo fianco. Anche dopo essere stato colpito da una disgrazia così tragica, c'era ancora qualcuno che la affrontava insieme a lui, qualcuno che lo salvava ancora e ancora dalla sua confusione e dalle sue incertezze, indicandogli sempre la strada giusta.


In quanto a Jasmine, in quegli ultimi anni aveva avuto soltanto Yun Che al proprio fianco. Sebbene non fosse minimamente cambiata nell'aspetto dal loro primo incontro, era cresciuta. Non aveva più tredici anni, ormai ne aveva compiuti diciotto. Aveva trascorso più di un quarto della sua vita solamente con Yun Che, e sarebbe rimasta da sola con lui ancora per anni...


“È già passato mezzo mese.” pensò Jasmine guardando Yun Che, che aveva raggiunto quello che poteva essere definito “un altro traguardo inspiegabile”.


Yun Che aveva resistito per quindici interi giorni, prima di ritrovarsi di nuovo a un passo dalla morte. Proprio quando Jasmine stava per ostacolare la tempesta, lo spazio cominciò a tremare violentemente e si sentì un boato assordante. Tutto questo continuò per dieci secondi. Quel cambiamento inaspettato fece corrugare la fronte a Jasmine, ma un istante prima che utilizzasse la propria aura per capire cosa stesse succedendo, la tempesta spaziale che avvolgeva l'Arca si calmò rapidamente e senza preavviso, finché anche le violente e letali lacerazioni nello spazio scomparvero. Le distorsioni spaziali stesse cominciarono a restringersi, trasformandosi in piccole increspature e, poi, svanendo del tutto... alla fine, non si sentì più neppure il rumore delle esplosioni nello spazio.


Tutto era perfettamente calmo. La turbolenza spaziale, prima ancora che Yun Che e Jasmine capissero cosa stesse accadendo, si era calmata.


E l'unica spiegazione valida del perché si fosse calmata era che...


L'Arca Primordiale Misteriosa doveva essersi fermata!


“Fermata? Si è davvero fermata?” Jasmine inarcò entrambe le sopracciglia: “Forse, l'Arca Primordiale Misteriosa non si ferma solo nel continente del Cielo Misterioso ma anche in altri luoghi?”


La tempesta spaziale era completamente scomparsa... non si era semplicemente indebolita, come già era successo, era svanita del tutto. Quel cambiamento rallegrò lo spirito esausto di Yun Che, ma in quelle condizioni non era in grado di parlare né di prestare attenzione a ciò che lo circondava. Al contrario, si concentrò disperatamente e cominciò a curare le sue ferite con la Grande Via del Budda.


Senza la tempesta spaziale, la Grande Via del Budda assorbiva l'energia del cielo e della terra decine di volte più lentamente. Sebbene la sua velocità di guarigione fosse molto maggiore di quella di una persona normale, in confronto ai diciotto mesi trascorsi nella tempesta spaziale era eccezionalmente lenta.


Senza doversi preoccupare della tempesta spaziale, la mente di Yun Che si calmò del tutto. Ebbe la sensazione di essere passato direttamente dal purgatorio a un paradiso idilliaco. Sebbene fosse mentalmente esausto e il suo intero corpo fosse debole e attanagliato da dolori lancinanti, quella sensazione di tranquillità lo fece sentire come se stesso volando. Diciotto interi mesi... aveva resistito a quell'inferno per diciotto interi mesi e ora, finalmente, vedeva di fronte a sé un'alba splendente e rincuorante!


Jasmine non lo disturbò, né uscì dall'Arca per indagare. Atterrò e rimase di fronte a Yun Che osservandolo, fissando al tempo stesso le mura di pietra della stanza, più resistenti della pietra celeste. I suoi occhi umidi e privi di espressione erano cristallini, e i suoi pensieri erano un mistero.


Passò un intero giorno, tutto rimase calmo e silenzioso, senza nessun evento sorprendente. Quando era comparsa nel continente del Cielo Misterioso, l'Arca Primordiale Misteriosa vi era rimasta per sei mesi. Non c'era modo di sapere se anche quella sosta sarebbe durata altrettanto.


Era impossibile sapere dove l'Arca Primordiale Misteriosa si fosse fermata, stavolta.


Per tutto il giorno, Yun Che si limitò a stare seduto sul pavimento con le gambe incrociate, guarendo circa il settanta percento delle sue ferite. Anche il suo respiro era tornato regolare, e aveva recuperato gran parte della sua forza misteriosa. Quindi, era il momento giusto per chiamarlo.


Jasmine, che aveva dormicchiato tutto il giorno, aprì gli occhi e guardò Yun Che. Si preparò a svegliarlo, quando in lui ci fu un altro cambiamento improvviso.


La pagoda dorata, dal colore spento, che ruotava lentamente sopra la sua testa cominciò a roteare rapidamente, assumendo una sfumatura sempre più accesa... da un color oro opaco, divenne gradualmente oro brillante! Dopodiché, la luce dorata penetrò dentro Yun Che e si diffuse per tutto il suo corpo. Era come se avesse indossato degli eterei abiti dorati.


“Che sia...” gli occhi di Jasmine si illuminarono come stelle, rivelando il suo profondo stupore.
                                


                                



