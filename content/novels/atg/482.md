---
weight: 4820
title: Capitolo 482 - Hong'er (1)
pubDate: 2025-01-31T17:03:16.138Z
tags:
    - atg
---


<em><strong>Capitolo SPONSORIZZATO, ringraziamo Yu!</strong>
2 capitoli in coda, 0/10
-Schadenfreude</em>


Questa ragazzina non è morta?


Yun Che era sicuro delle sue capacità e non aveva mai dubitato di poter determinare se una persona fosse viva o no. Tuttavia questa ragazzina che non mostrava il minimo segno di vita... si era svegliata!


“Non... sei morta?” Yun Che balbettò davanti alla ragazza, facendo una domanda stupida.


“Eh?” La ragazza batté gli occhi ancora assonnati e disse a bassa voce: ”Che... io sia già morta?”


“Non intendevo questo... Ugh, qual è il tuo nome?” Chiese Yun Che. L’aura della ragazza era estremamente debole… Non diversa da quella di una normalissima ragazza.


“Nome? Ughhh...” Rimase assorta per un momento per poi rispondere: ”Non lo so! Tu lo sai?”


In circostanze normali, quando una persona non si ricordava nemmeno il proprio nome, sarebbe stato naturale sentirsi persi o confusi, eppure la ragazza dai capelli rossi sorrideva allegra. Era un’espressione innocente e Yun Che non sentiva alcuna finzione da parte sua  Sembrava che non ricordare il proprio nome fosse poco importante.


“Non ricordi il tuo nome? Allora... sai dov'è la tua casa? Chi sono i tuoi genitori?” Chiese con serietà Yun Che.


“Wuaaahhhhhh...” La ragazza si stiracchiò e scosse la testa: ”Naturalmente non lo so! Non mi ricordo!”


“Allora... ti ricordi la tua età? Quanti anni hai?”


“Questo...” La ragazza rifletté per un po’ per poi appoggiare la testa ad una mano e scuotere la testa: ”Non lo so.... ma sei così fastidioso. Sono solo una bellissima ragazza, come puoi chiedere in modo così noncurante l’età di una ragazza.”


Yun Che: ”~！#￥%...”


“Dal suo aspetto, la sua anima probabilmente è stata influenzata dal veleno demoniaco o forse ha dormito troppo nella Bara dell’Eternità, probabilmente ha perso la memoria.” Disse direttamente Jasmine. Proprio quando finì di parlare, la giovane la guardò con gli occhi che brillavano come stelle: ”Woooow! I tuoi vestiti sono così belli! Sono rossi! Rosso... Adoro il rosso!!!”


Nonostante Yun Che avesse comprato diversi abiti per Jasmine, quello che indossava di più era il primo che le aveva comprato, il Vestito della Fata Rossa in cui erano incastonati dei rubini. Questa ragazza misteriosa aveva i capelli, gli occhi e perfino i vestiti rossi. Ovviamente le piaceva il rosso proprio come a Jasmine. Perciò quando aveva visto l’elegante abito della ragazza, il suo amore era traboccato istantaneamente... Ma questo non era l’aspetto più importante! La reazione della ragazza fece tremare le sopracciglia di Jasmine, che rispose scioccata: ”Puoi vedermi?


Jasmine non aveva un corpo, solo un’anima. A meno che non si mostrasse o se l’avversario fosse sufficientemente potente, nessuno poteva vederla eccetto Yun Che. Era ovvio che ora Jasmine non si fosse rivelata... eppure questa ragazzina era capace di vederla!


“Naturalmente posso vederti, non sono cieca.” La reazione di Jasmine fece inclinare il viso della ragazza. Si accorse di essere nella Bara dell’Eternità e disse: ”Wow! Che bellissimo letto di cristallo! Stavo dormendo qui? È così bello... ma è così duro, non è davvero confortevole. Fratellone, puoi portarmi fuori? Il letto di cristallo è così alto, se lo scalo sarebbe poco aggraziato per una bella signorina come me.”


Bella... bella signorina...


Aggraziato?!?!


Le labbra di Yun Che fremettero e sporse la mano in avanti per aiutarla. Vedendo la sua espressione innocente, chiese con serietà: ”Ragazzina, non temi... che sia una cattiva persona?”


“Cattiva persona?” Il visino della ragazza guardò verso l’alto e rifletté per un po’, per poi sussultare e ritrarsi rivelando un’espressione spaventata: ”Fratellone, che tu sia il leggendario cattivone? Ahhhh... cattivone non mangiarmi! Sono solo una bella signorina, non sono affatto gustosa. Divorami dopo che sarò cresciuta, va bene?”


“~！#￥%... Naturalmente non sono una cattiva persona!” La reazione della ragazzina sconvolse perfino Yun Che.


“Mmh...” La ragazzina annuì e disse con tono dolce: ”Sapevo che il fratellone non poteva essere un cattivone. Puoi portarmi fuori, per favoreee? Per favoreee?”


Yun Che stese le braccia, usando una mano per sostenere la sua vita sottile e l’altra per reggere il suo posteriore, la sollevò senza sforzo dalla bara di cristallo e la fece uscire. Yun Che mostrò un’espressione scioccata.


Prima che la ragazza si svegliasse, poteva essersi sbagliato quando non aveva individuato alcun segno di vita provenire da lei.


Ma quando l’aveva toccata, aveva esaminato con cura le sue condizioni... Eppure non aveva individuato alcun segno di vita! Non solo, non c’era nemmeno la presenza di un flusso sanguigno!


Cosa stava succedendo?


“Ahh... così confortevole!” Dopo aver lasciato la bara, la ragazza si stiracchiò di nuovo per poi guardare Yun Che con i suoi occhi simili a rubini: ”Fratellone, dove andremo a giocare? Questo posto sembra così divertente.”


“...Non vuoi sapere chi sono? O dove ci troviamo? O perché sei qui?” Chiese confuso Yun Che.


“Questo, questo... è importante?” La ragazza mostrò un’espressione perplessa, poi sollevò la manina e gridò entusiasta: ”Giocare è ancora più importante! Fratellone, sorellina, presto, portatemi in un posto divertente! Voglio vedere il cielo blu, l’erba verde e i fiori colorati!”


“...” La sua reazione era completamente diversa da quella di una persona normale e questo sbalordiva in continuazione Yun Che. Era rimasta in un sonno profondo e aveva quasi perso tutti i suoi ricordi, ma sembrava che non le importasse... non era interessata a sapere nemmeno chi fosse! Yun Che aveva visto diverse persone innocenti durante le sue due vite, ma nessuno come lei!


Guardò con un’espressione supplicante Jasmine, che però stava fissando la ragazza con serietà.


“Guuuuu...”


Risuonò uno strano suono dalla ragazza, che iniziò a toccarsi lo stomaco. La sua espressione prima entusiasta si intristì: ”Uhhh... ho fame... “ Fissò Yun Che: ”Fratellone, mi è venuta fame all'improvviso. Hai qualcosa di buono da mangiare?”


Dopo aver dormito per così tanti anni, sentire fame all'improvviso era normalissimo. Yun Che esaminò la Perla del Veleno Celeste e trovò un biscotto: ”Ecco.”


Dopo essere quasi morto nella Terrazza delle Spade, Yun Che teneva sempre una grande quantità di cibo e acqua con sé. Naturalmente era cibo secco più facilmente conservabile. La ragazza prese il biscotto, lo annusò con il suo nasino e batté gli occhi per poi rispondere a bassa voce: ”Che strano odore, non sembra affatto buono… è davvero commestibile?”


“Naturalmente è commestibile. Anche se sembra che abbia un cattivo aspetto, è fragrante una volta che lo mangi.” Rispose con noncuranza Yun Che mentre pensava... Già avere qualcosa da mangiare quando si ha fama è ottimo. Quando sono stato nella Terrazza delle Spade sono quasi morto di fame e ho dovuto rischiare la vita mangiando carne e sangue di drago. Sei molto più fortunata, almeno hai un biscotto da mangiare!


La ragazza annusò di nuovo e dopo aver esitato un po’, alla fine lo morse. Era ovvio che si era sforzata molto per mordere un solo pezzo.


“Così duro, mi si sono quasi rovinati i denti.” La ragazza si lamentò prima di iniziare a mordere con cautela. Non appena cominciò a masticare, la sua espressione divenne scontenta.


“Pupupu... Peipei...” Sputò subito il biscotto che non aveva completamente masticato e anche quello che le rimaneva in bocca. A giudicare dalla sua espressione, voleva sbarazzarsi del sapore di biscotto nella bocca: ”Disgustoso, troppo disgustoso... Non lo voglio... così cattivo! Cattivo! Cattivo!!!”


Logicamente, anche se uno avesse condotto una vita agiata, dopo essere stato affamato per molto tempo, qualsiasi cosa di commestibile sarebbe parso buono. Tuttavia sembrava che la ragazza avesse inghiottito del veleno. Aveva un’espressione contrariata e i suoi occhi stavano iniziando a lacrimare.


Yun Che si accigliò con esasperazione e cercò di nuovo nella Perla del Veleno Celeste. Alla fine trovò un pezzo di torta di rose che aveva preparato Cang Yue. Il giovane si distrasse per un po’ per poi riprendersi e quasi rimetterla nella Perla del Veleno Celeste. Comunque guardando l’espressione contrariata della ragazza, si trattenne. “Va bene, il biscotto prima potrebbe non essere adatto ai tuoi gusti, ma questa è una torta di rose. È dolce e fragrante. Ti piacerà sicuramente.”


“Dolce? Fragrante? Davvero? Ha un odore un po’ cattivo.” La ragazza prese la torta grossa quanto il suo palmo con un’espressione sospettosa. Dopo aver imparato la “lezione” con il biscotto, anche se era molto affamata, fu molto cauta e diede solo un piccolo morso.


“Puuu... Wah! Disgustosa!!!”


La ragazza sputò di nuovo il cibo e fece perfino cadere la torta.
Yun Che si affrettò a raccoglierla. Addolorato, iniziò a soffiare la polvere dalla superficie della torta per poi tenerla. A quanto pareva la ragazza la trovava davvero disgustosa e le aveva fatto mostrare un’espressione sofferente. Yun Che chiese con esasperazione: ”Tu... mangi solo carne?”


Dato che non mangiava biscotti... probabilmente le piaceva mangiare carne.


“Carne… Cos'è, è commestibile? Deliziosa?”


Yun Che tirò fuori un pezzo di bacon affumicato dalla Perla del Veleno Celeste e lo offrì alla ragazza: ”Che ne dici di provare a mangiare questo...”


La ragazza lo accettò con anticipazione e lo annusò... Stavolta, senza nemmeno mangiare, lanciò via il bacon: ”Aaaaaahhhhh! Così puzzolente! Disgustosamente puzzolente! Non voglio mangiare quella cosa!”


“...Allora... Cosa vuoi mangiare?”


“Voglio mangiare qualcosa di delizioso!!!”


“Qualcosa di delizioso... Cosa però?”


“Qualcosa di delizioso... Voglio solo mangiare qualcosa di delizioso!”


“...”
                                


                                



