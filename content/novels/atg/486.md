---
weight: 4860
title: Capitolo 486 – Sigillo Profound di Contratto
pubDate: 2025-01-31T17:03:16.139Z
tags:
    - atg
---


<strong>Capitolo regolare, 0 in coda, 0/10 donazione
-Alstor, che vi ringrazia per il vostro sostegno e che ammette di aver sorriso leggendo i commenti di chi ha creduto per un attimo che AtG sarebbe stata interrotta</strong>






Per scegliere il nome Hong'er, Yun Che aveva pensato a qualcosa di semplice e aveva proposto il primo che gli era passato per la testa, ma sicuramente era incredibilmente adatto a quella mocciosa. Quando la vide così soddisfatta, Yun Che ovviamente si sentì a sua volta molto contento.


Solo pochi secondi prima, si stava pentendo di aver salvato quella ragazzina abbandonata che aveva mangiato Spadone del Drago, ora invece, dopo aver visto lo spadone scarlatto e averla resa così felice, Yun Che sentiva quasi l'impulso di piangere dalla gioia. Tuttavia, impugnare una spada senza vita era facile, ma utilizzarne una “viva”, come quella... anzi, per essere precisi, era una vera e propria persona. Erano due concetti completamente diversi!


Proprio mentre stava iniziando a chiedersi come avrebbe fatto a farsi ascoltare e ubbidire da quella piccola mocciosa, Jasmine all'improvviso gli disse in tono molto serio: “Svelto, imponi su di lei un Sigillo Profound di sottomissione... lo stesso che useresti per stipulare un contratto con una Bestie Misteriose, sottomettendola!”


“Mn?” Yun Che era confuso: “Cosa intendi dire?”


“È molto semplice. Devi solo imporre su di lei un Sigillo Profound, come quello che si usa per stipulare un contratto con le Bestie Misteriose, e fra voi due nascerà un legame che vi renderà schiava e padrone... ovviamente, sarai tu il padrone!” sussurrò Jasmine.


“Questo...” Yun Che era profondamente stupito: “Ma questo è un metodo per sottomettere le Bestie Misteriose. Lei è umana, non una Bestie Misteriose, quindi com'è possibile che si possa imporre su di lei un sigillo nello stesso modo!?”


“Umpf, non è una semplice 'umana'!” rispose freddamente Jasmine: “Se tu utilizzassi normalmente un Sigillo Profound su di lei, anche se non opponesse resistenza non ci sarebbe alcun effetto. Ma ora, il sangue che hai fatto cadere sulla spada è già rimasto impresso nella sua anima! Se utilizzerai il Sigillo Profound, questo si unirà rapidamente al tuo sangue e resterà per sempre nella sua anima! A meno che sia tu a scegliere di rimuoverlo, non potrà mai sottrarsi all'effetto del Sigillo!”


“...” quando udì le parole di Jasmine, Yun Che si sentì ancora più confuso. Come poteva il sangue che aveva fatto cadere sullo spadone, seguendo le istruzioni di Jasmine, essere rimasto impresso nell'anima di Hong'er? E si sarebbe persino unito con il Sigillo Profound? Il Sigillo Profound di Contratto usato per sottomettere le Bestie Misteriose... poteva davvero avere effetto anche sugli essere umani?


Cosa diavolo stava succedendo?


“Fai immediatamente come ti ho detto.” Jasmine non aveva la minima intenzione di perdere tempo: “Al momento è completamente priva di memoria, quindi non ha idea di cosa sia un Sigillo Profound di Contratto. Inoltre, quando si è svegliata tu sei stato la prima persona che ha visto, quindi nel suo subconscio avverte un legame estremamente stretto fra voi due e non sente il bisogno di difendersi da te. Di conseguenza, se la guiderai non dovrebbe cercare di opporre resistenza. Questa è un'opportunità quasi miracolosa, che si verifica raramente anche ogni milione di anni! Se le tornasse improvvisamente la memoria, sarebbe assolutamente impossibile imporre un Sigillo su di lei! Non ci riusciresti neppure se ci provassi con tutte le tue forze!”


Yun Che finalmente capì cosa intendesse dire Jasmine. Provò una fitta al cuore, ma chiese con voce piuttosto esitante: “Questa... non è esattamente una grande idea, vero? Ora lei non ha nessun ricordo. Se sfruttassi questa opportunità e riuscissi davvero ad avere successo, credo che sarebbe un po' troppo scorretto nei suoi confronti.”


“Umpf, ingannare le ragazze non è la tua specialità!? Eppure, proprio ora inizi a comportarti da gentiluomo?” chiese Jasmine, con un sorriso glaciale.


Quelle poche parole pronunciate distrattamente da Jasmine distrussero completamente l'accenno di morale che aveva finalmente cominciato a germogliare in Yun Che. Spesso Jasmine diceva cose scioccanti che stravolgevano il suo modo di vedere le cose, tutto ciò che sapeva, ma non gli aveva mai mentito. Se poteva davvero sottomettere Hong'er così facilmente, come se fosse una Bestie Misteriose...


Mn, il punto cruciale non era Hong'er. Era il fatto che potesse trasformarsi in quello spadone!!


“Hmm? Cosa c'è che non va? Perché hai smesso così all'improvviso di parlare?” Hong'er si alzò in punta di piedi e agitò le sue piccole, candide e delicate mani di fronte a Yun Che.


Yun Che tornò a prestarle attenzione proprio in quell'istante. Abbassandosi, le disse sorridendo: “Hong'er, dobbiamo parlare di una cosa, va bene?”


“Parlare di... qualcosa?” Hong'er inclinò la testa.


“Poco fa hai mangiato la mia Spadone del Drago e subito dopo hai detto che mi avresti ripagato, giusto?” Yun Che stava ancora sorridendo.


Hong'er annuì. Tuttavia, a giudicare dal suo sguardo, era evidentemente piuttosto cauta.


Dato che Hong'er aveva annuito, Yun Che riuscì a continuare con più facilità. Le disse lentamente: “Spadone del Drago era la mia spada. Siccome l'hai mangiata, io non ho più nessuna arma. Avevi detto che mi avresti ripagato, quindi che ne dici se in futuro, quando dovrò combattere, tu ti trasformerai in quello spadone di poco fa e mi permetterai di usarti? Credi che possa andare bene come accordo? Sei una bellissima ragazza, Hong'er, e le ragazze belle come te devono mantenere le promesse!”


Hong'er sbatté le palpebre e ci pensò con attenzione per qualche secondo. Poi... annuì.


È davvero... così facile?


Lei è davvero così ubbidiente?


Hong'er aveva accettato fin troppo facilmente, quindi Yun Che rimase inaspettatamente senza parole. A quel punto, Hong'er disse quasi gridando: “Anche se poco fa mi sono divertita un sacco mentre ero in quella forma, non voglio doverti semplicemente ascoltare senza nulla in cambio... a meno che tu accetti tre condizioni!”


Tre condizioni!?


Una piccola mocciosa che sembrava così ingenua e spontanea... voleva davvero contrattare con lui?


“Quali sono queste condizioni?” stavolta, fu Yun Che a rispondere con cautela.


“Sono molto semplici!” Hong'er sollevò lo sguardo e distese un dito: “Uno, devi giocare con me molto spesso, non mi dovrai ignorare. Due, devi trovare molte cose buone da mangiare e darmele tutti i giorni, non hai il permesso di lasciarmi affamata per troppo tempo né di essere cattivo con me. Tre, non devi spingermi e correre via come hai fatto prima, e soprattutto non devi sgridarmi!”


“...” Yun Che era senza parole. Quelle tre condizioni erano chiare, dirette ed inequivocabili... e assicuravano che lui le desse da mangiare e la facesse divertire! Quella mocciosa non era stupida e ingenua come sembrava!


“Va... bene!” Yun Che finse di esitare per qualche istante, poi annuì.


“Eh? Davvero... accetteresti davvero di fare tutto quello che ho detto? Manterresti la promessa?” quando vide Yun Che annuire, gli occhi di Hong'er si illuminarono. Con le labbra leggermente aperte, urlò dalla gioia.


“Certo, mantengo sempre la parola data. Ma anche tu dovrai ubbidirmi. Quando vorrò che ti trasformi in spada, dovrai farlo a qualsiasi costo!” disse Yun Che, schiettamente.


“Yay!” Hong'er esultò, allegra, e annuì come un uccellino che becchetta del riso: “Mn, mn, mn, mn! Se potrò giocare e mangiare tante cose buone, sarò sicuramente Ubbidientissima... Wu, umm, umm...” Hong'er appoggiò le mani alle guance e i suoi occhi scintillarono: “Sai, mi è già tornata fame. Quella cosa di prima, quella che hai chiamato Farmer Faulty, dovrebbe essercene ancora metà. Posso mangiarla?”


“Si chiama Spadone del Drago!”


Yun Che prese la metà inferiore di Spadone del Drago. Soffriva ancora vedendo i segni lasciati dai morsi... ripensandoci, nelle sue mani Spadone del Drago era molto imponente. Loro due, una persona e uno spadone, erano arrivati primi al torneo Ventoblu, avevano ucciso Fen Moli, scioccato Asgard Nuvola Gelida, annientato il clan del Paradiso Ardente, sconfitto Ling Tianni e, soprattutto, avevano travolto innumerevoli avversari potentissimi al Torneo delle Sette Nazioni, facendo tremare il mondo intero... erano praticamente ben più che famosi e ammirati.


Poteva sopportare che si fosse spezzata, ma non che fosse davvero diventata del cibo per quella mocciosa!!


“Vecchia amica, dev'essere stata dura per te. Ma, in ogni caso, la tua altra metà è già nello stomaco di quella ragazzina, guardala da questo punto di vista, sto lasciando che ti mangi così che tu possa tornare unita...” mormorò mentalmente Yun Che. Non le diede immediatamente Spadone del Drago. Al contrario, nascose la metà rimanente dietro la schiena e disse: “Posso dartela subito, ma prima anche tu devi farmi una piccola promessa.”


Vedendo l'altra metà di Spadone del Drago e sentendo il profumo della sua aura, a Hong'er venne immediatamente l'acquolina in bocca. Costringendosi a ingoiare la saliva, chiese ansiosamente: “Cosa, cosa!?”


“Chiudi gli occhi e per i prossimi venti secondi non cercare di resistere, qualsiasi cosa io faccia! È facile, no?” Yun Che si chinò, con un sorriso sul volto, e parlò con una gentilezza incredibile.


“Venti secondi, e non devo cercare di resistere? Ehhh!?” Hong'er, piccola e delicata, indietreggiò e afferrò gli angoli della sua gonna, guardandolo insospettita: “Non è che... vuoi molestarmi? No, no, no! Sono una ragazzina bellissima con un corpo immacolato, non voglio essere molestata.”


Molestarla... quella mocciosa sapeva davvero il significato di quella parola!!


“Chi ha detto che voglio molestarti!?” la fronte di Yun Che, confuso, si imperlò di sudore: “Voglio solo toccare il centro della tua fronte... nient'altro!”


“Ah?” Hong'er lo fissò, dubbiosa, e si toccò il centro della fronte con una mano: “Perché vuoi toccarmi qui?”


“Perché... adoro toccare la fronte delle persone, specialmente quando si tratta di ragazze carine e meravigliose come te!” disse Yun Che con grande difficoltà


“Allora è così...” Hong'er ci pensò per un po'. Lasciarsi toccare al centro della fronte, così da poter mangiare subito la deliziosa Spadone del Drago; per quanto ci riflettesse, le sembrava un affare straordinario: “Okay... ma, dopo averla toccata, devi darmi subito Farmer Faulty. Non puoi assolutamente infrangere la promessa.”


“Si chiama Spadone del Drago!” Ringhiò mentalmente Yun Che, restando però in silenzio... Siccome Hong'er aveva accettato, sarebbe stato tutto molto più facile. Annuì e le disse lentamente: “Va bene... per prima cosa, chiudi gli occhi... esatto, così, non devi aprirli. Tra un attimo, qualsiasi cosa accada, non devi opporre resistenza. Non preoccuparti, eccetto la tua fronte non toccherò nessun'altra parte del tuo corpo e non ti molesterò!”


Hong'er rimase ferma di fronte a Yun Che e chiuse gli occhi come le aveva detto. Forse perché era troppo ingenua, o forse perché nel suo inconscio riteneva Yun Che innocuo, non solo non si sentiva a disagio ma aveva anche un'espressione curiosa e interessata. Yun Che fece un piccolo respiro, condensò una goccia di sangue sulla punta di un dito e, poi, toccò delicatamente il centro della fronte di Hong'er. Istantaneamente, vi apparve un piccolo Sigillo Profound di Contratto.


L'intero procedimento fu identico alla creazione di un Sigillo che avrebbe sottomesso completamente una Bestie Misteriose.


Aveva davvero funzionato? Anche se si fidava ciecamente di Jasmine, Yun Che nel profondo era ancora piuttosto scettico... dopotutto, era una cosa semplicemente inconcepibile.


Quando comparve il Sigillo Profound di Contratto, se Hong'er avesse opposto anche solo la minima resistenza questo sarebbe stato cancellato... Sebbene quel Sigillo Profound fosse molto efficacie sugli esseri umani, se qualcuno si fosse accorto che un'altra persona stava tentando di imprimerne uno su di lui avrebbe sicuramente opposto resistenza con tutte le sue forze. Perché nessuno sarebbe mai stato disposto a diventare del tutto dipendente da un'altra persona, come se fosse una Bestie Misteriose.


Ma questo non accadde a Hong'er. Dopo che il Sigillo Profound imposto da Yun Che ebbe compiuto tre rotazioni al centro della fronte di Hong'er, mescolandosi alla goccia del suo sangue, penetrò completamente nella sua fronte con grande facilità e scomparve completamente.


In quel breve istante, una particolare forma di connessione spirituale nacque fra loro due, apparendo chiaramente nell'anima di Yun Che.


Quella connessione spirituale... sembrava identica a quella che in passato c'era fra lui e la Fenice delle Nevi...


Aveva funzionato?!


Aveva davvero funzionato!


Sul dorso della mano di Yun Che si accese una luce rossa e comparve lentamente un Marchio profound rosso, grande qualche centimetro. E la forma di quel marchio rappresentava chiaramente una versione in miniatura dello spadone scarlatto!


Dopodiché, quel marchio brillò ancora una volta e poi si spense lentamente, fino a sparire senza lasciare traccia.
                                


                                



