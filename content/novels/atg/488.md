---
weight: 488
title: Capitolo 488 - Persona Fortunata?
pubDate: 2025-01-31T17:03:16.139Z
tags:
    - atg
---


<em>Capitolo regolare
0 capitoli in coda, 0/10
-Schadenfreude</em>


“Dove siamo?” Hong’er sbocconcellò il cibo nella sua mano mentre si guardava attorno, si trovava in una distesa bianca.


“Questo è il mondo della Perla del Veleno Celeste.” Jasmine apparì di fronte a lei guardandola con indifferenza.


“Perla del Veleno Celeste?” Hong’er diede un altro morso a Spadone del Drago e disse masticando: ”Perla del Veleno Celeste? Che nome strano, perché sarei apparsa qui?”


“Perché la Perla del Veleno Celeste e lo spazio del sigillo sono mondi che esistono entrambi nel suo corpo, quando il tuo sigillo è stato creato, si sono fusi.” Spiegò senza entusiasmo Jasmine.


“Oh... anche se non ho capito, sembra davvero incredibile!” Hong'er spalancò la bocca e inghiottì l’ultimo pezzo di Spadone del Drago... sembrava avesse appena mangiato un delizioso pezzo di pane morbido: ”Mmh ahh! Ho finito! Sono così piena!”


Un bagliore rosso brillò negli occhi di Hong'er, ma poi svanì. Squadrò Jasmine e poi disse ridacchiando: ”Giusto, sorellona, qual è il tuo nome?”


“Jasmine.”


“Jas... mine... capito! Sorellona, devi giocare con me d’ora in poi, mi piace molto giocare!” Gridò in modo adorabile Hong’er mentre si prendeva confidenze con Jasmine. Si stiracchiò pigramente e poi le sue palpebre si abbassarono: ”Mi sento così stanca dopo aver mangiato... voglio fare un sonnellino.”


Hong’er si sfregò gli occhi e poi sbadigliò: ”Ahh, mmh... sono davvero stanca sorellona. Prima dormo, buonanotte.”


Poi la ragazzina si raggomitolò come un gatto, chiuse gli occhi e si addormentò con una velocità scioccante.


Jasmine continuò a fissarla. I suoi occhi brillarono e disse freddamente: ”Esci fuori!”


Una scia di luce incolore si sollevò dal corpo di Hong'er; era una figura nebbiosa.


Questa figura era il rimasuglio dello spirito che avevano incontrato nell'Arca Primordiale Misteriosa!


Solo che sembrava più fragile rispetto a prima, era così inconsistente da poter svanire da un momento all'altro, disse con un tono di voce grave e antico: ”Chi sei esattamente per conoscere il 'Confinamento dell’Anima StellarÈ della famiglia imperiale del Dio Stellare?!”


“Conosci il 'Confinamento dell’Anima StellarÈ.” Jasmine strizzò gli occhi.


“...Così era davvero il 'Confinamento dell’Anima StellarÈ!” Le parole di Jasmine confermarono i suoi sospetti. Lo spirito era sorpreso: ”Fai parte della famiglia imperiale del Dio Stellare... No! I dodici dei stellari devono essere stati già distrutti, sei qualcuno che ha ereditato la forza di uno degli dei stellari?!”


“Esatto.” Jasmine lo riconobbe senza provare a nascondere nulla: ”Non era meglio sparire prima? Perché sei rimasto nel suo corpo?”


“Come potevo andarmene in pace senza vedere come sarebbe stata salvata la signorina... Non mi aspettavo che una volta guarita, sarebbe stata messa sotto il ‘Confinamento dell’Anima Stellare’ e legata ad una persona comune!” La voce dello spirito era molto contrariata: ”Chi si sarebbe aspettato che sareste state persone così malvagie!”


“Così avresti preferito che continuasse a dormire nella Bara dell’Eternità, dormire per sempre e rimanere una morta vivente?” Jasmine rise freddamente: ”In tutto il mondo, solo la Perla del Veleno Celeste può salvarla e tu l’hai visto. La Perla del Veleno Celeste si è già fusa nel suo corpo; è l’unico che può salvare la tua signorina! La tua signorina è in grado di sopravvivere, eppure non puoi accettare di pagare un prezzo così insignificante, ridicolo!”


Lo spirito rimase in silenzio per molto tempo, come se non riuscisse a rispondere.


“Dopotutto, non sono un vero Dio Stellare e non sono abile nell'utilizzare il 'Confinamento dell’Anima StellarÈ. Inoltre non posso usare il mio pieno potere con così tanta noncuranza. Questo ‘Confinamento dell’Anima Stellare’ è inferiore ai livelli normali, se la signorina avesse resistito, non sarebbe stato completato. Eppure hai visto che non aveva alcuna resistenza nei suoi confronti e lo ha accettato, non è stata costretta!”


“La signorina ha perso la memoria, la sua anima è completamente pura e non ha la minima diffidenza nei confronti degli estranei, così è stata ingannata da voi. Sennò come poteva essere ingannata in questo modo! La signorina è il miracolo e la speranza della nostra setta, eppure ora è legata ad un mero umano... Anche se la mia anima è stata dispersa, ho deluso il mio re...” Disse con indignazione lo spirito.


“Un mero umano?” Jasmine rise con freddezza: ”Anche se non posso confermare con esattezza a quale clan primordiale appartieni... credi davvero che sia stato uno svantaggio legarsi a lui?! Dal mio punto di vista è chiaramente il più grande favore che il cielo abbia fatto alla tua signorina e al tuo clan.”


“Ridicolo!” Lo spirito si arrabbiò: ”Quanto è onorevole la posizione della signorina? Al momento deve ancora crescere, ma ha un potenziale illimitato. Quando maturerà completamente riuscirà a superare il mio re e a conquistare il mondo intero! Un mero umano è limitato al Stadio Divino Misterioso. In confronto alla mia signorina, è solo un basso individuo!”


Di fronte ad uno spirito residuo agitato, Jasmine mantenne un’espressione calma: ”Un mero umano? Dato che conosci il 'Confinamento dell’Anima StellarÈ, allora dovresti sapere che, perfino il vero Dio Stellare del passato poteva usarlo una sola volta. Eppure l'ho fatto ora per lui. Se fosse un mero umano, avrebbe i requisiti per farmi usare questa tecnica che può essere usata una volta in tutta la vita?!”


“...”


“Qualche anno fa anche io pensavo che fosse un normale essere umano... Anzi, allora non poteva essere definito nemmeno normale, allora le sue Vene Misteriose erano mutilate; anche tra gli esseri umani era solo della spazzatura. Allora quando l’ho accompagnato, è stato solo per usare la Perla del Veleno Celeste e rimuovere il veleno nel mio corpo.”


“Tuttavia ho scoperto di essermi sbagliata completamente.”


“Dato che provieni dal clan primordiale, conosci il Divine Realm. Dopo la morte degli dei, sono ascesi molti umani in quel mondo, cercavano la loro stirpe, la loro forza e l’eredità lasciata dagli dei periti. Dopo innumerevoli anni, sono stati creati moltissimi piani astrali nel Divine Realm, facendolo diventare un dominio per ottenere tesori e tecniche antiche. È un regno enorme; fino ad ora ci sono ancora innumerevoli persone alla ricerca dei resti degli antichi Veri Dei.”


Jasmine distolse lo sguardo e disse: ”Ti ho detto tutto questo per dirti che, il Divine Realm è stato esplorato da diverse centinaia di migliaia di anni, anche migliaia, eppure non è stata trovata un'eredità di un nuovo Vero Dio. Più del novantanove per cento dei coltivatori possedeva solo un solo tipo di forza divina e sono eredità provenienti da piani astrali. Nell'intero Divine Realm, il numero massimo di forze divine che si può possedere è tre. Questo perché stanno diventando sempre più difficili da trovare. Inoltre... gli dei sono orgogliosi, perfino un solo potere divino potrebbe respingere facilmente l’arrivo di un altro. Che coesistano tre poteri divini sarebbe già sufficiente a scioccare tutto il mondo, sono delle esistenze incredibili!”


“Ma sai quanti tipi di queste energie ha nel suo corpo?”


“Il sangue indistruttibile del Dio Malvagio, la Divine Art del Dio dell’Ira; la Divine Art dell'Heavenly Wolf; il sangue, l’anima e la Divine Art della fenice; il sangue, l’anima e il midollo del Drago Primordiale Azzurro... cinque tipi di forze divine che coesistono in un solo corpo! Al momento ti trovi in uno spazio nel suo corpo. Se ti concentri, sarai in grado di sentirne l’esistenza.”


Jasmine disse con tono grave: ”Con così tante eredità lasciate dagli Veri Dei, moltissimi hanno cercato per centinaia di migliaia di anni questi nuovi poteri divini, eppure lui, una persona comune, la più inferiore, ha ottenuto cinque forze divine... e questo solo nell'arco di tre anni!”


“...” Lo spirito ne fu scosso.


Jasmine continuò: ”Di questi cinque tipi, tre originano da me, ma non sono capace di usarli. Allora ho esaurito tempo e forze per ottenere il Sangue Indistruttibile del Dio Malvagio e sono stata perfino avvelenata, sono stata quasi distrutta. Eppure ho scoperto che alla fine il sangue indistruttibile si sarebbe fuso nel corpo e avrebbe ricostruito le Vene Misteriose, facendo perdere il proprio potere. Allora, le sue Vene Misteriose erano mutilate. Per farmi riprendere, doveva diventare più forte, così gli ho dato il sangue indistruttibile del Dio Malvagio, dandogli le uniche e sole Vene Misteriose del Dio Malvagio di questo mondo!”


“Mio fratello una volta ha avuto molta fortuna e ha trovato le Divine Art lasciate dal Dio dell'Ira, tuttavia non le aveva coltivate completamente prima che il suo corpo e la sua anima iniziassero a collassare. Il mio potere e quello del Dio dell’Ira si repellono l’un l’altro, quindi non posso coltivarla. Tuttavia, non ho lasciato che il potere che mio fratello aveva cercato così disperatamente scomparisse, l'ho impresso nella mia anima... Una volta, perché la sua figura assomigliava a quella di mio fratello, gli ho insegnato per impulso le Divine Art del Dio dell’Ira, ma non mi aspettavo che le avrebbe comprese in così poco tempo. Dopodiché è avanzato ripetutamente con una velocità scioccante.”


“Mio fratello aveva la forza del Dio Stellare Sirius e, per coincidenza, ha ottenuto le sue Divine Art, specializzate nello spadone. Mentre guardavo mio fratello allenarsi, ho memorizzato una piccola porzione di queste tecniche che non potevo coltivare. Poi... Yun Che aveva scelto lo spadone. Gli ho insegnato le basi delle Divine Art di Sirius e ha usato meno di tre mesi per padroneggiarle.”


“Riguardo alla fenice e al Dio Drago, li ha trovati da solo, ottenendo la loro approvazione. I cinque tipi di stirpi e forze divine coesistono nel suo corpo senza respingersi minimamente l’uno con l’altro! Sono rimasta legata a lui per molti anni, eppure non sono riuscita a scoprirne il motivo.” Jasmine guardò lo spirito scioccato: ”A parte questo, la Perla del Veleno Celeste che hai cercato disperatamente per innumerevoli anni si è fusa con il suo corpo. Posso perfino dirti che a parte la Perla del Veleno Celeste, ha un altro tesoro divino!
Credi ancora che sia un mero umano?”


Lo spirito rimase in silenzio per moltissimo tempo, poi disse lentamente: ”Un'enorme... fortuna?”


“Esatto, sembra avere un’enorme fortuna. È stata una fortuna perfino che fosse invalido, altrimenti non gli avrei mai dato il Sangue Indistruttibile del Dio Malvagio.” Disse senza entusiasmo Jasmine: ”Inoltre la sua percezione e il suo ritmo di crescita è sbalorditivo. Se continua ad essere fortunato, i suoi risultati saranno inimmaginabili. La tua signorina, se lo seguirà, sarà influenzata dalla sua fortuna! Chissà, potrebbe avere un futuro ancora migliore di quello che speravi.”


Lo spirito disse: ”La fortuna è effimera; tutti avranno un periodo fortunato e alla fine incontreranno qualche disgrazia. Al momento puoi parlare della sua fortuna, tuttavia ciò che ho visto è qualcos'altro... Durante questi due anni sull'arca l’ho monitorato, diciotto mesi di turbolenza spaziale; è stato un colpo di sfortuna incredibile. Eppure lo ha affrontato, se non fosse stato in grado di superarlo sarebbe morto. Credo che possiede tutto ciò che ha ora perché è determinato. Probabilmente la fortuna esiste o possiamo anche definirla in un altro modo... chi può quantificare la fortuna? Chi può quantificare le leggi del mondo?”


Jasmine: ”...”


“Sigh.” Lo spirito sospirò: ”Lasciamo perdere, il ‘Confinamento dell’Anima Stellare’ è stato fatto, non può essere cambiato. Nemmeno io ho il potere di cambiare nulla. L’ho chiamato ‘mero umano’ per una rabbia momentanea. L’ho monitorato per due anni; la sua determinazione è ancora più forte di questa cosiddetta ‘fortuna’. La signorina si è già svegliata; anche se è legata, non l’ha rifiutato, né si è intristita, gli piace perfino e sorride come in passato. So che non la maltratterà, né la umilierà... forse non c’è nulla per cui dovrei preoccuparmi o arrabbiarmi.”
                                


                                



