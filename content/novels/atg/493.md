---
weight: 4930
title: Capitolo 493 - Così a quanto pare sono già così forte!
pubDate: 2025-01-31T17:03:16.140Z
tags:
    - atg
---


<em><strong>CAPITOLO SPONSORIZZATO, ringraziamo Giovanni!</strong>
3 capitoli in coda, 0/10
-Schadenfreude</em>


Yun Che tornò indietro all’improvviso, arrivando proprio sopra i cinque. Spinse in avanti le mani e scagliò tre ‘Breccia della Fenice’ verso il trio vestito di nero!


“Questa piccola canaglia sta cercando di morire!”


Quando Yun Che era passato di lì prima, non gli avevano prestato assolutamente attenzione. Per un Signore, annientare un coltivatore Sky Profound era semplice come schiacciare una formica. Non si aspettavano che una persona così debole sarebbe tornata e le avrebbe attaccato.


I tre mostrarono sguardi sdegnosi e ignorarono le scie di fuoco senza fare nemmeno un movimento per bloccarle... Il fuoco di un praticante allo Stadio del Cielo Misterioso non poteva danneggiare nemmeno un solo capello delle loro teste, ma all'improvviso le fiamme scarlatte a decine di metri di distanza sfrecciarono verso di loro ad una rapidità che superava le loro aspettative. Mentre si avvicinavano, i tre sentirono un calore terrificante e un’aura pericolosa che li fece raggelare.


Il trio fermò il suo attacco e si girò agilmente, stendendo le mani per ricevere l’assalto di fuoco, ma una volta che le loro mani entrarono in contatto con le fiamme, iniziarono a tremare e i loro organi interni furono scossi da questa energia. I tre non poterono esitare, sporsero le mani in avanti e usarono tutta la loro forza per resistere... Risuonarono tre esplosioni e le fiamme divamparono, ma allo stesso tempo il trio fu costretto a ritirarsi di diversi passi, tremanti e con le braccia intorpidite. Il più debole dei tre aveva i palmi carbonizzati.


“Chi sei tu?!” Disse con tono duro l’uomo vestito di nero. Anche se sembrava avere un atteggiamento intimidatorio, il suo sguardo era impaurito. Poteva sentire l’aura dello Stadio del Cielo Misterioso provenire da Yun Che, ma le sue mani bruciate e il torpore che sentiva non mentivano... Inoltre questa persona aveva scagliato un attacco verso loro tre allo stesso tempo!


Yun Che volò con tranquillità guardando dall'alto i presenti. Rise con freddezza: ”Tre maestosi Signori uniscono le forze per maltrattare due giovani e nascondono anche il loro aspetto mentre lo fanno. Fate proprio onore ai vostri antenati!”


“Amico... per favore devi scappare!” Il giovane che giaceva a terra, sollevò la testa e gridò debolmente: ”Grazie per averci aiutato... ma non devi farti coinvolgere... per favore devi andare ora!”


Anche se aveva visto i tre resistere all'impatto contro le colonne di fuoco, naturalmente non sapeva dell’imbarazzo del trio che aveva sofferto per l’intensità delle fiamme. Ai suoi occhi, un singolo coltivatore allo Stadio del Cielo Misterioso aveva offeso tre Signori; non era diverso da un suicidio. Lui e la ragazza elfa erano destinati a morire oggi e non c’era bisogno di implicare una persona innocente.


Yun Che gli gettò una sola occhiata, ma non rispose. Questa persona dal nome Yun aveva un temperamento estremamente gentile. Anche se stava per morire, stava ancora pensando ad un'altra persona, era valsa la pena di fare il ficcanaso e salvarli.


“Ehi, canaglia, ti consiglierei di farti gli affari tuoi. I ficcanaso hanno spesso la vita corta!” Disse con voce profonda l’uomo vestito di nero a sinistra.


“Umpf, i giovani sono spesso impetuosi e si intromettono in questioni che non li riguardano, è comprensibile. Ma ci sono molti affari in cui non puoi ficcare il naso!” Disse con lo stesso tono profondo e basso l’uomo in mezzo... Le loro voci sembravano tutte roche ed era ovvio che le stessero mascherando per non essere riconosciuti: ”Se te ne vai ora, faremo finta di niente e forse potremo rimanere perfino in buoni rapporti. Tuttavia, se non apprezzi la nostra gentilezza... Umpf, se rovinerai di nuovo i nostri piani, allora non potrai biasimarci se ci saranno conseguenze!”


Dopo aver detto questo, il giovane a terra rimase esterrefatto. Perché anche se aveva un tono duro, l’uomo aveva detto che un mero coltivatore Sky Profound aveva ostacolato i loro piani e stava cercando di intimorire Yun Che invece che annientarlo subito. E anche se il loro atteggiamento era duro, non erano irrispettosi. Perfino le parole “se non apprezzi la nostra gentilezza” non erano così decise. Sembrava... che temessero davvero questo giovane.


Il trio era composto da veri Signori. Per riuscire ad arrivare a questo livello, non dovevano essere degli stolti. Anche se l’aura di Yun Che era allo Stadio del Cielo Misterioso, il suo attacco di fuoco li aveva scioccati. E nonostante avessero detto di essere Signori, aveva comunque osato attaccarli... era davvero insolito!


“Eheh, ma è un peccato che oggi sia proprio dell'umore per fare il ficcanaso!” Yun Che incrociò le braccia al petto ridendo: ”Ma sono sempre stato un uomo compassionevole e gentile. Non sono disposto ad uccidere così facilmente, così... o ve ne andrete o vi manderò all'inferno!”


Le parole di Yun Che erano arroganti... dato che aveva già fatto la sua mossa e aveva deciso di salvare questi due, doveva offendere questo trio e l’organizzazione nascosta dietro a loro. Dato che era inevitabile, tanto valeva provocarli ancora di più.


Gli sguardi dei tre si incupirono e quello in mezzo avanzò dicendo: ”Sembra che anche se ti mostriamo rispetto, ti comporterai comunque in modo spudorato. Anche se abbiamo provato a risparmiarti, vuoi proprio morire! In tal caso ucciderò anche te!”


Mentre finiva di parlare, l’uomo vestito di nero si levò in volo. Allo stesso tempo una lancia nera come l’inchiostro lunga otto piedi apparì nelle sue mani... Questa lancia era solo un’Arma Earth Profound. In quanto Signore, la sua arma naturalmente non sarebbe solo di questo grado, era ovvio che non volesse rivelare alcuna traccia della sua identità... inclusa l’arma che possedeva!


Il fatto che usasse subito un’arma, mostrava la paura che nutriva nei confronti di Yun Che. La sua lancia si precipitò in avanti e fu accompagnata da un violento scoppio di energia che puntò verso il collo di Yun Che.


Il giovane che giaceva in una pozza del suo stesso sangue vide l’uomo vestito di nero fare la sua mossa e gridò: “Attento!” 


Di fronte a questo attacco, Yun Che mostrò un’espressione strana... sembrava di sorpresa o confusione, e sporse le mani provando ad afferrare l’arma che sfrecciava verso di lui.


“Vuoi morire!”


L’uomo vestito di nero vide che il suo avversario non stava provando a schivare e che non aveva tirato fuori un’arma; non era nemmeno in una posizione adatta a bloccare un colpo. Invece stava provando ad usare direttamente le sue mani per ricevere il colpo. E i movimenti di Yun Che sembravano eccezionalmente svogliati. Rise freddamente e l'Energia Misteriosa nel suo braccio divampò un’altra volta, come se non potesse aspettare di distruggere questo giovane arrogante.


Un istante dopo... Yun Che afferrò la lancia. L’intensa corrente di Energia Misteriosa sembrò incontrare la parete di una montagna sconfinata e scomparì nel nulla; tutto ciò che rimase fu una debole increspatura di energia che scompigliò i capelli di Yun Che. Senza aspettare che l’uomo vestito di nero mostrasse un’espressione sorpresa, Yun Che mosse delicatamente la mano e rubò la lancia dalle mani del suo avversario. Poi con un cenno attaccò con l’arma verso la vita dell’uomo vestito di nero.


Bang!!


Apparì una distorsione spaziale lungo il tragitto della lancia. In un istante l’arma si spezzò; una metà rimase nelle mani di Yun Che, l’altra sfrecciò come una meteora nera all'orizzonte. Allo stesso tempo, anche l'uomo vestito di nero aveva fatto la stessa fine! L’istante in cui l’arma lo colpì, si frantumò letteralmente in due pezzi e le due parti atterrarono in due posti diversi.


Thump...


Il corpo mutilato cadde a terra schizzando sangue fresco. Gli occhi dell’uomo vestito di nero erano ancora spalancati e la sua espressione era terrorizzata. Aveva ancora uno sguardo assassino, la sua bocca stava ancora mormorando un ‘tu’ con una voce roca. Dopodiché smise di muoversi. Anche se era un Signore, non poteva assolutamente sopravvivere ad un danno del genere.


Tutto questo... era accaduto in un istante. Le persone di sotto non fecero nemmeno in tempo a reagire, rimasero di stucco e trattennero il respiro. Non potevano credere ai loro occhi... era stato solo un attimo, un attimo! L’uomo vestito di nero era morto in modo orribile per mano di questo giovane! Aveva usato la lancia che aveva preso dal suo avversario, la lancia Earth Profound, per spezzare a metà un Signore!


Quello era un vero Signore! Un’esistenza impareggiabile dal corpo cento volte più robusto della pietra!


Yun Che, che era ancora a mezz’aria, guardò la lancia rotta nella sua mano e perfino lui stesso era esterrefatto.


Dopo aver sopportato la turbolenza spaziale nell'Arca Profound Primordiale per due interi anni, affrontando una tempra ancora più intensa di un purgatorio, il suo corpo e la sua Energia Misteriosa avevano ricevuto un incremento sbalorditivo. Sapeva di essere più forte rispetto a prima, ma non aveva idea di quanto fosse migliorato... Perché negli ultimi due anni era rimasta solo Jasmine accanto a lui e non aveva scambiato colpi con nessuno, così non poteva valutare i suoi progressi.


Ma di fronte a tre Signori non aveva sentito alcuna pressione. Questo lo aveva sorpreso molto. Aveva un’espressione rilassata, ma in realtà era stato pieno di cautela durante il combattimento... Dopotutto, prima di entrare nell'Arca Primordiale Misteriosa, un Signore era stato un’esistenza irraggiungibile per lui. Così, quando aveva fatto questo contrattacco, aveva usato il novanta per cento del suo potere.


Comunque non aveva aperto nessuno dei cancelli del Dio Malvagio.


Non si sarebbe immaginato che il suo colpo avrebbe spezzato a metà il corpo di un Signore.


Anche se era solo un Signore di primo livello... era comunque al Stadio Tiranno Misterioso!


“Così la mia forza è aumentata fino a questo punto.” Mormorò scioccato Yun Che mentre si fissava il braccio.


“Umpf, che pensavi?” Disse con sdegno Jasmine. “Hai aumentato di decine di volte il volume del sangue del Dio Drago e sei arrivato al quarto stadio della Grande Via del Budda, credi che sia tutto un giochetto? Se aprissi il cancello Purgatorio, diventeresti dieci volte più potente e il tuo attacco non avrebbe lasciato intatto un solo osso di quella persona!


Yun Che: ”...”


“Così a quanto pare sono già così forte! Cavolo... credevo che la mancanza di pressione di prima fosse stato un mio errore di valutazione!”


Yun Che scagliò via la lancia rotta. Atterrò velocemente, guardò i due uomini vestiti di nero spaventati a morte e disse: ”Allora? Come volete andarvene?”


“Tu... tu... tu...” L’uomo sulla sinistra arretrò di diversi passi con le gambe tremanti e, mentre parlava, i suoi denti battevano violentemente, rendendogli difficile perfino completare una frase.


“Andiamo!” L’uomo sulla destra lo trascinò e iniziò a fuggire come un matto. Superarono il corpo fatto a pezzi e uno dei due si fermò a raccoglierlo agilmente... Dopo aver visto che Yun Che sembrava non avere alcuna intenzione di fermarli, uno dei due raccolse il suo coraggio e andò di corsa a prendere anche l'altra parte del cadavere. Dopo averlo fatto, scappò a perdifiato.


“Non hai intenzione di chiudere loro la bocca?” Chiese freddamente Jasmine.


“Se chiuderò loro la bocca, allora da dove verranno i miei nemici? Se non ho dei nemici abbastanza forti, come potrebbe essere considerata una vera sfida?” Chiese Yun Che con praticità.


“Umpf! Questo è proprio caratteristico della tua personalità avventata.” Rise freddamente Jasmine, ma non tentò di trattenerlo.
                                


                                



