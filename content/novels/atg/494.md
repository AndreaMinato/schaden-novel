---
weight: 494
title: Capitolo 494 - Yun Xiao
pubDate: 2025-01-31T17:03:16.140Z
tags:
    - atg
---


<strong>Capitolo sponsorizzato!! Grazie mille Giovanni! 2 in coda, 0/10 donazione
-Alstor, che verso cena pubblicherà il prossimo capitolo</strong>


Il ragazzo e la ragazza inizialmente avevano perso ogni speranza e si erano rassegnati alla morte, ma non si sarebbero mai aspettati che qualcuno sarebbe improvvisamente giunto dal cielo per salvarli. In un battito di ciglia, uno dei tre uomini vestiti di nero era morto e gli altri due erano fuggiti. Il ragazzo fissò Yun Che per un po', quasi dimenticandosi delle sue ferite per lo stupore. Soltanto quando Yun Che gli si avvicinò, riprese a barcollare facendo fatica a restare in piedi. Nella sua voce sofferente c'era una profonda gratitudine: “Grazie... Grazie, anziano... per averci salvati...”


“Anziano, la ringrazio per averci salvati.” anche la ragazza lo ringraziò con sincerità.


Eh? Anziano?


Gli angoli della bocca di Yun Che tremarono, non riusciva a spiegarsi perché l'avessero chiamato così. Si avvicinò e aiutò il ragazzo a rialzarsi lentamente, rispondendo: “Per ora non parlare, calmati e cerca di stabilizzare le tue ferite... ti aiuterò.”


Yun Che appoggiò una mano sopra alla ferita sulla schiena del ragazzo, trasferendovi gradualmente la sua Energia Misteriosa... la sua Energia Misteriosa conteneva il potere del Dio Drago e della Fenice, oltre ad energie della natura estremamente pure e concentrate. Utilizzandola per aiutarlo a guarire, l'avrebbe curato molto più rapidamente.


Il ragazzo non si oppose e smise di parlare, poi chiuse gli occhi. Proprio quando stava per iniziare ad usare la poca Energia Misteriosa che gli era rimasta per fermare il sanguinamento, all'improvviso percepì una calda e maestosa... no, per essere più precisi, una sconfinata Energia Misteriosa entrare dentro di lui attraverso la ferita sulla sua schiena. La forza misteriosa di quell'energia era chiaramente solo allo Stadio del Cielo Misterioso, eppure era incredibilmente densa. Anche lui aveva lentamente superato tutto lo Stadio del Cielo Misterioso. Ma facendo un paragone, era come se la sua Energia Misteriosa allo Stadio del Cielo Misterioso e quella di quello straniero fossero rispettivamente fumo e lava incandescente! Era molto più concentrata e intensa della sua, sebbene ormai fosse a un passo dal Stadio Tiranno Misterioso.


“Come può un'energia come questa appartenere a qualcuno allo Stadio del Cielo Misterioso... no! Questo deve essere un anziano ad un livello semplicemente troppo alto, al punto che io non riesco a percepirlo.” pensò il ragazzo.


Quando Yun Che cominciò a trasferire la sua Energia Misteriosa nella ferita, l'espressione del ragazzo cambiò repentinamente. Non solo perché aveva percepito l'intensità di quell'energia, ma piuttosto perché aveva la sensazione che contenesse un potere misterioso in grado di rafforzare persino le sue vene; anche quelle più danneggiate stavano guarendo velocemente. La sua ferita esterna più grave era quella alla schiena, ma anche quelle interne erano piuttosto serie. Tuttavia, grazie a quel flusso di Energia Misteriosa percepì chiaramente di star migliorando in fretta.


Era abbastanza sicuro che neppure il più vecchio Grande Anziano della sua famiglia avrebbe potuto curarlo così velocemente, neanche impegnandosi al massimo! Gli sembrava un'offesa al buonsenso; non si era mai sentito parlare di una velocità di guarigione così straordinaria.


“Questo anziano è senza dubbio un esperto dalla forza davvero terrificante...” pensò il ragazzo, sentendosi sempre più sicuro che quell'ipotesi fosse corretta e cominciando ad ammirare ancora di più Yun Che. Smise di provare a stabilizzare da solo le sue ferite e, al contrario, si concentrò sull'assorbire e utilizzare l'Energia Misteriosa di Yun Che. In confronto a quell'energia sconfinata, anche se avesse utilizzato tutta l'Energia Misteriosa rimastagli avrebbe ottenuto scarsissimi risultati.


Quando provò ad esaminare più accuratamente quell'Energia Misteriosa, si accorse che era dominata da leggi molto misteriose... o meglio, molto strane. Neppure lui, che aveva coltivato la sua forza misteriosa per vent'anni ed era ad un passo dal diventare un Signore, riusciva a comprenderne la natura e questo lo stupì ancora di più.


“Lascia che ti aiuti anche io.”


Nonostante anche la ragazza fosse ferita, era in condizioni un po' migliori di quelle del ragazzo. Si sentì sollevata e smise di preoccuparsi per lui, quindi ripose l'arco nel suo anello spaziale e appoggiò entrambe le mani al petto del giovane. Dalle sue dita si irradiò una luce verde giada... immediatamente, Yun Che percepì una Energia Misteriosa simile a dell'acqua fresca entrare nel corpo del ragazzo, e non appena la sua energia entrò in contatto con quella si sentì rinvigorito.


“l'Energia Misteriosa degli elfi contiene fin dalla nascita molte energie naturali. Non solo è d'aiuto per curare se stessi, ma anche quando la si usa per guarire le ferite delle altre persone è molto più efficace di quella degli essere umani. Questo è sufficiente a far sì che gli elfi siano apprezzati da tutte le altre razze. Inoltre, grazie a questa energia naturale gli elfi maschi sono molto belli e le femmine sono meravigliose e aggraziate. Per via del loro incredibile talento e del loro aspetto, sono in molti a voler sposare gli elfi.” commentò distrattamente Jasmine, dando un'occhiata al ragazzo, poi aggiunse: “Questo moccioso è un umano pure, eppure quell'elfa prova un grande affetto per lui. Non è affatto sfortunato.”


Cooperando con la ragazza, Yun Che riuscì a stabilizzare le ferite del giovane molto in fretta. Quando rimosse la mano dalla sua schiena, la ferita sembrava ancora grave ma in realtà non lo era. Anche l'emorragia si era già fermata e in circa due settimane si sarebbe ripreso del tutto, anche senza farsi aiutare ulteriormente.


Il ragazzo restò in piedi, facendosi aiutare dalla ragazza, e si inchinò rispettosamente verso Yun Che: “Anziano, non solo ha salvato me e Settima Sorella, ma mi ha anche aiutato personalmente a guarire. Questo giovane si ricorderà per sempre della sua immensa gratitudine... spero, spero che possa dirmi il suo nome, anziano.”


“Mi hai davvero chiamato... anziano?” Yun Che digrignò i denti: “TI sembro così vecchio?”


“Ecco...” il ragazzo era stato messo in imbarazzo dalla risposta di Yun Che e non sapeva cosa dire, quindi rimase in silenzio. La ragazza guardò Yun Che, squadrandolo dalla testa ai piedi, poi disse in tono molto serio: “Lei è così forte, deve sicuramente essere un grande anziano che usa la sua forza misteriosa per tornare ad avere l'aspetto di quando era giovane!”


“Ho soltanto ventidue anni.” Yun Che rise, dicendo chiaramente la sua età: “Siete sicuri di volermi chiamare 'anziano'?”


“Ahh? Venti... ventidue!?” la coppia fissò Yun Che, gridando contemporaneamente dallo stupore. Yun Che aveva ucciso in un solo istante e come se niente fosse un Signore di primo livello, quindi avevano pensato che fosse un vecchio esperto con alle spalle un lunghissimo allenamento. Inoltre, una volta giunto al Stadio Tiranno Misterioso anche qualcuno di duecento anni poteva avere lo stesso aspetto di un ventenne. Era decisamente improbabile che un ragazzo di vent'anni potesse uccidere istantaneamente un Signore. Nell'intero continente, non erano nemmeno in cinque a poterci riuscire e ognuno di loro era famoso in tutto il mondo. Yun Che, tuttavia, era uno straniero che non avevano mai visto prima e non si sarebbero mai aspettati che avesse solo ventidue anni.


Il ragazzo aveva un'espressione imbarazzata, e rispose con incertezza: “Ecco, ecco... lei è così forte che abbiamo pensato fosse un esperto, e che mantenesse di proposito l'aspetto di quando era giovane.” mentre parlava, i suoi occhi si illuminarono e continuò: “Lei è così giovane, eppure così forte, deve essere molto famoso. Posso sapere... il suo nome?”


“Yun Che.” rispose Yun Che, senza esitare. In un mondo sconosciuto, nessuno poteva sapere il suo nome, quindi non aveva bisogno di tenerlo nascosto.


“Yun... Che?” I due mormorarono all'unisono quel nome, spiazzati... un ragazzo che a soli ventidue anni era in grado di uccidere all'istante un Signore doveva essere decisamente famoso. Eppure, era la prima volta che sentivano quel nome. Il giovane rispose frettolosamente: “Oh, anche il suo cognome è Yun, che coincidenza.”


“Oh, intendi dire che anche il tuo cognome è Yun?” avendo sentito il grido della ragazza durante il combattimento, ovviamente Yun Che lo sapeva già, ma rispose sorridendo: “Chiamami semplicemente Yun Che. Non darmi del lei, è imbarazzante. Giusto, come dovrei chiamarvi?”


Il ragazzo rispose rapidamente: “Va bene, allora da ora in poi ti chiamerò Fratello Yun. Come ti ho detto, il mio cognome è Yun, e il mio nome è...”


Proprio quando stava per dirlo, la ragazza al suo fianco lo strattonò: “Fratello Yun...”


Il ragazzo scosse la testa e rispose con serietà: “Settima Sorella, è un nostro benefattore. Se non fosse stato per lui, saremmo morti entrambi. È solo un nome, perché dovrei tenerlo nascosto... mi chiamo Yun Xiao, ho ventun anni e dieci mesi, quindi sono un po' più piccolo di te, Fratello Yun. Questa è... la mia Settima Sorella, che ha due anni in meno di me.”


“Fratello Yun, puoi chiamarmi semplicemente Settima Sorella.” la ragazza annuì delicatamente, sembrava piuttosto imbarazzata: “Il mio vero nome è... piuttosto complicato, temo che se te lo dicessi ti metteresti a ridere e non mi chiameresti mai in quel modo... per favore, chiamami solo Settima Sorella.”


“Mn.” Yun Che annuì. Aveva solo chiesto tranquillamente i loro nomi, eppure il nome e l'età di quello Yun Xiao lo sorpreso parecchio... anche se aveva detto di avere ventidue anni, in effetti anche Yun Che ne aveva ventuno e dieci mesi, esattamente come quel ragazzo. Inoltre, si chiamava Yun Xiao – – Yun era il suo cognome attuale e Xiao quello che aveva avuto fino a sedici anni. Era una coincidenza davvero incredibile.


Quando Yun Xiao disse il suo nome, Yun Che rimase stranamente calmo e questo scioccò la coppia. La ragazza non riuscì a trattenersi dal chiedere: “Fratello Yun, non è che... non hai mai sentito il nome 'Yun Xiao' prima d'ora?”


“Oh?” Yun Che diede un'occhiata a Yun Xiao, che aveva uno sguardo piuttosto strano, e capì subito. Rispose tranquillamente: “Fratello Yun, per caso sei molto famoso in questa zona? Dev'essere così, sei così giovane eppure sei già ad un passo dal diventare un Signore. Devi essere un genio straordinario invidiato persino dai Cieli stessi.”


“No, no, non posso accettare questo complimento da te, Fratello Yun.” Yun Xiao scosse la testa. Se fosse stato qualcun altro a lodarlo così intensamente, ne sarebbe stato felice. Ma da quel ragazzo quasi della sua stessa età ma così più potente di lui, non poteva accettare quel complimento. Si grattò la testa e riprese: “Ammetto di essere abbastanza conosciuto nella Città Imperiale dei Demoni... Oh, giusto, Fratello Yun, non vivi nella Città Imperiale dei Demoni?”


Città Imperiale dei Demoni? Che fosse quella città grigiastra?


Yun Che scosse la testa: “Vengo da un luogo molto lontano ed è la prima volta che vedo la Città Imperiale dei Demoni.”


“Capisco.” il ragazzo e la ragazza annuirono, ma lei era ancora piuttosto confusa: “Fratello Yun, per caso vieni dai territori ai confini meridionali? Eccetto la Città Imperiale dei Demoni, solo lì potrebbe essere nato qualcuno di forte quanto te... No, se così fosse, lo avremmo già saputo...”


La ragazza rifletté con attenzione. Era ovvio che non riusciva a spiegarsi come un ragazzo di ventidue anni, dal volto sconosciuto e di cui non avevano mai sentito il nome, potesse uccidere istantaneamente un Signore. Yun Che ridacchiò e rispose: “Vengo da un luogo molto più lontano di quanto possiate immaginare e non sono mai stato qui. Sono venuto venuto soltanto per allenarmi, è normale che non conosciate il mio nome.”


Yun Che li guardò, annuì e continuò: “Voi due, del resto, siete ancora feriti. Gli uomini che hanno cercato di assassinarvi potrebbero tornare, dovreste andarvene il prima possibile.”


Non appena ebbe finito di parlare, Yun Che si sollevò a mezz'aria, pronto a partire.


“Fratello Yun, aspetta!” Yun Xiao gli si avvicinò frettolosamente: “Fratello Yun, per caso... intendi andare nella Città Imperiale dei Demoni?”


“Esatto.” confermò Yun Che. Se si chiamava “Città Imperiale”, doveva essere la capitale del continente, quindi non poteva che essere quella città grigio-bianca dal quale proveniva un'aura molto forte.


“Questo tuo Fratello e la Settima Sorella abitano nella Città Imperiale dei Demoni; se è la prima volta che la visiti, probabilmente non hai un luogo dove stare. Che ne dici di restare qualche giorno con la mia Famiglia Yun? Posso spiegarti molte cose sulla Città Imperiale dei Demoni e, quando sarò guarito potrò accompagnarti a visitarla. Mi chiedo se... ti possa andare bene, Fratello Yun?”


Il tono di voce e gli occhi di Yun Xiao erano eccezionalmente sinceri, temeva addirittura che a Yun Che “non andasse bene”. Yun Che si fermò a mezz'aria e annuì leggermente, sorridendo: “D'accordo, in questo caso lascerò che te ne occupi tu, Fratello Yun.”


Yun Che non sapeva nulla di quella “Città Imperiale dei Demoni” di fronte a lui, anzi, non sapeva nulla dell'intero continente. Avere qualcuno che lo guidasse e informasse gli sarebbe stato di grande aiuto.


Quando Yun Che acconsentì, sul volto di Yun Xiao comparve un sorriso a trentadue denti: “No, no, tu ci hai salvato la vita, questo non è niente in confronto a quello che ti dobbiamo.”


“Sarai sempre il benvenuto anche nel mio clan di elfi, Fratello Yun. Ti ripagheremo certamente per averci salvato.” disse prontamente la ragazza.


All'improvviso, nella testa di Yun Che risuonò la voce cupa di Jasmine: “Sta arrivando qualcuno di molto forte... è all'ottavo livello del Stadio Tiranno Misterioso! Se è un nemico... farai meglio a scappare!”


Yun Che aggrottò la fronte e raccolse la sua Energia Misteriosa. Tuttavia, Jasmine all'improvviso parlò di nuovo: “A quanto pare non serve fuggire. È un elfo!”
                                


                                



