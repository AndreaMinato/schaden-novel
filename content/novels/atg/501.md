---
weight: 501
title: Capitolo 501 – Tornare Alle Radici
pubDate: 2025-02-03T07:52:46.830Z
tags:
    - atg
---


<strong>Capitolo SPONSORIZZATO!! Grazie mille Gabriele! 0 in coda, 0/10 donazione
-Alstor, che ha fame e va a cenare
P.s. grazie mille per il sostegno! 500 capitoli sono tanti, ma senza lettori non sarebbe servito a molto tradurli, quindi se siamo arrivati fin qui è anche merito vostro!</strong>




“Si può entrare in qualsiasi momento nella Valle del Fulmine e del Fuoco del Corvo Dorato?” chiese Yun Che.


“Certo che no.” Yun Xiao scosse la testa con decisione: “Dopo ogni accesso, l'ingresso della Valle viene sigillato dalla Famiglia Reale Demone Illusorio per cinque anni, in modo che le risorse al suo interno possano rigenerarsi. Sebbene cinque anni non siano molti, le straordinarie energie del Fuoco e del Fulmine all'interno della Valle fanno sì che la nascita di Spiriti degli elementi e di materiali preziosi sia estremamente rapida. Di solito non si può entrare nella Valle del Fulmine e del Fuoco del Corvo Dorato, neppure i membri della Famiglia Reale possono visitarla quando vogliono.”


“Spiriti del Fuoco... Spiriti del Fulmine... considerando che vi si trova l'Eredità del Corvo Dorato, è normale che l'energia del fuoco sia molto densa. Ma perché è così abbondante anche quella del fulmine?” chiese Yun Che, scettico.


“Non lo so neanche io. A quanto pare nessuno lo ha mai scoperto. Ho sentito dire da mio padre che, forse, è perché  da qualche parte nella Valle vive una qualche Bestie Misteriose del Fulmine estremamente forte. O, forse, potrebbe trattarsi di un tesoro con l'attributo del Fulmine incredibilmente raro. Tuttavia, queste sono solo ipotesi.”


Yun Che annuì. Poi, guardò a nord della Città Imperiale dei Demoni. Pur non sapendo dove si trovasse la Valle del Fulmine e del Fuoco del Corvo Dorato, possedeva il potere della Fenice e, quindi, la sua percezione dell'energia del Fuoco superava quella delle persone comuni. Riusciva ad avvertire vagamente un'aura infuocata a nord della città. Molto probabilmente, si trattava del luogo in cui si trovava la Valle.


Il continente del Cielo Misterioso era diviso in sette Nazioni. I Quattro Luoghi Sacri erano entità al di sopra di esse, che le superavano, ma nonostante proclamassero di essere dei guardiani erano più che altro dei giudici. Al contrario, il Regno Demoniaco Illusorio non era diviso in Nazioni separate, sebbene fosse più grande del continente del Cielo Misterioso, e a capo di tutto il continente c'era la Famiglia Reale Demone Illusorio. Anche solo basandosi sui livelli della forza misteriosa, la Città Imperiale dei Demoni in cui si trovava Yun Che era paragonabile ai Quattro Luoghi Sacri del continente del Cielo Misterioso.


Ovviamente, non appena Yun Che aveva messo piede nella Città Imperiale dei Demoni l'Energia Misteriosa nell'aria si era fatta estremamente densa. Era incredibilmente raro incontrare un Trono nelle Sette Nazioni del continente del Cielo Misterioso, invece quel luogo ne era pieno. C'erano persino molti Signori, che altrove si incontravano di rado. Durante il suo viaggio verso la residenza della Famiglia Yun, Yun Che aveva percepito la presenza di almeno venti Signori.


Era evidente quanto fosse ampia la forza della Città Imperiale dei Demoni.


Ma, in fin dei conti, era stata la Famiglia Reale Demone Illusorio a trovarsi in svantaggio durante il conflitto fra il Regno Demoniaco Illusorio e il continente del Cielo Misterioso. Inoltre, non c'erano mai stati tentativi di vendetta o rappresaglie da parte loro... quindi, considerando la potenza complessiva, il Regno Demoniaco Illusorio doveva essere unn po' più debole dei Quattro Luoghi Sacri.


“Siamo quasi arrivati. È dove c'è quel gigantesco cancello, di fronte a noi, quello che brilla di luce viola.” Yun Xiao indicò un punto più in basso, davanti a loro.


La Famiglia Yun non era grande quanto si era immaginato. Lasciando perdere un paragone con la setta della Divina Fenice, i territori della Famiglia Yun erano più piccoli persino di quelli del clan del Paradiso Ardente che Yun Che aveva distrutto anni prima. Non se lo sarebbe mai aspettato. Tuttavia, quando ripensò al fatto che suo nonno e suo padre avevano avuto un solo figlio, un'idea prese forma nel suo subconscio... forse, il Manico Profound aveva attirato su di loro l'invidia dei Cieli, che perciò avevano limitato le loro possibilità di avere figli?


Quando arrivarono al cancello principale, Yun Che e Yun Xiao atterrarono lentamente. Guardando quell'ingresso fin troppo familiare a pochi centimetri da loro, Yun Che si accorse tuttavia che negli occhi di Yun Xiao per qualche secondo era comparso uno sguardo esitante.


“Fratello Yun, umm...” disse Yun Xiao, senza trovare le parole esatte: “Anche se sono, per titolo, il Giovane Patriarca della Famiglia Yun... a quanto pare non piaccio a molti dei membri della mia Famiglia. Quindi, se qualcuno mi tratta scortesemente non serve che tu te la prenda.”


Yun Che provò una fitta al cuore, ma annuì: “Mn, capisco. Non preoccuparti, sono qui principalmente per incontrare il Patriarca della Famiglia Yun. Tutto il resto non mi interessa.”


Yun Che seguì Yun Xiao e oltrepassò il cancello principale. Non appena mise piede nei terreni della sua Famiglia, Yun Che perse momentaneamente il controllo delle sue emozioni. La terra sotto ai suoi piedi, l'aria che stava respirando, tutto ciò che vedeva, gli era tutto così estraneo. Era la prima volta che metteva piede in quel luogo, eppure la sua vera famiglia viveva lì. Il sangue che scorreva nelle sue vene proveniva esattamente da lì. Il suo padre e la sua madre biologici... anche loro vivevano lì...


Sono... davvero... tornato qui...


Le ferite di Yun Xiao erano molto gravi, ma evidentemente non voleva che gli altri membri della famiglia capissero che aveva bisogno di cure. Quando superarono il cancello principale, si costrinse ad avere un'espressione calma e a raddrizzare la schiena. Tuttavia, dopo pochi passi videro di fronte a loro un ragazzo che sembrava avere circa venti o trent'anni dirigersi verso di loro. Non appena vide Yun Xiao, sul suo volto comparve un sorriso carico d'odio: “Aiyo! Guarda chi c'è, il Giovane Patriarca Yun Xiao! Come mai sei tornato così presto? Non c'era niente di divertente in città o, per caso... oh?”


Quel ragazzo si accorse immediatamente delle ferite di Yun Xiao. I suoi occhi divennero due fessure e, compiaciuto, scoppiò a ridere: “Hahahahaha! E io che mi chiedevo anche perché, quindi sei davvero rimasto ferito! Dimmi, a quale famiglia apparteneva il Giovane Maestro con cui hai scambiato qualche colpo? Hehe, alla fine sei il Giovane Patriarca della Famiglia Yun, eppure hai davvero perso in un duello contro qualcun altro e sei stato persino ridotto in condizioni così terribili. È una vera disgrazia per la nostra Famiglia Yun.”


Le parole di quella persona erano incredibilmente malevole e velenose, sentirle faceva male e, anche se aveva chiamato Yun Xiao “Giovane Patriarca”, aveva parlato senza mostrargli il minimo rispetto. Persino i suoi occhi brillavano di sarcasmo e disprezzo. Yun Xiao strinse con forza i pugni, ma si costrinse ad ignorarlo e si rivolse direttamente a Yun Che: “Fratello Yun, ignoralo. Ti porterò da mio padre.”


Dopodiché, Yun Xiao strattonò Yun Che e superò a rapidi passi il ragazzo. Era fin troppo abituato a sentirsi dire cose del genere, tanto che ormai si limitava a sopportare senza tentare di difendersi. In tutti quegli anni, la disciplina in cui si era allenato di più era la tolleranza... anche se a lui non importava, doveva farlo per suo padre e sua madre.


Yun Xiao se ne andò. Tuttavia, il ragazzo non smise di prenderlo in giro. Voltandosi verso Yun Che, gli si rivolse con un sorriso incredibilmente freddo e sprezzante: “Yo! Ehi, grandioso Giovane Patriarca, dove hai trovato questa graziosa ragazzina? Ha una pelle così splendente e delicata che mi viene quasi voglia di provare a sfiorarla. A quanto pare finalmente hai capito che non potrai mai mettere le mani su quella meravigliosa ragazza del clan degli elfi e ti sei rassegnato, preferendo giocherellare un po' con una cagnetta... del resto, in confronto a sognare tutto il tempo di agguantare quell'elfa, è molto più realistico che tu decida di allevare una piccola cagna. Hahahahaha!”


Yun Che si fermò improvvisamente... quello non era più solo uno scherno, era un insulto crudele e umiliante. Dopo aver ascoltato Yun Xiao e aver assistito al suo incontro con i membri del Clan Al Mondo, Yun Che sapeva che sebbene fosse il Giovane Maestro della Famiglia Yun non aveva la vita facile. Tuttavia, non si sarebbe mai aspettato che gli altri lo trattassero davvero così crudelmente.


Yun Xiao poteva sopportarlo, ma non per questo poteva farlo anche Yun Che! Se avesse lasciato correre, il suo nome non sarebbe più stato Yun Che!


Proprio quando Yun Che stava per volarsi, alle sue spalle risuonò una voce chiara e autorevole: “Yun Hao! Come puoi essere così irrispettoso nei confronti del Giovane Patriarca! Sbrigati, chiedi immediatamente scusa!”


Yun Che spostò la sua attenzione sulla persona che aveva parlato. Era un giovane vestito con abiti bianchi come le nuvole, che si stava avvicinando. Sembrava avere circa venticinque anni e sul suo volto si poteva notare un'irreprensibile animo eroico. Sebbene fosse così giovane, la sua Energia Misteriosa era incredibilmente densa. Come minimo, aveva sorpassato di parecchie volte il livello di Yun Xiao, che si trovava a un passo dal diventare un Signore.


“Ah... Fratello Xinyue!”


Quando Yun Hao vide quella persona, dal suo volto scomparve l'espressione di scherno con cui si era rivolto a Yun Xiao e lo salutò in tono da leccapiedi: “Fratello Xinyue, stai uscendo? È raro vederti in giro a quest'ora.”


“Umpf!” l'altro ragazzo lo fissò con freddezza e ribadì: “Non hai sentito quello che ti ho detto!? Svelto, chiedi scusa al Giovane Patriarca!”


Yun Hao si ritrasse, ma non osò disobbedire. Guardando Yun Xiao, strinse i denti e abbassò lo sguardo, eppure Yun Xiao fece frettolosamente un cenno con una mano e disse: “Fratello Xinyue, non preoccuparti. Yun Hao sta solo scherzando un po', non è nulla di grave.”


“Esatto, esatto. Stavo solo scherzando.” Yun Hao annuì subito, ridacchiando. Poi, rivolse a Yun Xiao uno sguardo tetro che sembrava dire “almeno sai anche tu che ho ragione”.


Yun Che: “...”


“Umpf!” il ragazzo vestito di bianco sbuffò con freddezza: “Il Giovane Patriarca è troppo gentile e generoso, eppure tutti i giorni voi stupidi ciechi lo maltrattate costantemente... se dovessi vedere di nuovo qualcosa del genere, non farò finta di nulla un'altra volta!”


“Ho imparato la lezione, Fratello Xin Yue. Prometto che non lo farò mai più.” Yun Hao accettò la critica con un sorriso scherzoso. Poi, però, quando l'altro ragazzo si voltò, fissò Yun Xiao con un sorriso glaciale.


L'altro ragazzo si calmò e si rivolse a Yun Xiao con un ton gentile: “Fratellino Yun Xiao, se qualcuno ti manca di rispetto non sei costretto a sopportare in silenzio... oh? A proposito, sei... sei ferito? Cos'è successo?”


Yun Xiao scosse prontamente la testa e rispose: “Nulla, non è niente di grave. Guarirò in dieci o quindici giorni. Non devi preoccuparti per me, Fratello Xinyue.”


Il ragazzo non gli fece altre domande, ma commentò preoccupato: “Guardati. Per quanto mi sforzi di crederti, non mi sembrano affatto delle ferite leggere. Devi farti curare il prima possibile... oh, giusto.” fece scorrere lo sguardo su Yun Che: “Chi è questa persona?”


“È un mio nuovo amico che ho conosciuto poco fa, si chiama Yun Che.” lo presentò Yun Xiao. Mentre parlava con quel ragazzo si sentiva chiaramente a suo agio: “Fratello Yun, questo è il mio Fratello Maggiore Xinyue.”


Yun Che annuì e salutò Xinyue.


“Oh? Anche il suo cognome è Yun? Beh, è davvero una bella coincidenza.” Yun Xinyue si rivolse a Yun Che con le mani giunte: “Il Fratellino Yun Xiao non porta quasi mai qui i suoi amici. Sono convinto che tu sia un drago fra gli uomini, Fratello Yun Che. Se in futuro avrai un po' di tempo, spero che potremo chiacchierare un po'.”


“Certo, il Fratello Yun è davvero incredibile!” disse Yun Xiao, con un'espressione orgogliosa. Tuttavia, si accorse che stavano arrivando parecchie altre persone, quindi concluse frettolosamente: “Fratello Xinyue, devo discutere con mio padre di alcune questioni molto importanti, perciò devo andare. Fratello Xinyue, grazie per avermi aiutato ancora una volta.”


“Vai, non preoccuparti.” Yun Xinyue sorrise leggermente.


Yun Che guardò per un breve istante Yun Xinyue, si voltò e seguì Yun Xiao, che si stava affrettando a raggiungere la stanza di suo padre. Ma, dopo qualche passo, avvertì per una frazione di secondo un brivido ghiacciato lungo la schiena.


Yun Che corrugò leggermente le sopracciglia, ma non si fermò.


Intento omicida!


Yun Che non avrebbe mai commesso un errore nel distinguere l'intento omicida di qualcuno!


Inoltre, quell'intento omicida non era diretto verso Yun Xiao... ma verso di lui!


Quella era ovviamente la prima volta che metteva piede nel territorio della Famiglia Yun. Prima di quel momento, non aveva mai incontrato nessun membro della Famiglia Yun eccetto Yun Canghai e Yun Xiao. Inoltre, non era mai stato neppure nella Città Imperiale dei Demoni. Le persone che conosceva in quella città si potevano contare sulle dita delle mani, quindi perché mai qualcuno avrebbe dovuto volerlo uccidere?


Inoltre, prima di giungere nella Città Imperiale dei Demoni non aveva fatto nulla... eccetto intervenire in quell'unica battaglia...


Quindi, c'era una sola possibilità!


“Yun Xiao, chi è quel Yun Xinyue? Sembra avere una posizione più prestigiosa della tua, sebbene tu sia il Giovane Patriarca.” chiese all'improvviso Yun Che.


Yun Xiao si grattò la nuca e sorrise, con aria piuttosto rassegnata e imbarazzata: “È normale che sia più prestigioso di me. Suo padre, il Settimo Anziano Yun Waitian, è il più forte dei trentasei Anziani della Famiglia Yun. Inoltre, lui stesso è il più potente fra noi giovani della Famiglia. Ha ventisette anni, ma è già al quarto livello del Stadio Tiranno Misterioso ed è l'unico nella nostra generazione ad aver risvegliato un Manico Profound turchese. E anche senza il suo Manico Profound, è sempre riuscito a sconfiggere qualsiasi avversario del suo stesso livello ed è addirittura in grado di competere con avversari al quinto livello del Stadio Tiranno Misterioso. Spesso si dice che sia l'unica speranza rimasta alla nostra Famiglia Yun per tornare a splendere, e gira sempre di più la voce che sia la persona più adatta a diventare il prossimo...”


Giunto a questo punto, Yun Xiao si interruppe bruscamente. Ma aveva detto abbastanza da far capire a Yun Che ciò che lui preferiva tacere.


“Hai davvero un'ottima opinione di lui.” commentò Yun Che, come se non fosse molto importante.


“Mn.” Yun Xiao annuì: “Non ha semplicemente un talento straordinario, ma è anche molto gentile. Per via di alcune questioni legate alla mia discendenza, spesso mi sono stati rivolte molte critiche di vario genero, sono stato ridicolizzato e maltrattato. Ma il Fratello Xinyue non mi ha mai preso in giro, anzi, spesso cerca di risolvere questi problemi e di aiutarmi, al punto che a volte interviene apertamente e sgrida chi mi offende. Gli sono sempre stato molto grato per questo.”


“Per via di questioni legate alla tua discendenza? Cosa intendi dire?” chiese Yun Che, guardando a lato.


Yun Xiao, che si era accidentalmente portato allo scoperto,  rimase piuttosto spiazzato: “Non... non è niente di che. È solo un problema di poco conto.”


Yun Che non indagò ulteriormente e, invece, cambiò discorso: “Credi anche tu che sia davvero adatto a diventare il prossimo Patriarca della Famiglia Yun?”


Yun Xiao non si aspettava affatto che Yun Che gli facesse una domanda così diretta. Impallidì per qualche istante, poi mormorò con un sorriso amareggiato: “Anche se ho il titolo di Giovane Patriarca, hai visto tu stesso come vengo trattato. Chiamarmi così è solo uno scherzo. In quanto a forza, capacità di persuasione e, soprattutto... in ogni caso, so che non potrò mai diventare il prossimo Patriarca. Se il Fratello Xinyue si candidasse, credo che anche io lo sosterrei. Dopotutto, potrebbe davvero essere l'ultima speranza di riscatto rimasta alla nostra famiglia.”


Yun Che lo guardò con serietà e gli disse con un sorriso ambiguo: “Questo Yun Xinyue non è affatto un tipo qualunque.”


“Certo che non è un tipo qualunque! In tutta la Famiglia Yun, è a pieno merito il numero uno della nuova generazione. Persino quelli della Famiglia Reale Demone Illusorio si preoccupano di lui.” disse con orgoglio Yun Xiao.


Ma non aveva capito che lui e Yun Che, con le parole “non è un tipo qualunque”, intendevano dire due cose completamente diverse.
                                


                                



