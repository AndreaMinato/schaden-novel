---
weight: 5070
title: Capitolo 507 - Parenti Stretti
pubDate: 2025-02-03T07:52:46.832Z
tags:
    - atg
---


<em><strong>Capitolo SPONSORIZZATO, ringraziamo Weed!</strong>,
9 capitoli in coda, 0/10
-Schadenfreude</em>


Non sarebbe esagerato dire che sotto il Stadio Divino Misterioso, le capacità di recupero di Yun Che non avevano eguali. Quando si risvegliò il cielo si era già oscurato ed era tornato al picco delle sue condizioni. Dopo che aprì gli occhi, scoprì di stare riposando su un piccolo e morbido letto.
Era una stanza tranquilla e i mobili erano semplici eppure eleganti. Guardò fuori dalla finestra. Yun Che aveva capito con un’occhiata che non si trovava più nel piccolo cortile di Yun Qinghong, doveva essere in una delle stanze degli ospiti che erano accanto alla sala principale.


Yun Che drizzò le orecchie e riuscì a sentire la conversazione che Yun Qinghong e Mu Yurou stavano tenendo dall’altra parte del muro. Per non disturbare il suo riposo stavano tenendo le voci basse. Yun Che si alzò dal letto e riorganizzò i suoi pensieri. Dopodiché raccolse una Giada di Trasmissione del Suono e localizzò l’impronta lasciata da Numero Uno Al Mondo.


“Fratello Al Mondo, c’è una questione per cui avrei bisogno del tuo aiuto.” Mandò il suo messaggio Yun Che.


Dopo poco tempo, la giada brillò facendo circolare una formazione profound che emetteva la voce di Numero Uno Al Mondo:”Fratello Yun, basta che tu dica ciò che vuoi e sarà fatto.”


Yun Che disse con tono sincero:”Tra due mesi la famiglia Yun terrà una competizione per prepararsi alla Grande Cerimonia dell’Imperatrice Demoniaca, allora spero che anche il Fratello Al Mondo sarà presente… Per quanto riguarda il motivo, perdonami ma non posso dirlo adesso, comunque ti sarà tutto rivelato allora.”


Yun Che non dovette aspettare troppo a lungo prima che la voce di Numero Uno Al Mondo si trasmettesse di nuovo:”Non hai bisogno di spiegarmi i motivi perché, in confronto al favore che mi hai fatto, questa piccola questione non è nemmeno degna di essere menzionata. Quando arriverà il momento sarò lì. Non mi rimangerò assolutamente la parola.”


Numero Al Mondo era una persona incredibilmente diretta, così la questione si risolse ancora meglio di quanto Yun Che avesse previsto. Dopotutto aveva salvato Numero Sette Al Mondo. E vista la natura orgogliosa di Numero Uno che non era disposto ad essere in debito, sicuramente non avrebbe rifiutato la richiesta di Yun Che.


La porta si aprì e Yun Xiao, che aveva sentito il rumore di una voce, entrò subito. Guardandolo, fisse con gioia:”Fratello Yun, sei sveglio!”


“Sì!” Yun Che annuì. “Yun Xiao, è un bene che tu sia arrivato, perché ora possiamo iniziare la cerimonia.”


“Eh? Cerimonia?”


Yun Che afferrò Yun Xiao e lo trascinò giù facendolo inchinare. Dopodiché puntò il dito verso il cielo e iniziò a dire:”Io, Yun Che, d’ora in avanti diventerò fratello giurato di Yun Xiao. Sarò il fratello maggiore, Yun Xiao il minore. E da questo giorno in avanti condivideremo le nostre gioie e i nostri dolori. I parenti di Yun Xiao saranno i miei e i miei parenti saranno quelli di Yun Xiao. Il cielo è testimone delle mie parole, se uno di noi oserà violare questo giuramento, che sia maledetto!”


Yun Xiao rimase sul posto stordito. Dopo che Yun Che fece il suo giuramento, gli diede una pacca sulla spalla e disse:”Va bene, ora è il tuo turno.”


Yun Xiao si girò con un’espressione sbalordita. Disse frettolosamente:”Fratello Yun, io… io…”


“Cosa? Non vuoi diventare mio fratello giurato?” Chiese ridendo Yun Che.


“Non è questo naturalmente.” Yun Xiao scosse la testa poi disse con sincerità:”Il talento del fratello Yun è incredibile e le tue abilità mediche sconvolgono tutti. Inoltre hai fatto così tanto per me e i miei genitori, ma io...
Anche se sono il giovane patriarca della famiglia Yun, hai visto qual è la mia vera posizione. Ti ho conosciuto solo per un giorno, eppure la tua aura è così brillante che non oso guardarla direttamente.
In confronto a te sono come una lucciola davanti alla luna, non capisco... Perché il fratello Yun sarebbe disposto a diventare mio fratello giurato? E non solo, hai anche preso l’iniziativa...”


Il temperamento di Yun Xiao era caloroso ed era sempre tollerante, ma non era uno stolto. Yun Che non poteva biasimarlo per i suoi sospetti. Guardò Yun Xiao e disse con tono sincero:”Yun Xiao, è normale che tu abbia dei dubbi del genere. E i timori che provano i tuoi genitori saranno sicuramente più grandi dei tuoi. In effetti nessuno ti dà da mangiare in cambio di niente e vale lo stesso per me, ma Yun Xiao, per favore credimi. Non ho intenzione di fare alcune trame contro di te o la tua famiglia, né ho cattive intenzioni nei vostri confronti
Non porterò rancore nei vostri confronti, né ora né mai. Voglio sinceramente diventare un vero fratello per te e desidero davvero che la tua famiglia diventi anche la mia... Non posso ancora divulgarne il motivo, ma dammi al massimo... al massimo sei mesi e ti spiegherò tutto. Se una qualunque delle parole che abbia detto è falsa, allora che possa morire come un cane!”


“Ah!” Yun Xiao si spaventò sentendo le parole di Yun Che. Se prima aveva dei sospetti, la risolutezza di Yun Che e i suoi occhi sinceri li aveva spazzati via completamente, facendogli abbassare completamente la guardia. Così annuì e puntò le dita al cielo, pronunciando lo stesso giuramento di Yun Che:”Io, Yun Xiao, d’ora in avanti diventerò fratello giurato di Yun Che.
Sarò il fratello minore, Yun Che il maggiore. E da questo giorno in avanti condivideremo le nostre gioie e i nostri dolori. I parenti di Yun Che saranno i miei e i miei parenti saranno quelli di Yun Che.
Il cielo è testimone delle mie parole, se uno di noi oserà violare questo giuramento, che sia maledetto!”


Yun Xiao era ancora più agitato di Yun Che. Gli era stato detto che c’era un motivo per tutto questo, ma ciò gli aveva dato ancora più chiarezza sulla sua sincerità. Inoltre aveva guarito Mu Yurou con urgenza e preoccupazione al punto da svenire per aver superato i suoi limiti…


Anche se non capiva le sue motivazioni, al momento era convinto che Yun Che non avrebbe ferito lui o la sua famiglia… O che forse era una creatura divina mandata dal cielo per salvare la sua famiglia.


“Il giovane fratello Yun Xiao porge i suoi rispetti al suo fratello maggiore.” Yun Xiao si inginocchiò a terra e si prostrò con sincerità ed emozione.


Yun Che accettò il suo gesto e poi lo aiutò a rialzarsi. Dopodiché i due risero e annuirono. Yun Che disse:”D’ora in avanti saremo come fratelli, non importa cosa succederà d’ora in avanti, conteremo l’uno sull'altro senza riserve.”


“Bene!” Eheh… ho un fratellone ora e un fratellone forte. Mi sembra di stare sognando.” Il viso di Yun Xiao era arrossato, ancora pieno di entusiasmo:”Solo che non so davvero come potrei essere all'altezza in quanto fratello minore. Non so quanto sarò in debito con te d’ora in avanti.”


“Ahah, siamo già fratelli giurati, non essere così freddo.”  Yun Che rise calorosamente guardando l’emozione di Yun Xiao.Sospirò tra sé e sé e pensò:’Yun Xiao, puoi pensare di essere tu in debito, ma le persone che ho salvato sono i miei genitori mentre i tuoi genitori, insieme a tua nonna, sono morti a causa mia. Tuo nonno ha dovuto sopportare un dolore tremendo mentre mi cresceva in circostanze dolorosissime. La tua zietta è diventata il mio supporto spirituale da giovane
E anche tu, hai dovuto sopportare una tale umiliazione ed indifferenza per vent’anni. Tutto a causa mia… Se vuoi parlare di debiti, sono io ad essere in debito con te. Ciò che devo alla tua famiglia… non potrà mai essere ripagato. Posso solo assicurarmi che tu non sia più maltrattato o umiliato, che ti possa riunire con il nonno e la zietta e poi di trovare anche il vero colpevole dietro la morte del mio padre adottivo… E questo è tutto ciò che posso fare davvero…’


“Andiamo, i meridiani dei tuoi genitori sono già liberi, quindi possiamo iniziare il processo di purificazione del veleno freddo.” Disse Yun Che mentre raggiungeva la porta.


“Ah? Ora?” Disse preoccupato Yun Xiao. “Ma fratellone non eri svenuto per la stanchezza? Ti sei appena svegliato, non ti farebbe bale? Perché non riposi prima e inizi domani? Non c’è davvero fretta.”


“Ti sembro esausto?” Yun Che si girò e disse:”Ti ho già detto questo, ma i tuoi genitori ora sono anche i miei. E vedendo che la condizione di tua madre è già precaria, anche se tu sei disposto ad aspettare domani, io non lo sono. Andiamo.”


“Ah… Va bene.”


I due aprirono le porte della sala principale e avanzarono l’uno accanto all’altro. Videro Yun Qinghong e Mu Yurou seduti e che sorridevano verso di loro. Yun Xiao aveva un’espressione un po’ imbarazzata e disse con una piccola risata:”Padre, madre, avete sentito tutto quello che stavamo dicendo poco fa?”


Le due stanze erano separate solo da un muro non spesso. Inoltre non avevano parlato a bassa voce, anche una persona normale avrebbe sentito tutto chiaramente.


“Ohoh, non ci siamo persi una sola parola.” Disse Yun Qinghong ridendo con gentilezza:”Xiao’er, congratulazioni per aver ottenuto un fratello maggiore così eccellente. Anche io sento che Yun Che non ha alcuna intenzione malvagia nei confronti della nostra famiglia. E per quanto riguarda il motivo, in realtà non è nemmeno importante ormai.”


Gli occhi di Mu Yurou erano umidi mentre diceva:”Marito mio, dato che sono diventati fratelli giurati, allora che ne dici di accettare questo bambino come nostro figlio adottivo?”


Yun Qinghong rise calorosamente:”Se potessimo avere un figlio così illustre, sarebbe perfetto, ma perché non vediamo cos’ha da dire Yun Che prima.”


Il petto del giovane si sollevò all’improvviso. Fece un passo avanti e si inginocchiò a terra:”Vostro figlio Yun Che porge i suoi rispetti al padre e alla madre adottivi.”


Mu Yurou e Yun Qinghong si scambiarono un’occhiata mentre un sorriso contento e soddisfatto si rivelò sul loro volto. Yun Qinghong unì le mani e sospirò:”Bene… Bene… Io, Yun Qinghong, ho provato rancore nei confronti del cielo negli ultimi decenni, ma oggi posso considerare di essere stato compensato in qualche modo, ci ha permesso di avere un altro figlio.”


“Figliolo, alzati, il pavimento è freddo.” Mu Yurou si alzò e aiutò gentilmente Yun Che ad alzarsi. Vedendo il suo sguardo caloroso, Yun Che quasi perse il controllo e disse con tono emozionato:”Posso… chiamarvi madre e padre come Yun Xiao?”


Non appena disse quelle parole, lo rimpianse subito… Era passato solo un giorno, ma era già diventato fratello giurato di Yun Xiao e li aveva riconosciuti come genitori adottivi. Queste azioni erano troppo impulsive e le parole che aveva pronunciato lo erano ancora di più. Si spiegò frettolosamente:”Fin da piccolo i miei genitori mi hanno lasciato. E i miei genitori adottivi sono morti non molto tempo dopo la mia nascita. Ero troppo piccolo per ricordare i loro volti ed è stato mio nonno a crescermi. Per questo non conosco la sensazione di poter chiamare qualcuno padre o madre, così...”


Le parole di Yun Che colpirono il cuore di Mu Yurou. I suoi occhi si inumidirono mentre rispondeva:”Povero bambino… Che'er, se non ti dispiace, allora saremo tuo padre e tua madre. E ti ameremo come un figlio, puoi chiamarci come vuoi.”


Anche Yun Qinghong annuì lievemente.


Yun Che sussultò e si inginocchiò di nuovo. Li guardò dicendo:”Padre... Madre...”


Anche se aveva fatto del suo meglio per controllare la sua voce, quando li chiamò in quel modo tremolò.


Questa era la prima volta che diceva quelle due parole così familiari per la maggior parte delle persone... Inoltre si stava rivolgendo ai suoi genitori biologici.


Finalmente ho i miei genitori... Yun Che chiuse gli occhi, godendosi la sensazione di poter chiamare i propri genitori. Sentiva come se la sua vita stesse diventando più completa e che il senso di mancanza che aveva sentito nel cuore stesse svanendo. Fu anche il momento in cui capì davvero cosa fosse quella sensazione...
                                


                                



