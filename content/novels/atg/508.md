---
weight: 5080
title: Capitolo 508 - Venticinque anni fa…
pubDate: 2025-02-03T07:52:46.833Z
tags:
    - atg
---


<em><strong>Capitolo SPONSORIZZATO, ringraziamo Weed!</strong>,
8 capitoli in coda, 0/10
-Schadenfreude</em>


“Bravo bambino...” Mormorò a bassa voce Mu Yurou mentre andava a sorreggere Yun Che. I suoi occhi erano inumiditi e iniziarono a versare lacrime.


“Ah!” Dopo aver visto sua madre piangere, Yun Xiao ne fu scosso e si avvicinò frettolosamente:”Madre, cosa succede? Questa è un’occasione gioiosa, perché stai piangendo?”


Mu Yurou scosse la testa e provò ad usare la sua mano per asciugarsi le lacrime, ma continuava a piangere finché i suoi occhi non si arrossarono. Disse con una voce soffocata dall'emozione:”Sto bene. Forse è perché ho un altro figlio ora, per questo sono troppo felice...”


Quando Yun Che l’aveva chiamata madre, il suo cuore aveva sussultato e le lacrime avevano iniziato a fluire incontrollabili; nemmeno lei poteva spiegare il motivo di questa reazione.


“Ah, tua madre, la sua caratteristica più particolare è che adora piangere. Quando era giovane piangeva ogni due giorni. Anche dopo essere diventata madre ha mantenuto il suo amore per il pianto. Ohoh.” Yun Qinghong rise mentre scuoteva la testa e guardava Mu Yurou con affetto. Immaginava che quando Yun Che aveva detto la sua storia, doveva averla colpita... in tutti questi anni, ogni volta che pensava a quel bambino, avrebbe pianto a volontà.


Mu Yurou si asciugò le lacrime e alzò gli occhi al cielo. Disse con un piccolo broncio:”Sono appena diventata la madre di Yun Che, ma tu mi stuzzichi di fronte a lui. Aspetta che Xiao'er e Che'er se ne vadano prima e vedrai come ti concerò per le feste... Che’er, non credergli, ero solo troppo felice. Alzati presto.”


Yun Qinghong raddrizzò le spalle e disse con voce allegra:”Ora abbiamo un altro figlio. Questa è un’occasione felice. Dovremmo bere un po’ oggi. Che’er, non hai mangiato nulla oggi, devi essere affamato. Andiamo, lasciate che beva per lui, ahahahah!”


Yun Qinghong rise fragorosamente, era ovvio che fosse di ottimo umore. Tuttavia Yun Che scosse la testa e rispose:”Lo farò volentieri, ma al momento dobbiamo occuparci di una questione più importante, cioè il veleno freddo nei vostri corpi. Specialmente quello nel corpo di nostra madre... questa è la questione più urgente. Lasciate che espella il veleno freddo dai vostri corpi prima.”


“Eri già così stanco prima, non sforzarti, starò bene. Possiamo occuparcene domani.” Disse con voce gentile Mu Yurou.


Yun Che scosse la testa senza esitare:”Questa è una questione importantissima che riguarda la tua salute e la sicurezza. Non sono disposto a tardare.”


Yun Qinghong annuì:”Che'er sembra aver recuperato la maggior parte della sua forza mentale e ciò che dice è innegabile. Bene! Seguiamo il suo suggerimento.”


“Yun Xiao, perché non ti riposi prima. Sei ancora ferito e hai corso in giro per un giorno intero. Se non ti riposi, non solo le tue ferite non si stabilizzeranno, potrebbero perfino peggiorare.” Gli disse Yun Che con un’espressione seria.


Yun Xiao aveva sopportato il dolore per tutto questo tempo e non si era lamentato. Dato che era molto fiducioso in Yun Che, annuì e rispose:”Va bene, andrò a riposare allora. Fratellone, lascio nostro padre e nostra madre nelle tue mani capaci.”


Una volta che Yun Xiao se ne andò, Yun Che non tardò ulteriormente e iniziò il processo di espulsione dal corpo di Mu Yurou. Le chiese di sedersi dritta, poi tirò fuori una scatola di aghi d’argento che Yun Xiao aveva portato. Tenne dieci aghi in una mano e con un lieve cenno li mosse silenziosamente, Trapassarono facilmente gli abiti di Mu Yurou infilzandosi nella sua pelle.


Quando Yun Che sollevò la mano, Yun Qinghong sussultò, aprì la bocca e alzò la mano. Ma prima che emettesse un solo suono, si irrigidì e fissò scioccato i punti in cui erano stati inseriti i dieci aghi... Erano proprio i punti principali di agopuntura localizzati sulla schiena di un praticante del mistero.


I dottori normali non solo avrebbero chiesto ai pazienti di spogliarsi così da accertarsi del luogo di questi punti, ma dovevano anche inserire gli aghi uno ad uno in modo attento e prudente. Yun Che invece lo aveva fatto con una persona vestita e aveva inserito dieci aghi contemporaneamente. Ed ogni singolo ago aveva colpito il bersaglio… Poteva essere descritto solo come un’abilità divina.


Yun Che continuò a cambiare posizione. Le dita della sua mano destra sembrarono danzare ed intrecciarsi in modo illusorio. Dopo un breve periodo di tempo i cento aghi d’argento erano stati inseriti nel corpo di Mu Yurou. Durante questo processo, non solo non sentì alcun rumore, non aveva nemmeno percepito il minimo dolore.


Il veleno freddo nel corpo di Mu Yurou e Yun Qinghong li aveva infettati troppo in profondità, così Yun Che non poteva usare direttamente la Perla del Veleno Celeste per purificarlo. Avrebbe dovuto usare la sua Energia Misteriosa per direzionarlo, usando gli aghi d’argento come mezzo e fare uscire il veleno freddo da varie parti del corpo. Solo allora avrebbe potuto purificarlo.
Era facile descriverlo a parole, ma questo processo era incredibilmente difficile e lento.


Dopo aver inserito gli aghi, Yun Che si sedette dietro Mu Yurou. Premette il palmo sul centro della sua schiena mentre infondeva Energia Misteriosa in lei.


Yun Qinghong non se ne andò, invece osservò i cambiamenti di sua moglie e ogni singolo movimento che Yun Che stava facendo. Voleva vedere come il giovane avrebbe espulso il veleno freddo che era stato ritenuto irremovibile da vari famosi dottori geniali.


Dopo che passarono quattro ore, un colore blu scuro apparì lentamente sui centonove aghi d’argento... Era un colore spento, ma guardarlo con più attenzione avrebbe suscitato uno strano orrore. Lo sguardo di Yun Qinghong si congelò e fece un piccolo sospiro:”Che questo sia...”


Dopo aver mormorato un po’, rimase in silenzio per non disturbare Yun Che. Fu in questo momento che il giovane aprì gli occhi e disse:”Esatto, questo è il veleno freddo nel suo corpo.”


Dopo aver finito di parlare, Yun Che rimosse il palmo. Quando lo fece, brillò di luce verde. All'improvviso il colore blu sugli aghi svanì completamente. Il veleno era stato purificato così profondamente da essere svanito. Mu Yurou invece chiuse gli occhi e si addormentò.


“Significa che ci sei già riuscito?” Disse Yun Qinghong mentre cercava di trattenere l’entusiasmo.


Yun Che scosse la testa e rispose:”Non ancora, il veleno freddo che ho tirato fuori era solo una piccola porzione nel suo corpo. Il veleno ha circolato nel suo corpo per oltre vent'anni e si è inserito troppo in profondità. Non possiamo essere avidi e procedere troppo imprudentemente.
Anche se ne ho tirato fuori una piccola porzione, inevitabilmente porta con sé parte della vitalità. Per questo si è stancata e si è addormentata, ma non ti preoccupare padre, questa perdita di vitalità non è pesante. Se procediamo lentamente non ci sarà alcun danno permanente e potrà recuperare velocemente la vitalità che ha perso.”


Dopo aver subito gli effetti del veleno per oltre vent’anni i due erano diventati da tempo familiari con le sue conseguenze. Yun Qinghong notò che la fredda energia yin nel corpo di Mu Yurou era diminuita del venti per cento e gli ultimi sospetti che aveva nei confronti di Yun Che svanirono nel nulla. Nel suo cuore rimaneva solo speranza, contentezza e ammirazione. Era senza parole, pieno di gratitudine e stupore, poteva solo annuire mentre i suoi occhi si inumidivano.


“Padre, lascia che regoli il mio respiro prima. Dopodiché ti aiuterò ad espellere il veleno freddo.” Disse con un’espressione rilassata Yun Che.


“Non ho fretta, non estenuarti a causa nostra.” Disse Yun Qinghong.
Anche se aveva dubbi sul perché Yun Che trattasse così bene la sua famiglia, non poteva individuare la minima traccia di falsità nel giovane e nella preoccupazione genuina che provava nei loro confronti.


Dopo essere rimasto in silenzio per un po’, Yun Che aveva recuperato più della metà della sua energia mentale. Aprì ancora una volta gli occhi e disse frettolosamente:”Padre, posso sentire che nel cuore di mia madre c'è una grande frustrazione. Le sue ferite e il suo veleno non sono intensi come le tue, ma le sue condizioni sono peggiori. Questo tormento emotivo è uno dei motivi di questo aggravamento... Ciò che la preoccupa... Cos'è? Vorrei sapere se c’è un modo... qualunque modo in cui... possa condividere questo peso.”


“Ah.” Yun Qinghong sospirò. “È una lunga storia. In effetti ha una frustrazione repressa nel cuore. In questi ultimi vent’anni non ha mai sorriso gioiosamente.”


Yun Qinghong non aggiunse altro. Yun Che si morse le labbra, poi disse con un tono gentile:”Anche se sono appena arrivato nella Città Imperiale dei Demoni, ho sentito delle dicerie di come Yun Xiao non sia il vostro figlio biologico. È... vero? Sono soltanto curioso e allo stesso tempo sono indignato per Yun Xiao. Se ho fatto una domanda inappropriata, per favore non badarci.”


Yun Qinghong scosse la testa e rise con tono spento:”Lo sa tutto l’Illusory Demon Realm. Non c’è nulla di inappropriato nel dirlo di fronte a me.” Si fermò per un momento mentre esitava. Si decise e continuò con un tono di voce frustrato:”Forse dovrei trovare qualcuno a cui confessarlo. Xiao’er è già un adulto, ma gli abbiamo nascosto alcune cose. Tuttavia dovrebbe sapere delle sue origini, solo che non abbiamo trovato il momento appropriato per dirglielo… Tu e Xiao’er siete diventati fratelli giurati e in futuro saresti di grande aiuto per lui. Forse dovrei confidartelo così sarà meglio per Xiao’er alla lunga.”


Yun Xhe alzò la testa:”Stai dicendo...”


Yun Qinghong disse con gentilezza:”Come dicono le dicerie, Xiao’er, lui... non è davvero il nostro figlio biologico.”


Yun Che:”...”


“Credo che tu abbia sentito di come provenga dal continente del Cielo Misterioso... anche questa diceria è vera.” Yun Qinghong gli lanciò un’occhiata di sottecchi per vedere la sua reazione.
Non glielo stava dicendo per l’impulso del momento. Gli abitanti dell’Illusory Demon Realm erano ostili nei confronti della gente del continente del Cielo Misterioso, un giorno le origini di Yun Xiao sarebbero state rivelate... Alcuni avevano già capito da tempo la verità ma stavano ancora cercando di nasconderlo per proteggerlo. Yun Che e Yun Xiao erano diventati fratelli giurati. Se avesse provato ostilità anche lui nei confronti della gente del continente del Cielo Misterioso, allora era meglio saperlo prima.


Ma vide subito che non sembrava importare nulla a Yun Che, invece il giovane chiese direttamente:”Che Yun Xiao sia un bambino che avete adottato dallo stadio del Cielo Misterioso Continent?”


Yun Qinghong scosse la testa e guardò fuori dalla finestra con gli occhi velati e distanti, i suoi ricordi lo riportarono a quel momento indimenticabile:”Venticinque anni fa, tua madre ed io abbiamo deciso di usare il dispositivo segreto della famiglia Yun per andare nel continente del Cielo Misterioso per salvare mio padre. Abbiamo deciso di puntare tutto su quel tentativo e siamo entrati nel continente del Cielo Misterioso.”


“Abbiamo tentato di infiltrarci in un posto che si chiama regione della Potente Spada Celestiale, ma siamo stati scoperti. Il nostro potere ed influenza erano deboli lì, quindi non abbiamo avuta altra scelta se non scappare.
Durante la fuga, ho usato il Manico Profound per sondare le anime e ho scoperto che mio padre non era morto per mano di uno dei membri della regione della Potente Spada Celestiale, ma era stato imprigionato in uno dei sette paesi del continente del Cielo Misterioso, la Nazione Ventoblu, in un posto chiamato Villa della Spada Celestiale. Così siamo sfuggiti all'inseguimento della regione della Potente Spada Celestiale e abbiamo viaggiato per molto tempo per poi arrivare alla Nazione Ventoblu.”


“E dopo che siamo giunti a destinazione, ho conosciuto... Il migliore fratello che abbia mai avuto in tutta la vita.”


Yun Che:”...”


“...Era la regione orientale della Nazione Ventoblu, in un posto non lontano da una città di nome clan della Nuvola Vagante.” Anche se erano passati oltre vent'anni, si ricordava ancora bene questo nome. “Ci siamo incontrati per pura coincidenza. Allora stava facendo un viaggio per allenarsi e aveva incontrato un gruppo di malvagi che stavano assalendo una ragazza. La difese senza esitare, ma la sua coltivazione non era alta ed era in minoranza numerica, così era stato sconfitto anche lui dai banditi... Tua madre e io ci siamo mossi con cautela mentre eravamo nel continente del Cielo Misterioso e non ci siamo mai intromessi negli affari degli altri, ma quando ho visto il carattere risoluto e irremovibile di quell'uomo, non sono riuscito a non intromettermi e ho mandato via quelle canaglie.”


Yun Che fece del suo meglio per dire nel tono più calmo possibile: “E questa... persona, qual è il suo nome?”


“Si chiama Xiao Ying.”


Yun Che:”...”


“Così ci siamo incontrati e dopo aver parlato con lui per un po’, ho scoperto che anche se la sua forza misteriosa era scarsa, era pieno di giustizia e aveva un carattere fermo e risoluto.
Era impossibile non apprezzare un uomo del genere. Inoltre il suo temperamento era molto compatibile con il mio. All'inizio pensavo di aver salvato solo un passante, ma una volta che abbiamo iniziato a parlare, cominciammo a sentire un immenso rimpianto per non esserci incontrati prima.
In quel momento Yurou era rimasta ferita e ho avvertito Xiao Ying che ci inseguivano e che avremmo potuto incontrare un grave pericolo in ogni momento. Tuttavia non mostrò la minima esitazione e ci aiutò a trovare un ottimo posto dove nasconderci e recuperare le forze.”


“Mentre Yurou stava recuperando, Xiao Ying ci porgeva visita ogni giorno.
Avrebbe portato del buon vino e dell’ottimo cibo. Mi ha chiesto di istruirlo nella via del profound e io gli ho chiesto informazioni sul continente del Cielo Misterioso. Mentre il tempo passava, sentivamo sempre più quanto eravamo affini e non molto tempo dopo ci siamo scambiati i nostri giuramenti sotto la luna e siamo diventati fratelli giurati.”


Yun Qinghong fece un lungo sospiro:”Io, Yun Qinghong, non mi sarei mai immaginato che l’amico più intimo e vicino che avrei mai avuto sarebbe provenuto dal più odiato continente del Cielo Misterioso.”


“Siamo rimasti lì per tre mesi. Ed è stato durante quel periodo che Yurou era rimasta inaspettata incinta... Tua madre e io non lo sapevamo allora. Dopo che Yurou si era ripresa, abbiamo dato addio a Xiao Ying, preso la mappa che aveva disegnato per noi, ci siamo diretti alla Villa della Spada Celestiale, il luogo in cui mio padre era imprigionato.”


“Ma non ci aspettavamo che c'era già una trappola sistemata da tempo, aspettavano solo che apparissimo così da poterla attivare. Mentre ci avvicinavamo, siamo stati circondati e attaccati da potenti individui della regione della Potente Spada Celestiale. Anche se tua madre e io siamo riusciti a scappare alla fine, siamo rimasti feriti... E poi siamo stati inseguiti incessantemente dalla regione della Potente Spada Celestiale.”


“Ma naturalmente tua madre e io non eravamo deboli e nell'intero continente del Cielo Misterioso c'erano pochi individui in grado di bloccarci. Anche se l'inseguimento ci aveva messo in difficoltà, non è stato sufficiente ad ucciderci. Tuttavia, dopo un po' di mesi, iniziò ad inseguirci un altro gruppo. Ci colsero alla sprovvista e siamo capitati in una formazione velenosa. Entrambi i nostri corpi furono invasi da un veleno letale che non siamo stati capaci di espellere con l'Energia Misteriosa... è il veleno freddo che c’è nei nostri corpi.”


“In quel momento Yurou aveva già iniziato a mostrare segni della sua gravidanza e sapeva di essere incinta. Per non lasciare che il veleno ferisse il suo bambino, aveva usato tutte le sue forze per allontanare il veleno dai suoi organi e per sei mesi ha sopportato un’agonia straziante giorno e notte...”


Yun Che:”!!!!”
                                


                                



