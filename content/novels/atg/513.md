---
weight: 513
title: Capitolo 513 – Tensione Crescente
pubDate: 2025-02-03T07:52:46.834Z
tags:
    - atg
---


<strong>Capitolo regolare, 6 in coda, 0/10 donazione
Oggi niente capitoli oltre a questo, domani il prossimo regolare e alcuni sposnsorizzati, nei giorni successivi quelli sponsorizzati rimanenti
-Alstor</strong>


Anche la battaglia fra i due ragazzi sul palco giunse al termine. Con il rumore di uno strappo assordante, il Manico Profound arancio andò in frantumi. Gridando dal dolore, una sagoma fu scagliata giù dall'Arena della Nuvola Sacra e si schiantò pesantemente a terra.


Sul palco, Yun Xiao strinse Fulmine Galoppante e camminò lentamente verso il bordo dell'Arena. Sebbene avesse un po' di fiatone, sembrava molto calmo e il suo sguardo era ancora determinato e sicuro: “Fratello Yun Han, mi hai lasciato vincere.”


Nota di Alstor: “Mi hai lasciato vincere” è una formula di cortesia usata al termine dell'incontro per salutare l'avversario.


Il discepolo della Famiglia Yun che era stato sconfitto strinse i denti con rabbia, si alzò in piedi e si allontanò in silenzio.


Ormai, intorno al palco non c'erano solo i discepoli più giovani; il Concilio degli Anziani e gli ospiti delle altre tre Famiglie avevano anch'essi preso posto lì. Tutti i ragazzi, ovviamente, partecipavano alla Competizione per avere l'occasione di mostrare le loro capacità ai membri della generazione più anziana, ma non si sarebbero mai aspettati che il primo ad essere sotto i riflettori sarebbe davvero stato Yun Xiao.


E, soprattutto, non si aspettavano che Yun Xiao, che non aveva mai opposto resistenza per quanto lo umiliassero, nascondesse davvero una forza così grande.


“Umpf! Quel tipo...” intorno al palco, Yun Hao osservò con un'espressione stizzita Yun Xiao, che lui prendeva sempre in giro e che ora era al centro dell'attenzione. Fece scivolare lo sguardo lungo l'area dove erano seduti gli Anziani, poi rise con freddezza e spiccò un balzo con entrambe le gambe. Si sollevò in volo e atterrò al centro dell'Arena della Nuvola Sacra, dove incrociò le braccia al petto e annunciò con calma, tra la confusione: “Yun Xiao, oggi non te la stai cavando male. Forza, duelliamo un po'.”


Yun Xiao inarcò le sopracciglia e il suo sguardo divenne serio.


Yun Hao e Yun Xiao erano entrambi a un passo dal diventare Signori, ma il primo era a quel livello da quattro anni, mentre il secondo soltanto da uno. Inoltre, Yun Hao possedeva un Manico Profound e Yun Xiao aveva combattuto due incontri consecutivi, consumando buona parte della sua forza misteriosa. Se ora avessero duellato, Yun Hao sarebbe stato in netto vantaggio... Yun Xiao non avrebbe avuto praticamente nessuna possibilità di vittoria.


“Hehe, non credi che il tuo terzo figlio voglia semplicemente umiliarlo?” disse qualcuno seduto in fondo alle file degli Anziani a un'altra persona seduta al suo fianco.


Il padre di Yun Hao era uno dei trentasei Anziani più importanti, anche se fra i meno prestigiosi di essi. Yun Hao era a tutti gli effetti erede di un Anziano. Sentendo quella domanda, suo padre sospirò debolmente e rispose: “Sono tutti così giovani. Quando si affrontano in un duello, conta soltanto se sono forti o deboli, non c'è alcuna umiliazione. Se uno di loro è troppo debole, non può certo incolpare gli altri perché lo umiliano. Inoltre...” continuò a bassa voce: “Oggi Yun Qinghong cadrà, quindi è meglio che anche quel suo bastardo venga sconfitto il prima possibile.”


Yun Xiao non aveva mai affrontato Yun Hao prima di allora. Si sentiva molto nervoso, ma una voce delicata lo raggiunse: “Yun Hao vuole solo sfruttare altezzosamente la sua forza per guadagnarsi un po' di attenzione. Sicuramente cercherà di sconfiggerti il più velocemente possibile, quindi probabilmente userà subito una delle sue mosse finali più potenti delle Purple Cloud Art. devi usare le Wrapping Lightning Art che ti ho fatto studiare con attenzione... che tu vinca o perda, dipenderà soltanto da quanto riuscirai a usare efficacemente le Wrapping Lightning Art!”


Lo sguardo di Yun Xiao scivolò su Yun Qinghong. Era tranquillo e sorrideva leggermente. Fin dall'inizio, nessuno si era accorto che il Patriarca, teoricamente disabile da oltre vent'anni, aveva utilizzato una trasmissione sonora di Energia Misteriosa incredibilmente avanzata.


La tensione di Yun Xiao scomparve e il suo sguardo si fece di nuovo freddo e determinato. Mosse lentamente le braccia, e Fulmine Galoppante si inclinò orizzontalmente di fronte a lui.


Yun Hao estrasse la sua arma e disse, con un sorriso sfavillante: “Yun Xiao, hai appena combattuto due incontri, non intendo approfittarmi della tua stanchezza. Se non riuscirò a sconfiggerti in cinque mosse, mi considererò sconfitto... ma se non riuscirai a resistere per neppure cinque mosse, beh, hehe, non sarà certo colpa mia.”


Persino uno stupido avrebbe sentito chiaramente il disprezzo di cui erano intrise le parole di Yun Hao... e in quel momento, era addirittura presente anche Yun Qinghong. L'arena fu avvolta da varie risatine, e parecchi sguardi divertiti e impietositi si posarono su Yun Xiao.


Eppure, Yun Xiao non si scompose. Fissò con attenzione la spada fra le mani di Yun Hao, come se non avesse neppure sentito le sue affermazioni di scherno.


Non avendo ottenuto l'effetto sperato, Yun Hao era insoddisfatto. Strinse i denti e sogghignò di nascosto, pensando: “Questo buono a nulla è davvero bravo a recitare. Vediamo se resisti al mio primo attacco!”


Le braccia di Yun Hao si mossero. Scattò violentemente in avanti, caricando immediatamente verso Yun Xiao e rilasciando un grumo di Energia Misteriosa del Fulmine che aveva accumulato di nascosto. Il grumo esplose violentemente, facendo comparire cinque terrificanti e crudeli pitoni formati da fulmini e saette.


“Wah! Ha usato immediatamente il Purple Fiend Lightning Handle!!”


“A quanto pare Yun Hao vuole buttare quel ragazzino giù dal palco in un colpo solo.”


“Se Yun Xiao provasse a deflettere quel colpo, verrebbe sicuramente scagliato fuori dal ring. Ma se tentasse di pararlo... Heh, potrebbe persino perdere metà della sua vita.”


Di fronte all'improvviso utilizzo di quella tecnica da parte di Yun Hao, Yun Xiao non schivò né scappò. Si limitò a spalancare gli occhi per un istante, con uno scoppio di Energia Misteriosa del Fulmine che gli brillò nelle pupille. Sollevò Fulmine Galoppante, creando la magnifica sagoma di una spada viola... Quando i cinque serpenti di Energia Misteriosa dalla potenza terrificante toccarono la sagoma della spada, non esplosero e, al contrario, scivolarono via delicatamente, come dei ruscelli, disperdendosi. Yun Xiao indietreggiò volando. Anche la spada di Yun Hao venne trattenuta saldamente da una forza invisibile. l'Energia Misteriosa sulla lama, pronta ad essere rilasciata, scomparve.


Yun Hao, che inizialmente voleva sconfiggere Yun Xiao con un colpo solo, impallidì dalla paura per qualche secondo, ma prima ancora che avesse abbastanza tempo per reagire, Yun Xiao sferrò un affondo improvviso diretto al suo petto.


“Colpo di Spada del Fulmine!”


Yun Hao aveva utilizzato subito una delle mosse finali più potenti delle Purple Cloud Art, perciò in quel preciso istante le sue difese erano al minimo e la sua Energia Misteriosa difensiva venne completamente superata dall'attacco di Yun Xiao. Yun Hao emise un grugnito smorzato e volò via, cadendo di testa verso il terreno e scontrandosi disastrosamente contro una delle sedie di legno ai lati del palco, mandandola in pezzi con un “crack”.


Yun Hao rimase a terra come un cane morto, con lo sguardo perso nel vuoto, e non riuscì a rialzarsi per parecchio tempo... tutti i membri della Famiglia erano presenti; tutti gli Anziani, e gli ospiti di altre tre Famiglie Guardiane. Non sarebbe stato esagerato dire che si era messo estremamente in ridicolo.


Il palco fu immediatamente avvolto dal silenzio. Tutti i discepoli della Famiglia Yun erano completamente senza parole. La forza misteriosa di Yun Hao era più densa di quella di Yun Xiao e, in più, possedeva il Manico Profound. Il suo avversario, al contrario, aveva consumato buona parte delle sue energie e tutti avevano creduto che sarebbe stato probabilmente sconfitto in un colpo solo. Non si sarebbero mai aspettati che, in realtà, a essere battuto in un'unica mossa sarebbe stato Yun Hao!!


Superato lo shock,gli Anziani rimasti seduti divennero scuri in volto, uno dopo l'altro. Yun Xiao aveva appena usato la tecnica più complicata delle Purple Cloud Art, ovvero la Wrapping Lightning Art. comprenderla e coltivarla era estremamente difficile, e anche se ci si fosse riusciti era molto complicato usarla efficacemente in combattimento. Perciò, molti discepoli della Famiglia Yun sceglievano di ignorarla completamente e persino alcuni Anziani raccomandavano ai loro figli di non studiarla. Tuttavia, avevano appena visto Yun Xiao usare quella tecnica, e in modo così impeccabile da fargli ottenere una vittoria schiacciante e miracolosa su Yun Hao. Ciò li aveva visibilmente sorpresi.


Yun Qinghong guardò Yun Xiao e annuì, con un leggero sorriso.


Yun Hao alla fine si rialzò in piedi strisciando. Le sue labbra tremavano e il suo volto era rosso come il fegato di un maiale. Sentendo su di sé tutti quegli sguardi sorpresi, strinse i pugni e all'improvviso urlò a gran voce: “Yun Xiao, stavo solo tastando il terreno... ricominciamo il duello daccapo!!”


Dopo che ebbe finito di parlare, un istante prima che balzasse di nuovo sull'Arena della Nuvola Sacra, suo padre sbuffò con freddezza: “Resta qui! Ormai hai perso, e per di più è stata una sconfitta schiacciante!”


Siccome il suo stesso padre gli aveva appena imposto di ammettere la sconfitta, Yun Hao si fermò immediatamente. Con il volto color porpora, strinse i denti e rispose: “Padre, si è trattato solamente di un grosso errore. Non ho usato neppure metà della mia forza e Yun Xiao non ha neppure un Manico Profound, come potrebbe essere al mio livello. Lui...”


“Taci!” il padre di Yun Hao era furioso. Gli disse, in tono grave: “Sai benissimo che Yun Xiao non possiede un Manico Profound. È più giovane di te e aveva già combattuto due incontri, eppure ti ha scagliato giù dal palco in un colpo solo! Non credi di aver già perso la faccia!? Sbrigati a scendere da lì!”


Yun Hao tremò dalla testa ai piedi. Roteò gli occhi all'indietro e fissò con odio Yun Xiao. Poi, digrignò i denti e tornò sui suoi passi. Tuttavia, percepì che ultimamente Yun Xiao era cambiato. Mentre lo guardava, notò che inaspettatamente non era affatto agitato. Il suo sguardo era addirittura piuttosto agguerrito, come non era mai stato prima.


Era come se... all'improvviso si fosse liberato di tutti i suoi timori.


“Che meravigliosa Wrapping Lightning Art.” si sentì un complimento e, incredibilmente, a parlare era stato Impareggiabile Al Mondo. Annuì senza fretta e commentò: “Ho sentito dire che la Wrapping Lightning Art della Famiglia Yun è straordinariamente difficile da coltivare. Non pensavo che ci fosse un discepolo della Famiglia Yun in grado di usarla così bene, sicuramente questo ragazzo è degno del titolo di Giovane Patriarca della Famiglia Yun.”


“Ovvio, del resto con uno zio come il suo come avrebbe potuto non avere un talento eccezionale?” continuò subito dopo Mu Yubai.


“Ah...” gli occhi triangolari di Helian Peng si socchiusero. Con un falso sorriso, disse: “C'è davvero un discepolo della Famiglia Yun così forte. Hehe, tutto sommato non è poi così male, ma è un peccato che non possa essere neppure lontanamente paragonato ai giovani della mia Famiglia Helian. Sembrerebbe essere un po' più debole.”


Non appena pronunciò quelle parole, tutti gli Anziani lo fissarono con rabbia. Per diecimila anni, la Famiglia Yun era stata a capo delle dodici Famiglie Guardiane e la Famiglia Helian era stata al secondo posto. La Famiglia Helian era stata surclassata dalla Famiglia Yun per diecimila anni, ma ora che finalmente erano più forti ne erano eccessivamente orgogliosi. Negli ultimi anni non avevano mai perso un'occasione di ridicolizzare e umiliare la Famiglia Yun. Yun Waitian sorrise debolmente e disse: “Le parole del Fratello Helian non sono del tutto corrette. Sebbene Yun Xiao sia piuttosto forte, è lontano dall'essere il miglior discepolo della nostra Famiglia Yun. Non lo sarebbe neppure se possedesse il potere del Manico Profound!”


“Xinyue, mostra a tutti la vera forza della nuova generazione della Famiglia Yun!”


“Sì, padre.”


Yun Xinyue si alzò in piedi e cominciò a volare. Non atterrò sull'Arena della Nuvola Sacra; al contrario, distese un braccio a mezz'aria e si rivolse a Yun Xiao con gentilezza: “Giovane Patriarca, hai già combattuto molti incontri, quindi da parte mia sarebbe scorretto affrontarti. Permettimi di duellare usando solo il mio Manico Profound.”


Yun Xinyue distese il braccio sinistro e un Manico Profound turchese ne emerse con la violenza di una meteora. Man mano che si avvicinava a Yun Xiao, si trasformò in un anello dal diametro di un metro e, contemporaneamente, comparve una sfera di accecanti fulmini viola che con la sua luce coprì completamente il colore turchese del Manico Profound.


Impareggiabile Al Mondo, Helian Peng e tutti gli altri notarono chiaramente il Manico Profound Turchese scaturito dal braccio di Yun Xinyue... Turchese. Quello era il rarissimo Manico Profound posseduto soltanto dai geni più straordinari della Famiglia Yun. In passato, sia il Re dei Demoni Yun Canghai che Yun Qinghong, i quali avevano scioccato l'intera Città Imperiale dei Demoni, avevano posseduto dei Manici Profound turchesi.


Yun Xiao aveva sempre rispettato Yun Xinyue e sapeva chiaramente che la differenza di forza fra loro due era immensa. Di fronte all'attacco del Manico Profound di Yun Xinyue, non osò concedersi la minima distrazione e caricò, facendo danzare la sua spada.


Il Manico Profound aveva preso la formai di un anello di fulmini viola e ruotava rapidamente su se stesso, rilasciando vari cerchi di devastanti e inquietanti archi d'elettricità. Ovunque andasse, si sentiva l'assordante rumore di un tuono e lo spazio veniva distorto fin quasi al punto di essere lacerato dalla spaventosa e concentrata Energia Misteriosa del Fulmine. Davanti a quella forza soverchiante, Yun Xiao non poté neppure avvicinarsi e fu quasi scagliato via dal quell'aura sconfinata e opprimente. Persino Fulmine Galoppante tremava violentemente e Yun Xiao quasi non riusciva a impugnarla saldamente.


Dopo una breve rotazione, il Manico Profound scattò improvvisamente verso Yun Xiao emettendo decine di archi d'elettricità... si sentì solamente un “clang” e Yun Xiao venne facilmente disarmato dall'attacco. Il suo braccio si intorpidì a causa del contraccolpo e dello shock elettrico. Fu persino scagliato in aria dal colpo e, barcollando, atterrò sul bordo dell'Arena della Nuvola Sacra.


Yun Xinyue agitò il braccio e il Manico Profound tornò immediatamente da lui.


Senza neppure muoversi, aveva sconfitto facilmente Yun Xiao con il suo solo Manico Profound. Yun Xinyue, però, non mostrò alcun segno di arroganza e annuì con semplicità verso Yun Xiao: “Giovane Patriarca, la prego di perdonarmi.”


Yun Xiao rispose prontamente con un cenno della mano e disse con sincerità: “Come mi aspettavo da te, Fratello Xinyue, sei davvero fin troppo incredibile.”


Tutti i discepoli della Famiglia Yun cominciarono a gridare il nome “Yun Xinyue”, facendosi sentire in tutta la tenuta della Famiglia Yun. Il prestigio appena ottenuto da Yun Xiao vincendo tre incontri di fila venne completamente oscurato dalla potenza straordinaria di Yun Xinyue. Tutti e trentasei gli Anziani principali della Famiglia Yun annuirono, con espressioni di speranza e approvazione. Eppure, nonostante quelle lodi e quel tifo, Yun Xinyue non perse la calma. Né orgoglioso né arrogante, tornò tranquillamente al suo posto.


Il suo talento, la sua forza e la sua personalità erano semplicemente perfette! Non c'era da stupirsi che tutti lo ritenessero la speranza per il riscatto della Famiglia Yun.


Gli occhi di Yun Che si restrinsero. Smise di fissare Yun Xinyue solo dopo che questi fu tornato alla sua sedia. Poi, come se si fosse ricordato di qualcosa, guardò Yun Qinghong e incrociò per caso il suo sguardo. Fu come se avessero capito qualcosa l'uno dagli occhi dell'altro. Dopo quel breve istante, distolsero contemporaneamente lo sguardo... senza scambiarsi nessuna parola, ognuno dei due capì con assoluta chiarezza i pensieri dell'altro.


O, forse, era una sorta di sintonia fra padre e figlio.
                                


                                



