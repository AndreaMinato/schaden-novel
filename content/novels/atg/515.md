---
weight: 5150
title: Capitolo 515 - Abdicazione Forzata
pubDate: 2025-02-03T07:52:46.834Z
tags:
    - atg
---


<em><strong>CAPITOLO SPONSORIZZATO, ringraziamo Weed.</strong>,
5 capitoli in coda, 0/10


**ANNUNCIO** <strong>Come regalo di natale dal 14 dicembre al 7 di gennaio i capitoli saranno a metà prezzo, cioè cinque euro a capitolo.</strong>
-Schadenfreude</em>


Yun Waitian era stato il primo a prendere l’iniziativa per dare il benvenuto al duca Hui Ye, Yun Qinghong invece non fece assolutamente nulla. Il duca non aveva nemmeno guardato il patriarca, sembrava che non ne considerasse nemmeno l’esistenza.


Era il momento. Yun Waitian saltò sull'Arena della Nuvola Sacra e si volse verso il monumento ancestrale dichiarando a testa alta:”La competizione della famiglia Yun sta per iniziare. Sono sicuro che tutti i presenti sappiano già del motivo di questa gara. Tra un mese ci sarà la cerimonia dei cento anni di regno della piccola Imperatrice demoniaca, un grande evento che influenzerà tutto l'Illusory Demon Realm.
In quanto una delle Dodici Famiglie Guardiane che hanno protetto la famiglia reale da generazioni, anche il nostro clan parteciperà. Anche se non condurrà il ruolo principale, riveleremo la nostra grandezza alla piccola Imperatrice Demoniaca e ai grandi eroi radunati lì.”


“Così, per non fare perdere prestigio alla nostra famiglia, potranno partecipare solo gli individui più eccellenti e formidabili... specialmente per quanto riguarda la nostra giovane generazione, non possiamo permettere ai deboli di umiliarsi di fronte a tutti, questo porterebbe solo vergogna alla nostra famiglia!”


Una generazione successiva potente era fondamentale per ogni grande famiglia, questo perché le forze attuali erano già ben definiti. Ciò che poteva cambiare la situazione di un clan era la generazione successiva!


“Questa competizione sarà il metodo più diretto e corretto per selezionare i migliori di ogni generazione. Il vincitore e il perdente, chi è forte e chi è debole, diverrà tutto evidente.”


Il Grande Anziano Yun He lo interruppe all'improvviso: “Va bene. Non servono altre parole inutili, parliamo del problema principale.” 


Yun Waitian aveva iniziato a parlare con estrema prudenza dopo l’arrivo del duca Hui Ye, così dopo questo intervento, aveva sospirato di sollievo. Annuì verso i tre Grandi Anziani e non continuò il suo discorso, invece disse:”In tal caso non perderò altro tempo, tuttavia...” Cambiò argomento e dichiarò con risolutezza:”Prima che la competizione inizi, dobbiamo occuparci di una questione importante che riguarda il futuro della nostra intera famiglia. E il Concilio degli Anziani ha già iniziato a discuterne molti mesi fa.”


Helian Peng strinse gli occhi e disse con un tono pieno di interesse: “Oh? Una questione importante che riguarda il futuro del vostro intero clan? Mi chiedo che cosa potrebbe essere?”


Molti dei presenti trattennero il respiro e diversi sguardi puntarono verso Yun Qinghong. Praticamente tutti sapevano di cosa si stava parlando. E alla fine questo giorno era arrivato.


Yun Waitian scorse con lo sguardo tutti i presenti per poi fissare il patriarca. Disse con un’espressione solenne:”La nostra famiglia Yun è stata fiorente per diecimila anni e la nostra potenza è famosa in questo continente, ma a causa della calamità di cento anni fa, le undici colonne portanti della nostra famiglia sono crollate in una notte e questo ha fatto diminuire drasticamente la nostra forza.
Inoltre in questi ultimi anni abbiamo portato una grave colpa sulle spalle, la nostra generazione ne ha pagato le conseguenze. Ventidue anni fa la forza misteriosa del nostro patriarca è stata distrutta e la colpa che portiamo è diventata sempre più pesante.”


“E ora tutti sanno che la nostra famiglia Yun è in declino. Il nostro patriarca è stato reso invalido. Se continuiamo così il nostro clan potrebbe non avere i requisiti per continuare ad essere una delle Dodici Famiglie Guardiane. Così abbiamo bisogno di scegliere un nuovo capo e fare risorgere ancora una volta il nostro clan...”


“Aspetti!!”


Prima che il discorso finisse, un grido scortese lo interruppe. Mu Yubai si alzò con un’espressione ferma:”Scegliere un nuovo patriarca? Yun Waitian, cosa significa? Sta cercando di costringere Yun Qinghong ad abdicare?”


Nessuno fu sorpreso dall'intervento di Mu Yubai. Yun Waitian rimase impassibile e rispose con calma:”Le parole del giovane patriarca sono troppo serie. Come oseremmo ‘costringere’ il nostro patriarca? Comunque sono sicuro che il giovane capo Mu non potrà negare che sia un invalido.
Questo è anche un periodo di crisi per la nostra famiglia. Come possiamo dare un ulteriore peso al nostro già debole patriarca? Così, per la salvezza dell’intero clan e la salute del nostro attuale patriarca, è arrivato il momento di scegliere un nuovo capo.”


Mu Yubai dopotutto era il successore del patriarca della famiglia Mu. Dato il declino della famiglia Yun, nessuno voleva rischiare di offendere le altre undici famiglie guardiane, così Yun Waitian si era espresso con calma e prudenza di fronte alla mancanza di rispetto ricevuta.


Mu Yubai invece rispose con una risata fredda:”La sua famiglia Yun, negli ultimi diecimila anni, ha avuto oltre settanta patriarchi, ma ognuno di essi discendeva dal patriarca originale...” Mu Yubai puntò il dito verso il monumento ancestrale e disse:”Sotto quel monumento riposano gli spiriti di tutti gli eroi che discendono dal primo patriarca! Perché non mi dice chi altro a parte Yun Qinghong è un discendente del vostro patriarca?!
Non può dirmi seriamente che siete tutti pronti a costringere Yun Qinghong ad abdicare e scegliere qualcuno che non appartiene alla stirpe del vostro patriarca... Eheh! Se ricordo bene, diecimila anni fa il vostro clan era solo una piccola tribù barbara dei Valichi del Nord. E la persona che ha creato la Purple Cloud Art, ha condotto il vostro clan per dominare l’intero territorio per poi diventare il capo delle dodici famiglie guardiane è stato proprio il primo antenato dei patriarchi Yun!
Ogni singolo patriarca, senza eccezione, era un discendente del primo! Se non fosse stato per la sua guida, il vostro intero clan avrebbe condotto un’esistenza miserabile!! E ora, anche se è un invalido, Yun Qinghong non è morto ed è ancora giovane! Eppure vuole costringerlo ad abdicare... Non siete preoccupati di come dovrete affrontare i vostri antenati dopo la morte?!”


Le parole di Mu Yubai furono spietate. Praticamente aveva rimproverato ogni singolo membro della famiglia Yun e, anche se stava trattenendo la sua rabbia con ogni fibra del suo essere, Yun Waitian arrossì.
In quel momento Helian Peng disse ad alta voce:”Non che voglia criticarla, ma le sue parole sono così ridicole che non riesco più a sopportarle. Il nome Yun appartiene a tutti i membri del clan, chi ha decretato che il patriarca deve appartenere alla stirpe di Yun Qinghong?
E anche se avesse questa tradizione, eheh... Yun Qinghong è già un invalido, Lasciarlo continuare così prima o poi condurrà alla rovina della famiglia Yun anche se ignorate la derisione del resto del mondo. Inoltre, a parte Yun Qinhong non sembra che ci sia nessun altro discendente... oh, e per quanto riguarda il ‘figlio’ di Yun Qinhong, eheh...
Non mi dica che dopo che dopo la morte di Yun Qinghong, il clan non potrà mai più avere un patriarca? O spera davvero di vedere la famiglia Yun condotta da uno che proviene dal continente del Cielo Misterioso, un basta...”


“Stia zitto!” Ruggì Mu Yubai senza lasciare che l’uomo finisse il discorso. Disse con un’espressione calma:”Questa è una questione che riguarda la famiglia Yun! Il patriarca della famiglia Yun è mio cognato quindi io ho il diritto di parlare, ma tu, Helian Peng, non ha il diritto di aprir bocca! Se oserà continuare a parlare, credi che non ti costringerò ad andarsene in ginocchio?!”


Il temperamento di Mu Yubai era saldo e non tratteneva mai le sue emozioni. Se avesse fatto una promessa, l’avrebbe mantenuta. Anche se l’altra parte proveniva dal più potente clan Helian, la sua risoluzione era inflessibile. In quanto a forza Helian Peng non era nemmeno lontanamente al suo livello, eppure non mostrò alcuna paura e rispose con una fredda risata:”Mu Yubai, non credere che abbia paura di lei. L’esito di un nostro scontro non sarebbe così scontato!”


“Vuoi morire!”


Le parole di Helian Peng fecero infuriare completamente Mu Yubai, che stava anche cercando un’opportunità per seminare il caos. Gridò con rabbia e una catena di ghiaccio iniziò ad alzarsi...


“State tutti tranquilli. Questo è il grande evento della famiglia Yun, non è un luogo in cui litigare, figuriamoci lottare.”


Il duca Hui intervenne con una voce tranquilla, ma che però portava una pressione e una potenza difficile da sopportare. Accanto a lui gli occhi di Drago di Pietra brillarono e un raggio di luce gialla colpì la catena di ghiaccio di Mu Yubai. Con un tintinnio, la catena sparì nel nulla.


Dopo che il duca parlò, Mu Yubai non riuscì ad intervenire. Fissò freddamente Helian Peng, tornò vicino a Yun Qinghong fissando Yun Waitian.


“Fratellone, sei troppo impulsivo.” Disse Mu Yurou mentre rimproverava un po’ suo fratello.


“Eheh, Yubai potrebbe essere impulsivo, ma non ha mai agito in modo sciocco.” Disse Yun Qinghong con un sorriso misterioso.


“Dopotutto è il cognato a capirmi meglio di tutti. Eheh.” Disse Mu Yubai.


“Uh, che questo scoppio di rabbia improvviso fosse stato fatto apposta?” Dopo aver sentito queste parole, Yun Xiao sussurrò nell'orecchio di Yun Che.


“Sì.” Yun Che annuì. “Più il Signor Mu si comporta in modo impulsivo e irascibile e più il nemico sarà tranquillo... Sembra che il Signor Mu sta verificando alcune delle sue teorie.”


“Verificare le sue teorie? Quali teorie?” Yun Xiao era confuso.


Yun Che guardò di sottecchi il duca Hui Ye che stava sorridendo lievemente e rispose:”Tra poco avrai le tue risposte. Non importa cosa succederà, non allarmarti.”


“Ah? Oh...” Yun Xiao diventò ancora più confuso.


“Patriarca Yun.” Il duca Hui Ye parlò ancora e stavolta si rivolse direttamente a Yun Qinghong. In termini di età il duca era di una generazione più giovane di Yun Qinhong, quindi chiamarlo patriarca Yun era normale, tuttavia il suo tono non conteneva un solo briciolo di rispetto, dopotutto Yun Qinghong era un invalido.


”Secondo la mia umile opinione, a causa delle sue condizioni, da tempo è diventato incapace di condurre l’enorme clan Yun.
Sono d’accordo con l’Anziano Yun Waitian. Scegliere un nuovo capo per condurre la famiglia sarebbe un bene non solo per il clan, ma anche per lei stesso. Cosa ne pensa?”


“Sigh.” Il Grande Anziano Yun He sospirò. “Per diecimila anni la famiglia Yun è stata guidata dalla stirpe del primo patriarca, ma date le circostanze che ci troviamo ad affrontare, cambiare capo è diventato inevitabile.”


Il Grande Anziano Yun Xi disse:”Qinghong, è il momento che si riposi.”


Il Grande Anziano Yun Jiang aggiunse:”Non è quello che vorremmo, ma date le sue condizioni, è già diventato troppo difficile per lei continuare a sopportare il peso della sua carica.”


I Grandi Anziani si erano espressi e perfino il duca Hui Ye sosteneva il cambio di patriarca; sembrava che non ci fosse via d’uscita. Tutti i presenti stavano aspettando di vedere la reazione di Yun Qinghong, ma scoprirono che la sua espressione era serena. Non sembrava minimamente confuso o deluso, non sospirò nemmeno, invece disse con calma e gentilezza:”Dato che i Grandi Anziani e sua altezza hanno già parlato, sarebbe difficile per me avere qualche obiezione naturalmente.
Dato che avete già iniziato a discutere della questione, il mio successore dev'essere già stato deciso. In tal caso ditemi chi è per favore. Se è qualcuno in grado di dare abbastanza sicurezza ai presenti, allora abdicherò con piacere.”


“Umpf! Hai anche bisogno di chiedere?” Disse con una risata fredda Mu Yubai. “Naturalmente è la persona che si è sforzata così tanto per organizzare questa cosiddetta competizione di famiglia, chi sta cercando di farti abdicare, il Grande Anziano Yun Waitian!”


“Il cambio di patriarca non è stato suggerito da me personalmente, è qualcosa che l’intero Concilio degli Anziani ha deciso.” Disse con un’espressione impassibile Yun Waitian. “Io non manco di virtù, né di abilità, e non ho mai osato aspirare alla posizione di patriarca!”
                                


                                



