---
weight: 5160
title: Capitolo 516 - La Posizione di Patriarca
pubDate: 2025-02-03T07:52:46.834Z
tags:
    - atg
---


<em><strong>CAPITOLO SPONSORIZZATO, ringraziamo Weed.</strong>,
4 capitoli in coda, 0/10


**ANNUNCIO** <strong>Come regalo di natale dal 14 dicembre al 7 di gennaio i capitoli saranno a metà prezzo, cioè cinque euro a capitolo.</strong>
-Schadenfreude</em>


Non appena Yun Waitian finì di parlare, un altro Anziano disse: “Le parole del Grande Anziano sono inesatte.”


”Contando il suo prestigio, la sua forza e i contributi per il nostro clan Yun, di sicuro è degno di essere il nostro prossimo patriarca.”


“Esatto.” Disse frettolosamente un altro Anziano. “Il Grande Anziano è il capo del concilio ed è già il guerriero più potente nella nostra famiglia. Inoltre, da quando il patriarca è diventato un invalido, tutte le questioni del clan sono state gestite da lui. Perciò, se dovessimo scegliere il candidato più adatto, senza dubbio sarebbe il Grande Anziano.”


“La penso anche io così.”


Alcuni raccomandarono Yun Waitian come prossimo patriarca e gradualmente sempre più persone parlarono per lui. Solo una minoranza non si espresse e sospirò tra sé e sé. Le generazioni più giovani iniziarono a ripetere il nome del Grande Anziano.


Cento anni fa Yun Canghai se n’era andato e non era più tornato. Yun Qinghong aveva assunto la posizione di patriarca come suo successore. Allora il prestigio e l’influenza di dieci Yun Waitian non sarebbero stati paragonabili ad un Yun Qinghong, nessuno avrebbe mai osato sfidare un suo comando.
Nonostante le undici colonne portanti della famiglia Yun fossero scomparse nel giro di una notte e la loro forza fosse calata drasticamente, l’intera famiglia credeva che con Yun Qinghong alla guida, la famiglia sarebbe tornata allo splendore di un tempo ancora una volta. Nessuno osava sminuire la forza del clan... perché allora c’era un talento impareggiabile, Yun Qinghong.


Tuttavia ventidue anni fa era diventato un invalido.


In un mondo dove la forza regnava sopra ogni cosa, una persona debole non sarebbe mai stata davvero rispettata o temuta dagli altri anche se possedeva il titolo di patriarca. La reputazione che si era costruito svanì rapidamente.
Il rispetto, l’adorazione e la paura degli altri si erano trasformati in... sospiri, disprezzo e perfino insulti e gongolamenti.
Gli Anziani e i giovani che avevano stima di lui ne erano rimasti delusi. Chi avrebbe lasciato che un invalido li guidasse?


Anche tra quelli che avevano detto che gli sarebbero rimasti leali per sempre si erano allontanati. Quelli che invece avevano comunque giurato di stare dalla sua parte fino alla morte erano stati respinti da Yun Qinghong... perché allora il patriarca sapeva delle sue condizioni ed era certo che le persone che sarebbero rimaste con lui non avrebbero avuto futuro. Come avrebbe potuto distruggere le prospettive future di persone così sincere nei suoi confronti?


Fino alla fine aveva mantenuto la sua posizione di patriarca, ma solo sua moglie e suo figlio erano rimasti accanto a lui.


Venti anni fa circa, chi poteva immaginare che Yun Qinghong, la stella più brillante nell’intero Illusory Demon Realm, sarebbe finito in questo stato.


A causa della sua invalidità, nessuno avrebbe parlato a suo favore.


Tuttavia, di fronte ad una realtà del genere, Yun Qinghong non biasimò nessuno. Dopotutto il concilio degli Anziani e il Grande Anziano stavano intervenendo per garantire un futuro alla famiglia. Lasciare che un invalido conducesse il clan avrebbe suscitato derisione da parte degli altri e li avrebbe condannati. In confronto al futuro della famiglia, la stirpe del patriarca non sembrava così importante.


Il sostegno per il Grande Anziano si fece sentire sempre di più. Yun Waitian ebbe difficoltà a rimanere calmo mentre diceva con umiltà:”Sono davvero onorato dal vostro supporto, ma data la mia debolezza non sono capace di assumere il ruolo di patriarca... è il Settimo Anziano ad essere più più adatto a questo ruolo.”


Il “Settimo Anziano” appena menzionato rifiutò velocemente:”Lei è troppo gentile. Perdoni la mia onestà, ma la gente non accetterebbe nessun altro come patriarca con il Grande Anziano presente.”


“Giusto! Vorremmo che il Grande Anziano diventasse il Patriarca!”


“Grande Anziano, non rifiuti ancora. La posizione di successore sarà sua.”


Risuonarono diverse voci e Yun Waitian unì le mani a coppa agitandosi... Aveva pensato di diventare patriarca da quando Yun Qinghong era stato reso invalido. Per tutto questo tempo aveva lavorato sodo per ottenere sempre più reputazione... Se fosse diventato patriarca, la linea di successione sarebbe cambiata. Tra cento anni suo figlio Yun Xinyue sarebbe diventato il prossimo patriarca e dopo suo nipote e i suoi discendenti...


Di fronte all'invalido Yun Qinghong e suo figlio privo di Manico Profound, sapeva che questo giorno sarebbe arrivato... Era giunto il momento.


Insieme alle grida, risuonò anche una risata fredda:”Dato che il Grande Anziano Yun sa che non è adatto per la posizione, perché gli causate problemi? Se il Grande Anziano non può resistere e sceglie di rimangiarsi la parola, se succedesse non finirebbe per girare voce che stesse adocchiando la posizione di patriarca e che fingesse con ipocrisia di non desiderare quella posizione? Questo titolo astuto non sembra così particolarmente buono... Non è d’accordo Grande Anziano Yun?”


Le parole di Mu Yubai erano davvero spietate. L’intera famiglia Yun sosteneva Yun Waitian, ma dato che continuava a rifiutare, il Grande Anziano era stato attaccato.


Mu Yubai aveva insinuato che se accettasse la posizione di patriarca, sarebbe diventato un crudele ipocrita. Le labbra di Yun Waitian fremettero con furia. Proprio quando stava per ribattere, una voce insolente risuonò alla sua destra:”Sono d’accordo con il giovane patriarca Mu.”


La persona che aveva parlato era Helian Peng che strizzò gli occhi e disse lentamente:”Ho sentito che dopo che Yun Qinghong è diventato un invalido, il Grande Anziano si è occupato degli affari della famiglia Yun. Gestiva ogni questione grande o piccola che fosse. Anche se era solo il Grande Anziano, si è comportato più come un Patriarca... Tsk, tsk.
Da più di una decade fa ho già sentito voce di come il Grande Anziano stesse adocchiando la posizione di patriarca. Dopo così tanto tempo, le dicerie si sono solo diffuse sempre di più. Se il Grande Anziano assumesse la posizione di patriarca all'improvviso, dimostrerebbe la veridicità di queste voci. Allora, eheheh, il nome del patriarca sarebbe molto rispettato in famiglia, ma la sua reputazione all'esterno ne sarebbe macchiata.”


Helian Peng che prima aveva aiutato Yun Waitian e aveva quasi lottato contro Mu Yubai, ora stava attaccando il Grande Anziano con parole ancora più crudeli e dirette.
Yun Waitian si incupì e tutti gli Anziani principali si scambiarono uno sguardo. Mu Yubai si accigliò guardando Helian Peng... 
Non avrebbe creduto ingenuamente che lo avrebbe aiutato.


Che questo tipo fosse venuto qui apposta per creare guai oggi?


Quando aveva sentito le parole di Mu Yubai, Yun Waitian sembrava aver inghiottito una mosca, ma quando sentì quelle di Helian Peng, sembrava che qualcuno gli avesse spalmato dello sterco in faccia provocando un odio e un’indignazione insopportabili nell'Anziano. Sapeva che avrebbe incontrato resistenze da Mu Yubai, ma non si sarebbe mai immaginato che anche Helian Peng avrebbe provato a fermarlo!
Le sue labbra fremettero mentre cercò di reprimere la sua rabbia. Si forzò a dire:”Io, Yun Waitian, ho fatto tutto questo per la famiglia e non ho mai mirato alla posizione di patriarca.”


“Sigh!” Dopo essere rimasto in silenzio per molto tempo, il Grande Anziano Yun Jiang sospirò e disse:”Waitian, ora è il miglior candidato disponibile. Che sia disposto o no, sarebbe la scelta migliore per la famiglia Yun. Non deve rifiutare. Per quanto riguarda le dicerie, dovremo semplicemente ignorarle.”


Le parole di un Grande Anziano portavano un peso incredibile. Yun Waitian si rallegrò e, proprio quando stava per accettare, sentì il duca Hui Ye parlare:”Al riguardo, avrei un piccolo suggerimento. Mi chiedo se sareste disposti a sentirlo?”


L’uomo attirò l’attenzione di tutti quanti. Yun Waitian si fermò, si girò verso il duca e rispose rispettosamente:”Che suggerimento ha sua altezza? Sono sicuro che tutti vorrebbero saperlo.”


Il duca Hui Ye sorrise con calma, ondeggiando il suo ventaglio disse:”Secondo me, ciò che ha detto il giovane patriarca e l’Anziano Helian non è irragionevole. Anche se il Grande Anziano Yun ha fatto molto per la famiglia e nessuno può eguagliare la sua reputazione, non è adatto alla posizione. Altrimenti diverrebbe lo zimbello degli altri, le dicerie hanno una certa influenza.
Se la questione riguardasse solo il Grande Anziano, potrebbe essere tralasciata, ma la situazione è già difficile, se il pubblico iniziasse a sparlare ancora di più non sarebbe di beneficio per la famiglia Yun.”


Le parole del duca Hui Ye fecero stringere il cuore a Yun Waitian. Guardò verso il basso per nascondere un’espressione scontenta:”Ciò che ha detto sua altezza è vero. Non sono adatto alla posizione di patriarca.”


Il duca continuò:”A giudicare dalla situazione attuale della famiglia Yun, c’è bisogno di cambiare patriarca e secondo me c’è un candidato ancora migliore.”


“Mi chiedo a chi si stia riferendo sua altezza?” Chiese il Grande Anziano Yun Xi.


Il duca Hui Ye chiuse il ventaglio, si alzò e camminò avanti e indietro:”Dato che il Grande Anziano non è adatto e nessuno degli Anziani è adatto, allora perché non nominare il nuovo patriarca da un’altra generazione?”


“Sta dicendo?”


Il duca rispose:”Allora la sua famiglia ha perso il suo patriarca e i dieci Grandi Anziani più potenti. La famiglia si è indebolita drasticamente nel giro di una notte e avete dovuto sopportare una grave colpa per cento anni. Se la famiglia Yun risorgesse, richiederebbe una grande quantità di tempo e un capo eccezionale.
Un capo eccezionale richiede molto tempo per prepararsi. Da ciò che vedo, dato che è difficile scegliere dalla generazione più anziana, perché non scegliere dalla giovane generazione? È risaputo che il figlio maggiore del Grande Anziano, Yun Xiyue, è un talento eccezionale e possiede lo stesso Manico Profound color turchese del Re dei Demoni. La sua personalità è anche umile e non è arrogante; indubbiamente è un dono del cielo per la famiglia Yun.
Se diventasse il prossimo patriarca e fosse guidato dal Grande Anziano e dagli altri membri della vecchia generazione, credo che tra dieci anni diventerebbe un capo eccezionale. Tra non molto la famiglia Yun tornerebbe alla gloria.”


“Inoltre, nonostante sia giovane, il suo talento e  la sua personalità sono ben noti nel clan. Se diventasse il prossimo patriarca, credo che ci sarebbero ancora meno persone insoddisfatte. Cosa ne pensate?”
                                


                                



