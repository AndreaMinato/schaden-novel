---
weight: 520
title: Capitolo 520 – Rimprovero Rabbioso
pubDate: 2025-02-03T07:52:46.835Z
tags:
    - atg
---


<strong>Capitolo sponsorizzato!!! Ringraziamo Mara!! 0 in coda, 0/10 donazione
-Alstor</strong>


<strong>**ANNUNCIO** Come regalo di Natale dal 14 dicembre al 7 gennaio i capitoli saranno a metà prezzo, cioè cinque euro l'uno</strong>










“Cos'hai detto!?” Yun Waitian perse di nuovo le staffe: “Vuoi davvero che mio figlio si sottoponga alla Sonda Spirituale del Manico Profound? Oltraggioso, assolutamente oltraggioso!!”


La Sonda Spirituale del Manico Profound era in effetti un'abilità speciale posseduta solamente dalla Famiglia Yun, grazie al Manico Profound. Le normali Sonde Spirituali non erano semplicemente rischiose, in caso di errori le conseguenze erano inimmaginabili. Anche se si avesse avuto successo, la mente della persona sottoposta alla pratica sarebbe stata gravemente danneggiata, in alcuni casi causando un'immediata demenza. Ma la Sonda Spirituale del Manico Profound, anche quando falliva perché la mente del soggetto esaminato era troppo forte non creava effetti collaterali. Inoltre, in caso di successo non avrebbe causato danni alla mente del bersaglio. Quando Yun Che anni prima aveva attaccato la Setta Burning Heaven, aveva usato il Manico Profound per strappare e rubare la memoria a un'altra persona, quindi sapeva bene quanto fosse potente il Manico Profound. Vent'anni prima, anche Yun Qinghong e sua moglie avevano scoperto che Yun Canghai era tenuto prigioniero nel continente del Cielo Misterioso soltanto grazie alla Sonda Spirituale del Manico Profound, con cui avevano ottenuto i ricordi di un altro individuo.


“Hehe,” il Duca Hui Ye ridacchiò debolmente, chiedendo: “Yun Che, è questa la tua cosiddetta prova? Eccetto questa, ne hai altre?”


“Questa sola prova è più che sufficiente.” rispose Yun Che.


“In questo caso, va bene...” il Duca Hui Ye annuì lentamente e sul suo volto per un istante comparve un sorriso che conteneva un leggero scherno, poi si voltò verso Yun Xinyue e gli disse: “Ho sentito parlare più di una volta della Sonda Spirituale del Manico Profound della Famiglia Yun e ho sentito dire che non causa danni alla mente del bersaglio. Ora che qualcuno ti accusa di aver agito contro un membro della tua stessa Famiglia e contro la principessa della Famiglia Al Mondo, sostenendo che la Sonda Spirituale del Manico Profound può provarlo... Yun Xinyue, hai il coraggio di sottoporti alla Sonda Spirituale del Manico Profound di fronte a tutti per dimostrare la tua innocenza?”


Yun Xinyue fece un passo in avanti, con il volto cupo e tremando dalla testa ai piedi. Era ovvio che fosse così arrabbiato da essere sul punto di svenire, ma riuscì a trattenere la sua ira con la sua forza di volontà e rispose: “Perché non dovrei averne il coraggio! Io, Yun Xinyue, ho la coscienza pulita, ho sempre trattato onestamente i miei compagni e non ho mai pensato neppure per un istante di fare loro del male. In tutta la mia vita, anche ora che sono accusato di aver complottato contro un membro della mia Famiglia e che un estraneo cerca di incastrarmi, ho sempre affermato che preferirei morire piuttosto che essere un traditore... grazie alla Sonda Spirituale del Manico Profound, ogni mia parola sarò sincera e sicuramente proverà la mia innocenza! Prego gli Anziani di lasciare che mi sottoponga alla Sonda Spirituale del Manico Profound per dimostrare che sono innocente!!”


Le parole di Yun Xinyue erano cariche di rabbia, determinazione e senza la minima esitazione. Il pubblico non credeva a Yun Che e dopo aver visto la reazione di Yun Xinyue, che non si era opposto alla proposta di sottoporsi alla Sonda Spirituale del Manico Profound, ogni loro dubbio scomparve, trasformandosi in ira e risentimento verso Yun Che.


“Bene!” annuì il Duca Hui Ye, con una voce che sembrava essersi calmata: “Essere accusati in pubblico è una brutta sensazione. Posso capire la tua rabbia e il desiderio di farti scagionare. Ma la tua risposta mi ha deluso.”


Yun Xinyue era stupito: “Ecco... potrebbe spiegarmi, Sua Altezza?”


“Umpf!” Il Duca Hui Ye sbuffò con freddezza e disse in tono serio: “Inizialmente credevo che Yun Che avesse qualche reale prova, ma ha soltanto proposto di usare la Sonda Spirituale del Manico Profound. È semplicemente uno scherzo! Senza nessuna prova, le sue accuse non sono altro che sciocchezze e neanche un idiota gli crederebbe. Con delle accuse così gravi, voleva sottoporti alla Sonda Spirituale del Manico Profound. Come si potrebbe fare una cosa così ridicola! Se lui ha il diritto di fare una cosa del genere, allora anche io potrei accusare di tradimento l'intera Famiglia Yun senza avere nessuna prova. A quel punto, tutti quanti voi dovreste sottoporvi alla Sonda Spirituale del Manico Profound per provare la vostra innocenza?”


“Inoltre, chi sei tu? Sei il figlio del Grande Anziano della Famiglia Yun, colui che sta per diventare il prossimo Patriarca. Hai uno status nobile e prestigioso. Questo Yun Che, invece, è solo un moccioso e nessuno sa da dove provenga. Vuole che tu ti sottoponga alla Sonda Spirituale del Manico Profound, ma se tu fossi disposto ad accettare... ti rimarrebbe anche solo un briciolo dell'orgoglio e del rispetto che ti sarebbe dovuto in quanto figlio della Famiglia Yun? Se ti lasciassi interrogare con la Sonda Spirituale del Manico Profound per provare la tua innocenza, allora da oggi in poi chiunque, nel Regno Demoniaco Illusorio, saprebbe che il nuovo e rispettabile Patriarca della Famiglia Yun ha dovuto sottoporsi ad esso di fronte a tutti soltanto per essere scagionato dalle accuse di un moccioso qualunque... Hahahahaha! Sarebbe uno scherzo che disonorerebbe l'intera Famiglia Yun, non credi che da oggi in poi tutto il Regno Demoniaco Illusorio vi guarderebbe dall'alto in basso? In futuro, anche le parole di un bambino o di un mendicante costringerebbero il Patriarca della Famiglia Yun a sottoporsi alla Sonda Spirituale del Manico Profound per dimostrare la sua innocenza davanti ad accuse insensate?”


Le parole del Duca Hui Ye erano scioccanti, e suscitarono l'indignazione di molti discepoli della Famiglia Yun. Molti di loro gridarono subito dopo: “Il Duca Hui Ye ha ragione, Yun Xinyue non deve sottoporsi alla Sonda Spirituale del Manico Profound, altrimenti la Famiglia Yun diventerà lo zimbello dell'intero Regno.”


“Il fatto che il Fratello Xinyue sia disposto a lasciarsi interrogare con la Sonda Spirituale del Manico Profound senza la minima esitazione non è forse una prova sufficiente della sua innocenza?! Chi diavolo è Yun Che? Svelti, cacciamolo! Per aver accusato in questo modo il Fratello Xinyue, anche menomarlo qui e ora non sarebbe eccessivo!”


“Sappiamo che il Fratello Xinyue è sicuramente innocente. Non deve dimostrare nulla. Questo Yun Che è davvero fin troppo crudele.”


Yun Xinyue tremò. Dopo essere rimasto per qualche secondo a bocca aperta, abbassò lo sguardo e rispose in tono dispiaciuto: “Sua Altezza ha ragione. Pensavo soltanto a provare la mia innocenza e non ho considerato la situazione complessiva; ho quasi reso la mia Famiglia lo zimbello del Regno Demoniaco Illusorio per un mio gesto d'egoismo.”


“Haha” il Duca Hui Ye rise debolmente: “So come ti senti. Ma il fatto che tu fossi disposto a sottoporti alla Sonda Spirituale del Manico Profound è sufficiente a dimostrare la tua innocenza.”


Gli angoli della bocca di Yun Che tremarono, e pensò ridendo mentalmente con freddezza: “Questi due hanno messo in piedi uno spettacolo impeccabile, anche io stavo per cascarci.”


Yun Waitian si rivolse verso il Duca Hui Ye con le mani giunte e disse, agitato: “Duca Hui Ye, ha detto tutto ciò che anche io volevo dire. Come potrebbe l'innocenza di mio figlio essere posta sullo stesso piano dell'onore della Famiglia Yun. Anche se dovesse essere ritenuto colpevole d'aver fatto del male a un membro della nostra Famiglia, questo interrogatorio con la Sonda Spirituale del Manico Profound deve essere impedito... ringrazio Sua Altezza per averlo ricordato a mio figlio. Anche se Sua Altezza non è molto più grande di lui, è molto più bravo di lui a gestire certe situazioni.”


Il Duca Hui Ye rise leggermente e rispose: “Grande Anziano, lei è troppo gentile. Essendo stato accusato, è normale che la sua mente sia stata offuscata dalla rabbia e che non sia riuscito a ragionare con lucidità. Io vedo gli eventi dall'esterno, perciò naturalmente riesco a comprendere meglio il contesto generale.”


“Hehehehe.” proprio quando il Duca Hui Ye finì di parlare, si sentì una risata sarcastica e sgraziata. Il Duca Hui Ye diede un'occhiata a Helian Peng e gli chiese: “Anziano Helian, perché ride?”


Helian Peng si guardò in torno con aria sarcastica e rispose: “Sua Altezza, non trova che tutto questo sia estremamente ridicolo? Sebbene la Famiglia Yun sia da anni in declino, è comunque una delle Dodici Famiglie Guardiane. Ma a un'Assemblea della Famiglia, un moccioso sconsiderato è davvero comparso dal nulla creando così tanto scompiglio. E ancora più ridicolo è che, giunti a questo punto, è ancora illeso... Hahahahahaha, se una cosa del genere succedesse nella mia Famiglia Helian, per il semplice fatto che abbia posto delle tali accuse, anche se fossero stare rivolte a un discepolo qualunque e non al nuovo Patriarca, nel migliore dei casi verrebbe punito menomandolo immediatamente e nel peggiore con una condanna a morte. Ma questa Famiglia Yun... Hehehehe, è davvero pessima, ridicola e patetica. Dove sono la grandezza e la maestosità delle Famiglie Guardiane? Anche se volessi trattenermi, farei fatica a non ridere.”


Sebbene le parole di Helian Peng fossero sarcastiche, andarono dritte al punto e fecero sentire in imbarazzo tutti gli Anziani e i discepoli, che fissarono Yun Che con rabbia. Yun Waitian gli si avvicinò immediatamente, ordinando: “Anziano della Detenzione, si sbrighi a catturare questo moccioso dalle intenzioni spregevoli!”


Sentendo quella frase, l'Anziano della Detenzione si librò in volo e atterrò sul palco. Ma proprio quando stava per scattare verso Yun Che, una voce tranquilla eppure leggermente autoritaria disse: “Fermo.”


Sebbene quella voce non fosse molto seria e non contenesse molta emozione, l'Anziano della Detenzione si fermò. Perché a parlare era stato Yun Qinghong.


“Yun Qinghong, finalmente hai parlato. Credevo che avresti assistito a questo spettacolo restando in silenzio fino alla fine!” Yun Waitian rise con freddezza e chiamò persino per nome Yun Qinghong: “Che c'è, vuoi proteggere questo tuo cosiddetto figlio adottivo, audace e sconsiderato!? O forse, sei davvero stato tu a chiedergli di fare tutto questo?”


“Hai ragione. Voglio davvero proteggerlo.” rispose con calma Yun Qinghong, fissando negli occhi Yun Waitian. Il suo sguardo tranquillo diede a Yun Waitian una sensazione di autorevolezza che Yun Qinghong non avrebbe più dovuto trasmettere, facendogli irrigidire involontariamente i muscoli.


“Anziano della Detenzione, torna al tuo posto.” disse Yun Qinghong.


Sentendo quelle parole, l'Anziano della Detenzione rimase scioccato e guardò, confuso, il Grande Anziano. Vedendo che non si muoveva, Yun Qinghong corrugò le sopracciglia e la sua voce divenne immediatamente più grave: “Torna al tuo posto!!”


Quelle quattro parole non erano feroci, ma alle orecchie dei discepoli della Famiglia Yun erano assordanti come tuoni, e tutti gli Anziani fissarono stupiti Yun Qinghong... durante gli oltre vent'anni trascorsi da disabile, Yun Qinghong aveva condotto una vita isolata e si preoccupava raramente degli affari della Famiglia. Non aveva neanche mai rimproverato nessuno, questa era la prima volta che i discepoli della nuova generazione sentivano il loro Patriarca menomato dare un ordine così autoritario.


L'Anziano della Detenzione cominciò a tremare, e mormorò frettolosamente: “Sì”, per poi indietreggiare rapidamente.


Yun Qinghong si voltò e il suo sguardo si posò su Yun Xinyue, poi disse con un tono calmo ma che non ammetteva obiezioni: “Yun Xinyue, sali sul palco e preparati a sottoporti alla Sonda Spirituale del Manico Profound.”


Non appena Yun Qinghong lo disse, tutti restarono scioccati e la zona fu avvolta dalla confusione. Il Duca Hui Ye inarcò le sopracciglia, che gli tremavano, e chiese con un tono leggermente arrabbiato: “Patriarca Yun, cosa intende dire?”


“Cosa intendo dire? Chi sei tu perché te ne debba importare?” rispose in modo poco amichevole Yun Qinghong: “Questi sono affari della mia Famiglia Yun e non mi servono le tue scenate.”


I mormorii nell'arena si trasformarono immediatamente in un silenzio di tomba e tutti osservarono la scena, attoniti, chiedendosi se avessero qualche problema alle orecchie. Yun Qinghong... aveva davvero rimproverato il Duca Hui Ye, e per di più senza concedergli alcuna scusante. Il Duca Hui Ye divenne immediatamente scuro in volto e rise, glaciale: “Patriarca Yun, tu... tu osi marcarmi di rispetto?!”


“Umpf!” Yun Qinghong lo liquidò con una risata ostile: “E allora, che importa se ti manco di rispetto? Fin da quando hai messo piede nel territorio della mia Famiglia Yun, tu hai mai mostrato rispetto per me, il Patriarca? Io sono della stessa generazione di tuo padre, e mio padre è il prestigioso 'Re dei Demoni'. Il suo titolo di Re gli concede lo stesso status di tuo nonno. In passato, anche tuo padre quando mi vedeva doveva chiamarmi ubbidientemente 'Fratello MaggiorÈ. È soltanto naturale che io debba insegnarti qualche lezione, ma tu, un ragazzino, sei venuto a visitare la mia Famiglia Yun eppure non hai neanche portato rispetto a me, il Patriarca. Al contrario, ti sei continuamente immischiato negli affari della mia Famiglia di fronte ai miei occhi. Hai agito con arroganza e presunzione, senza freni, e ora ti spingi addirittura ad accusarmi di averti mancato di rispetto?”


“È questo che ti ha insegnato tuo padre? Umpf, sei una disgrazia per tuo padre, tuo nonno e l'intera Famiglia Reale Demone Illusorio. Infatti, credo che ormai tu abbia infangato per sempre il loro nome”
                                


                                



