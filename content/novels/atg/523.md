---
weight: 523
title: Capitolo 523 – Zittire
pubDate: 2025-02-03T07:52:46.835Z
tags:
    - atg
---


<strong>Capitolo regolare, 7 in coda, 0/10 donazione
Ragazzi, mi spiace ma domani ho una verifica importante quindi oggi non posso pubblicarne altri. Domani il prossimo regolare e i primi sponsorizzati! ;)
-Alstor</strong>






“Grande Anziano Yun, non sia impaziente. Ora porrò l'unica domanda di reale importanza. Se è innocente, lo sentirete da voi fra pochi secondi.” rispose con pazienza Yun Che.


“Yun Xinyue, permettimi di chiederti questo, hai parlato della questione a delle altre persone e hai complottato con loro di assassinare Yun Xiao e Numero Sette Al Mondo?” chiese francamente Yun Che.


La domanda di Yun Che andava dritta al punto. Yun Xinyue doveva dare solo una risposta molto semplice... “Sì” o “No”.


“Sì...” rispose Yun Xinyue in tono privo di vita.


WHOAAA – – –


Non appena pronunciò la parola “Sì”, l'intera Famiglia Yun cadde nel caos e tutti gridarono dallo stupore. Non riuscivano affatto a credere a ciò che avevano appena sentito con le loro stesse orecchie.


Quella era una Sonda Spirituale del Manico Profound... ed era utilizzata personalmente da un Sommo Anziano. Sotto l'effetto di quella tecnica, tutte le affermazioni di Yun Xinyue sarebbero sicuramente state sincere. La Famiglia Yun, che possedeva il Manico Profound, ne era certa.


La speranza della loro Famiglia, il più forte, rispettato, umile e gentile dei loro discepoli, Yun Xinyue... era davvero coinvolto nel tentato omicidio di Yun Xiao e Numero Sette Al Mondo! Lo shock che la sua risposta aveva causato ai membri della Famiglia Yun era indescrivibile. Se non l'avesse confessato di persona sotto l'effetto della Sonda Spirituale del Manico Profound, avrebbero creduto più facilmente all'esistenza dei fantasmi che alla sua colpevolezza.


“Come può... come può essere...” Yun Xiao aveva la bocca spalancata dallo stupore e il suo sguardo si perse nel vuoto; riuscì a riprendersi solo dopo parecchio tempo. Il più straordinario fra i suoi coetanei della Famiglia Yun, la persona che rispettava di più fra i suoi compagni aveva davvero cercato di far uccidere lui e Numero Sette Al Mondo due mesi prima, come aveva detto Yun Che. Inoltre, quando poco prima Yun Che aveva accusato Yun Xinyue, lui stesso si era fatto avanti per difenderlo, sostenendo che il suo coinvolgimento fosse “impossibile”...


“Bas...tardo!” gridò Numero Uno Al Mondo, alzandosi in piedi di scatto, con uno sguardo minaccioso sul volto e scrocchiandosi le nocche. Dopo due mesi di indagini, non era riuscito a trovare nessun indizio, perciò la rabbia e l'odio che aveva accumulato erano diventati ancora più intensi. Ora che il vero colpevole era stato scoperto, non riuscì più a controllarsi e fu sul punto di esplodere... ora ecco perché i suoi sforzi non avevano portato a nessun risultato. Perché non si sarebbe mai aspettato che il colpevole fosse un membro della Famiglia Yun!


“Cerca di ricomporti.” Impareggiabile Al Mondo gli diede una pacca sulle spalle, guardò Yun Xinyue e disse con calma: “Se fosse stato l'unico ad essere coinvolto, non avrebbe avuto alcun motivo di ordinare che Numero Sette fosse uccisa, né per volere che fosse fatto del male a Yun Xiao. Questa faccenda è molto più complessa... continuiamo ad ascoltarlo!”


Numero Uno Al Mondo strinse i denti e si trattenne.


Non appena Yun Xinyue aveva detto “Sì”, Yun Waitian aveva cominciato a tremare dalla testa ai piedi, sembrava sul punto di svenire ma gridò subito dopo, tentennando: “Imp... impossibile! Deve esserci un motivo... mio figlio non farebbe mai qualcosa del genere senza un motivo valido... ci deve essere una spiegazione!”


In tutti quegli anni, Yun Waitian era sempre stato orgoglioso di Yun Xinyue e ancora adesso non riusciva a credere che suo figlio potesse essere così malvagio. Era pur sempre suo padre... era chiaramente la persona che lo conosceva meglio in tutto il mondo!


“Sono sicuro che tutti i presenti vogliano conoscere le reali motivazioni dietro tutto questo.” disse Yun Che, guardando Yun Xinyue. Prima di quel momento pensava che fossero coinvolti sia Yun Xinyue che Yun Waitian, ma quando vide la reazione del secondo si convinse che non sapeva davvero nulla di quella faccenda. Finalmente, capì quanto Yun Xinyue fosse bravo a complottare, a pianificare e... a recitare!


“Allora, Grande Anziano Yun, farà meglio ad aprire le orecchie e ascoltare le motivazioni che lo hanno spinto a farlo.” continuò Yun Che, per poi chiedere: “Yun Xinyue, spiegaci dettagliatamente perché hai collaborato con delle persone esterne alla nostra Famiglia Yun per fare del male al tuo compagno Yun Xiao e all'innocente Numero Sette Al Mondo!”


Yun Xinyue aprì le labbra e rispose automaticamente, in tono spento: “La Famiglia Yun... e la Famiglia Al Mondo... sono entrambe fedeli alla Piccola Imperatrice Demoniaca... Uccidendo Numero Sette Al Mondo... e lasciando in vita Yun Xiao... la Famiglia Al Mondo si sarebbe infuriata con la Famiglia Yun... se si fossero scontrate... anche senza distruggersi a vicenda... in ogni caso non sarebbero più state alleate...”


La Famiglia Yun era avvolta da un silenzio di tomba e tutti ascoltarono attentamente, temendo di perdersi anche una sola parola. Quando Yun Xinyue ebbe finito di rispondere, sui volti di tutti i presenti comparvero espressioni sbalordite e terrorizzate. Il Tre Sommi Anziani si alzarono contemporaneamente in piedi, con degli sguardi scioccati sui loro volti anziani.


Yun Waitian tremò, poi cadde debolmente a terra. Aveva gli occhi spalancati, ma erano privi di vita e mormorava incoerentemente: “Impossibile... è impossibile... impossibile... non può essere...”


La verità era fin troppo terribile, il suo fine... o, per essere più precisi, il fine delle persone che avevano pianificato il tutto, era indebolire la fazione fedele alla Piccola Imperatrice Demoniaca! La Piccola Imperatrice Demoniaca era la massima autorità del Regno Demoniaco Illusorio. Quel complotto... era evidentemente un tentativo di rivolta!


Di fronte a quella risposta così terrificante, nessuno nella Famiglia Yun osò sussurrare neppure una parola. Non si sarebbero mai aspettati che Yun Xinyue fosse davvero colpevole d'aver ordinato l'uccisione di un membro della loro stessa Famiglia... ma era ancora più inimmaginabile che fosse davvero coinvolto in un complotto così enorme e terribile.


Se non fosse stato per Yun Che, che quel giorno aveva salvato Yun Xiao e Numero Sette Al Mondo, i loro piani sarebbero stati portati a termine e la Famiglia Al Mondo si sarebbe infuriata con la Famiglia Yun, il che avrebbe portato a un gigantesco conflitto fra le due Famiglie e le avrebbe rese per sempre rivali... dopotutto, Numero Sette Al Mondo non era una ragazza qualsiasi della Famiglia Al Mondo, era l'unica figlia di Massima Ambizione Al Mondo. E anche il fatto che Yun Xiao l'avesse invitata a fare una passeggiata con lui era inconfutabile.


E ancora più spaventoso era il fatto che quel giorno, tutta la Famiglia Yun stava appoggiando la nomina a Patriarca di Yun Xinyue, tanto che aveva quasi ricevuto quella carica... ripensandoci, tutti ebbero i brividi e sulle loro fronti cominciò a scorrere del sudore freddo.


Yun Che continuò schiettamente: “Yun Xinyue, hai davvero cercato di far uccidere un membro della tua Famiglia per indebolire la fazione fedele alla Piccola Imperatrice Demoniaca! È un crimine imperdonabile! Sei il figlio del Grande Anziano, hai un'ottima reputazione e anche un buon talento. Tutti ti lodano e appoggiano all'interno della Famiglia Yun, che stava addirittura per nominarti Patriarca. Avevi tutto ciò che potessi desiderare! Perché hai dovuto farlo!? Perché, di preciso hai pianificato tutto questo... o forse, sei stato costretto da qualcuno?”


Quando Yun Che finì di parlare, tutti restarono col fiato sospeso, specialmente gli Anziani della Famiglia Yun, che rimasero in piedi e fissarono Yun Xinyue... quell' “accusa” che inizialmente li aveva sdegnati si era improvvisamente trasformata in una verità così scioccante.


Il volto di Yun Xinyue si contorse in una smorfia. Quando Yun Che gli pose quella domanda, la sua mente fu scossa da un forte dolore. La sua voce si fece rauca, eppure continuò a spiegare senza nascondere nulla: “... sei anni fa... il mio Padrone mi avvelenò... con la 'Tossina Distruggi CuorÈ... se seguirò le sue istruzioni... Quando il Padrone avrà spodestato la Piccola Imperatrice Demoniaca... Io, il nuovo Patriarca, riceverò il titolo di Re... ma se dovessi disubbidire... morirei senza neppure un cadavere da... seppellire...”


“Tossina Distruggi... Cuore!?!”


Numerose grida scioccate si sovrapposero l'una all'altra e Yun Waitian, a malapena cosciente, quando sentì le parole di Yun Xinyue sollevò lo sguardo con grande agitazione, tremando dalla testa ai piedi.


Yun Che non aveva mai sentito il nome “Tossina Distruggi Cuore”, ma lo stesso veleno spesso veniva chiamato in molti modi diversi. Il fatto che non conoscesse quel nome non significava che non conoscesse il veleno. Proprio quando stava per usare la sua Energia Misteriosa per ispezionare Yun Xinyue e capire di che veleno si trattasse, percepì un gelido intento omicida alle sue spalle, sul lato destro.


Sebbene quell'intento omicida fosse ben nascosto, come poteva sfuggire agli acuti sensi di Yun Che? Rinunciò immediatamente a cercare di capire di che veleno si trattasse e si avvicinò a Yun Xinyue, chiedendogli piuttosto frettolosamente: “Dimmi... chi erano gli assassini inviati a uccidere Yun Xiao... e chi è il tuo Padrone!”


“Gli uomini che hanno attaccato Yun Xiao e Numero Sette Al Mondo sono... dei membri della Famiglia Helian... il mio Padrone... proviene dal Palazzo del Duca Huai... e si chiama...”


Booooom!!!!


Il palco sotto di loro fu distrutto istantaneamente e un frammento di pietra che vibrava con uno scuro bagliore di Energia Misteriosa gialla si sollevò da terra. La prima reazione di Yun Che fu di ritirarsi istintivamente. Contemporaneamente, usò una mano per spingere indietro Yun Xinyue di qualche passo... ma l'Energia Misteriosa contenuta nel frammento di pietra era troppo soverchiante e, siccome Yun Xinyue non poteva controllare la sua forza misteriosa mentre era sotto l'effetto della Sonda Spirituale del Manico Profound, non poté schivare l'attacco e venne trafitto dalla roccia. Di conseguenza, fu impalato a mezz'aria e grandi fiotti di sangue schizzarono tutt'intorno.


“Xinyue!!!”


Gridò Yun Waitian, travolto dall'orrore, scattando verso il Palco Sacro come un pazzo. Tutti gli Anziani della Famiglia Yun erano scioccati quanto lui e corsero sul palco, dove la situazione era improvvisamente degenerata.


“Duca Hui Ye... Cosa significa tutto questo!!!” chiese infuriato Yun Qinghong. Ad attaccare senza pietà Yun Xinyue era stato il Drago di Pietra, che era già tornato a fianco del Duca Hui Ye. Al momento, le scaglie sulle sue braccia emettevano ancora uno spento bagliore di Energia Misteriosa gialla.


“Questo Yun Xinyue merita la morte per aver calunniato il mio onorevole padre!” il Duca Hui Ye rise, scuro in volto: “E Yun Che... il moccioso che ha rovinato i miei piani... anche tu devi morire! Uccidilo!”


BOOM!!!


L'intera Arena della Nuvola Sacra fu avvolta da un'esplosione di Energia Misteriosa e si sollevò una nube di polvere. Un raggio di densa Energia Misteriosa gialla si diresse dritto verso il petto di Yun Che... c'era soltanto Yun Qinghong al suo fianco, gli altri non erano ancora neppure saliti sul palco, perciò non poterono affatto intervenire.


Proprio quando il raggio di Energia Misteriosa era a meno di un metro da Yun Che, Yun Qinghong, seduto sulla sua sedia a rotelle, distese un braccio... la sua mano si mosse molto lentamente, tanto che anche qualcuno che non coltivava il Profound avrebbe potuto seguirne facilmente il movimento. Eppure, nonostante fosse così lenta, apparve istantaneamente di fronte a Yun Che, bloccando l'attacco.


Rippp!!


Una gigantesca barriera di fulmini si generò dal palmo di Yun Qinghong, bloccando completamente il colpo del Drago di Pietra. Dopodiché, una sagoma scattò in avanti, seguita dal bagliore di un lampo. Yun Qinghong apparve di fronte al Drago di Pietra e lo colpì violentemente al petto con il palmo della mano destra, avvolta da un bagliore viola, cogliendolo di sorpresa e scagliandolo molto lontano.


“Co... Cosa!!”


“Co... sa!!!”


“Ahhhhh... Ahhhhhhhhhhh!!”


I Sommi Anziani, gli Anziani e i discepoli della Famiglia Yun... Numero Uno Al Mondo e Impareggiabile Al Mondo... e anche Helian Peng, che stava per attaccare; tutti rimasero a bocca aperta. Fissarono Yun Qinghong, che aveva attaccato all'improvviso, con uno sguardo di stupore che quasi divenne terrore. Infatti, l'aura emessa dalla sua maestosa forza misteriosa era così potente da spaventare persino i tre Sommi Anziani.


Co... Cosa diavolo sta succedendo qui!?


Yun Qinghong... non era stato menomato ventidue anni fa!?


Boom! Boom! Boom...


Yun Qinghong e il Drago di Pietra si scambiarono alcuni colpi a mezz'aria e ogni volta che i loro attacchi si incrociavano si sentiva un boato assordante. Tutti, da terra, guardarono scioccati senza che nessuno volesse davvero intervenire.


Un combattimento tra Monarchi si vedeva molto di rado, anche nella Città Imperiale dei Demoni. Le potentissime fluttuazioni di Energia Misteriosa fecero tremare tutti i membri della Famiglia Yun. In aria, il possente Drago di Pietra era stato spinto in svantaggio e poi sconfitto dalle Purple Cloud Art di Yun Qinghong, che gli avevano lasciato a malapena la possibilità di difendersi. Fiotti di scuro sangue di drago schizzavano continuamente in ogni direzione, quasi creando una pioggia di sangue.


“Urghhhh... Graah!!”


A mezz'aria, si illuminò una luce gialla e improvvisamente nel cielo si formarono delle nubi scure, mentre tuoni assordanti circondarono l'area. Un gigantesco drago, lungo trecento metri e ricoperto di scaglie di pietra, ruggì furiosamente e si precipitò verso Yun Qinghong. In un istante, comparvero in aria delle rocce che oscurarono il cielo.


“Quella è la vera forma del Drago di Pietro!” gridò stupito un Anziano della Famiglia Yun.


“Umpf!”


Di fronte alla gigantesca forma draconica del Drago di Pietra, che aveva scioccato tutti, Yun Qinghong si limitò soltanto a sbuffare leggermente e scattò all'improvviso, ricomparendo un istante dopo al centro della sua lunga schiena. La colpì con un pugno... che spezzò facilmente le scaglie di roccia, ferendo direttamente la carne del Drago di Pietra.


Il Drago di Pietra cominciò a contorcersi dal dolore. Una sfera di fulmini cominciò a diffondersi dal punto dove Yun Qinghong l'aveva colpito e nel giro di due soli secondi lo avvolse completamente, trasformandolo da un “Drago di Pietra” a un “Drago di Fulmini” viola.


“Sparisci!”


Dopo la fredda minaccia di Yun Qinghong, innumerevoli fasci di fulmini che avvolgevano il Drago di Pietra esplosero...


Boom boom boom boom boom boom boom...


Moltissime saette di Energia Misteriosa esplosero violentemente; erano così potenti e numerose che sembravano incanalare la rabbia del Dio dei Fulmini stesso. Il cielo sopra la tenuta della Famiglia Yun si tinse di un viola intenso a causa di quell'Energia Misteriosa elettrica, e ad ogni esplosione i tuoni assordanti sembravano sul punto di squarciare i Cieli. Nel mezzo delle migliaia di esplosioni di Energia Misteriosa del Fulmine, il Drago di Pietra gridò per il dolore lancinante e il suo sangue piovve a terra come un acquazzone...


Bang!!


Quando anche l'ultima traccia di Energia Misteriosa elettrica fu scomparsa, il Drago di Pietra si schiantò violentemente a terra, ma il suo dolore ora era più lieve. Non appena toccò terra, il suo corpo draconico scomparve e tornò alla sua forma umana. Respirava affannosamente e tentò, tremando, di rialzarsi in piedi, ma proprio quando stava per riuscirci vomitò almeno dieci boccate di sangue e collassò di nuovo a terra, senza più trovare la forza di muoversi.


Yun Qinghong discese lentamente dal cielo e lo guardò con freddezza: “Venerabile Drago di Pietra, in tutti questi anni ti ho sempre mostrato il rispetto che ti devo per la tua anzianità e non ti ho mai offeso in nessun modo, eppure hai osato venire nel territorio della mia Famiglia Yun e agire così selvaggiamente. Purtroppo, temo che tu non sia abbastanza forte da poterlo fare!”
                                


                                



