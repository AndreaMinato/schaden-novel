---
weight: 526
title: Capitolo 526 - Ritrovo
pubDate: 2025-02-03T07:52:46.835Z
tags:
    - atg
---


<em><strong>Capitolo SPONSORIZZATO, ringraziamo Alessandro!</strong>
5 capitoli in coda, 0/10


**ANNUNCIO** <strong>Come regalo di natale dal 14 dicembre al 7 di gennaio i capitoli saranno a metà prezzo, cioè cinque euro a capitolo.</strong>
-Schadenfreude</em>


Mentre Yun Che e Yun Qinghong chiacchieravano, arrivarono due persone dall’alto. Risuonò una lieve risata:”Ohoh, Yun Qinghong, da quanto tempo.”


Erano Impareggiabile e Numero Uno Al Mondo. E le parole dell’Anziano avevano diversi significati...


“Fratello Al Mondo, è passato davvero molto tempo.” Yun Qinghong annuì con un'espressione addolorata:”Dov'è Helian Peng? È riuscito a raggiungerlo?”


“Quel bastardo è fuggito davvero velocemente, ma sono comunque riuscito a dargli un bel calcio nel sedere, abbastanza per fargli sentire dolore per diversi giorni. Questo se non altro ha un po’ attenuato la mia rabbia. Ahahahah.” Rise Impareggiabile Al Mondo.


Numero Uno avanzò e porse i suoi rispetti:”Il ritorno del patriarca Yun è un evento gioioso, presto la famiglia Yun riconquisterà la sua gloria passata.”


“Spero che sarà come dice.” Yun Qinghong annuì con un sorriso. Poi ridivenne serio e disse:”Il duca Huai ha già rivelato la sua ambizione. La Grande Cerimonia della piccola Imperatrice Demoniaca non si svolgerà pacificamente. Per favore passa un messaggio al fratello maggiore Al Mondo, entro cinque giorni andrò personalmente a porgergli visita per discutere di alcune questioni importanti.”


“Il Patriarca Yun sarà sicuramente il benvenuto. Tuttavia temo che il nostro patriarca non riuscirà ad aspettare cinque giorni e andrà a porgerle visita dopo aver sentito della sua guarigione.” Impareggiabile Al Mondo rise.
Non mentiva, Massima Ambizione Al Mondo provava un enorme rispetto per Yun Qinghong. Dopo che aveva sentito della sua mutilazione, era rimasto davvero sconfortato.


“Patriarca Yun, dato che è successo un evento così importante nella sua famiglia dev’essere occupato. Siamo tornati per salutarvi, quindi non rimarremo ancora a lungo. Riferirò le sue parole. Quando sarà libero venga pure a fare visita al nostro clan Al Mondo.” Impareggiabile unì le mani. Nonostante fosse molto curioso, non chiese come Qinghong e sua moglie erano guariti.


“Sicuramente!” Yun Qinghong ricambiò il gesto.


“Fratello Yun, non ho parole per ringraziare la tua gentilezza.” Numero Uno Al Mondo annuì verso Yun Che.


“Il fratello Al Mondo è troppo gentile. Ci reincontreremo tra un mese.” Disse con un sorriso Yun Che. “Inoltre, perdonami per questo, ma dato che la Grande Cerimonia è vicina, credo che non sia il momento di essere distratti dalle ostilità con la famiglia Helian. Bisogna avere le priorità giuste e i rancori dovranno essere messi da parte per ora visto che la vendetta è un piatto che si serve freddo.”


Le parole di Yun Che non li resero scontenti. Numero Uno Al Mondo annuì lievemente e Impareggiabile mostrò perfino un po' di ammirazione e mormorò:”Patriarca Yun, il suo figlio adottivo è davvero straordinario.”


“Arrivederci.”


Impareggiabile e Numero Uno Al Mondo se ne andarono. Non sarebbe stato possibile tenere segreto cos'era successo nella famiglia Yun e forse entro sera lo avrebbe saputo tutta la città. L'ambizione del duca Huai sarebbe stata rivelata al pubblico. Durante questo periodo, il clima della Città Imperiale dei Demoni sarebbe stato molto teso e le Dodici Famiglie Guardiane sarebbero state davvero nervose.


La Grande Cerimonia della piccola Imperatrice Demoniaca non sarebbe stato un semplice festeggiamento e sarebbe stato un punto di svolta per l'Illusory Demon Realm.


Dopo che i due se ne andarono, Mu Yurou e Yun Xiao, che era andato ad accompagnare Mu Yubai, tornò. Una volta che i due tornarono, la donna si avvicinò a Yun Qinghong e chiese nervosamente:”Cos'è successo al Distintivo del Patriarca? Da dove l’hai preso?”


Anche Yun Qinghong avrebbe voluto saperlo. Guardò Yun Che e rispose:”Me l'ha dato Che'er.”


“Che'er?” Mu Yurou si voltò con stupore.


“Che'er, non è il momento di dirmelo? L'hai promesso prima.” Yun Qinghong parlava con calma, ma il suo sguardo mostrava già nervosismo perché questo distintivo era stato perso cento anni fa ed era suo padr a custodirlo... Dato che era il tesoro più importante della famiglia, Yun Canghai non l'avrebbe mai lasciato!


Le labbra di Yun Che fremettero un po’, in seguito si calmò e disse:”Entriamo... vi dirò tutto ciò che volete sapere.”


“Bene!” Yun Qinghong annuì. Dall’espressione del giovane, sapeva che ciò che avrebbe detto sarebbe stato incredibile. Tenne per mano Mu Yurou e andarono nella loro stanza.


Yun Xiao avanzava accanto a Yun Che e chiese con stupore:”Fratellone, sei stato davvero tu a dargli il Distintivo del Patriarca?”


“Sì.” Yun Che annuì:”Tra poco dirò come l’ho ottenuto. Dopotutto è un oggetto della famiglia Yun.”


Poi guardò Yun Xiao che sembrava un po’ disorientato e chiese:”Stai ancora pensando a cos’è accaduto?”


Yun Xiao abbassò la testa e disse con rimpianto e rimorso:”Non riesco ancora ad accettare che Yun Xinyue, la persona che rispettavo di più, in realtà... fosse così... Ho sospettato del fratellone a causa sua. Sono davvero... troppo stolto!”


“In tutti questi anni ho lavorato così duramente per nostro padre e nostra madre, tuttavia non sono riuscito a fare nulla e ho sostenuto un uomo che ha quasi causato la morte di un membro del suo clan... se non fosse stato per te, chissà cosa sarebbe accaduto alla famiglia Yun... Io e te abbiamo quasi la stessa età, ma... sono troppo indietro rispetto al fratellone... sono completamente inutile, chissà se riuscirò ad essere come te.”


Yun Che smise di camminare e diede una pacca sulle spalle di Xiao Yun: "Non sottovalutarti. Hai lavorato sodo per tutti questi anni, sopportando ogni angheria per loro. La tua devozione è più importante e preziosa di ogni altra cosa.
Per quanto riguarda Yun Xinyue, anche gli Anziani che avevano vissuto per centinaia di anni non ne erano all'oscuro? Non c’è davvero bisogno di deprecarti così.
Questi istinti, le capacità di previsione e le ispirazioni non sono cose che possono possedere persone della tua età."


"Uh, ma fratellone, hai la mia stessa età..."


"Io sono diverso." Yun Che scosse la testa: "Preferirei che mantenessi la tua personalità di sempre e rimanessi ‘inutile’ come dici invece che sperimentare ciò che ho vissuto."


Yun Xiao lo guardò con perplessità, incapace di comprendere ciò che aveva detto.


Nonostante avessero parlato a bassa voce, Yun Qinghong lo sentì e si fermò per un momento con un’espressione piena di emozioni contrastanti... Esatto, era appena ventiduenne e già possedeva la maturità di un anziano, non poteva comprendere cosa doveva aver passato.


“Se vuoi davvero crescere più in fretta, oggi ci sarà un'opportunità.” Disse all'improvviso Yun Che.


Yun Xiao rimase sbalordito:”Davvero? Che opportunità? Che opportunità!”


“Il fato ci gioca ogni sorta di scherzo; a volte cattivo a volte buono, altre ancora incredibilmente crudele. In quanto uomo, se vuoi davvero diventare indomito e indipendente, la prima cosa che devi apprendere e affrontare con calma i cambiamenti del destino! Questo richiede un'ampiezza di vedute e un coraggio adeguato. Se ne sarai capace, allora la tua vita migliorerà e sarai più forte, più forte per sostenere i tuoi genitori e la Settima Sorella.”


“Affrontare... con calma...” Yun Xiao era ancora scioccato e, nonostante non capisse le parole di Yun Che, gli sembrò un discorso davvero efficace!


“Ciò che succederà sarà una sorta di prova per te.” Disse con tono positivo Yun Che. “Fammi vedere se sarai un uomo indomito che non sarà sconfitto facilmente da un capriccio del fato!”


Anche se non capiva, Yun Xiao si risollevò di morale e disse:”Io non ho una mente così fragile! Anche se non posso rivaleggiare con il fratellone, non ti deluderò!”


“Va bene, è la tua dichiarazione... entriamo.”


Dopo che entrarono nella stanza, chiusero la porta. Yun Qinghong tirò fuori il Distintivo del Patriarca che brillava di viola ed emanava un’aura particolare. Trattenendo la sua agitazione, chiese con ansia:”Che'er, dimmi, dove l’hai preso?”


Quando fece questa domanda, lui, Mu Yurou e Yun Xiao lo guardarono con ansia. Yun Che non rispose, ma si inginocchiò...


“Che’er, cosa stai facendo... alzati.” Disse frettolosamente Mu Yurou e avanzò per aiutarlo ad alzarsi.”


Yun Che rimase inginocchiato, ma sollevò la testa e li guardò... i suoi veri genitori. Lentamente aprì il palmo...


“Padre, madre... Ricordate ancora questo oggetto?”


Nella sua mano c’era un pendente color rame dall'aspetto antico.


Nel momento in cui lo videro, Yun Qinghong e Mu Yurou rimasero fulminati sul posto e tremarono violentemente. Mu Yurou avanzò all'improvviso come se fosse impazzita e prese il pendente dal palco di Yun Che per guardarlo. Le sue mani tremavano incredibilmente:”Lo Specchio del Samsara... è lo Specchio del Samsara... è davvero lo Specchio del Samsara!!!”


Mu Yurou, che di solito parlava gentilmente, ora stava parlando con una voce roca e spaventosa. Yun Xiao, scioccato, chiese con ansia:”Madre, cosa... cosa succede...”


Si girò verso Yun Qinghong solo per vedere che la sua espressione era completamente stravolta.


“Questo Specchio del Samsara... Tu... dove l’hai preso…” Per l’intelligente e orgoglioso Yun Qinghong questa breve frase era stata estremamente difficile da dire, ma all'improvviso ebbe un’intuizione e tremò ancora più violentemente:”Che... tu...”


Yun Che non rispose. Alzò il braccio sinistro dove brillava vividamente il marchio del Manico Profound.


“Ahhh! Manico... Manico Profound!!!” Yun Xiao gridò per la sorpresa. Anche se non lo aveva, dopo essere stato nella famiglia Yun per circa vent'anni come poteva non riconoscerlo?


Mu Yurou rimase sbalordita mentre guardava il marchio del Manico Profound. Le sue labbra tremavano intensamente, eppure non riuscì a mormorare un solo suono. In quell'istante iniziò a piangere, ebbe un attacco di vertigini così intenso che cadde all'indietro.


“Madre!!!” Yun Xiao si precipitò a sorreggerla:”Madre! Cosa... Cosa succede? Non spaventarmi così!”


Yun Qinghong aveva lo sguardo disorientato. Tratteneva il respiro e il suo corpo era intorpidito e bollente. Nell'istante in cui il Manico Profound aveva brillato, il sangue gli era andato alla testa facendogli avere le allucinazioni. Aveva quasi vomitato sangue ed era svenuto...


Gli occhi di Yun Che erano velati dalle lacrime mentre diceva:”Prima di compiere sedici anni, il mio cognome non era Yun, ma Xiao. Allora venivo chiamato Xiao Che... non provengo dall'Illusory Demon Realm. Il luogo in cui sono cresciuto era una delle sette nazioni del continente del Cielo Misterioso, la Nazione Ventoblu. Sono vissuto era clan della Nuvola Vagante. Il mio padre adottivo si chiamava Xiao Ying e mio nonno è Xiao Lie."
                                


                                



