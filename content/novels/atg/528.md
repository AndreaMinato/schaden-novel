---
weight: 5280
title: Capitolo 528 – Yun Xiao, Xiao Yun
pubDate: 2025-02-03T07:52:46.836Z
tags:
    - atg
---


<strong>Capitolo sponsorizzato!! Grazie mille Alessandro! 3 in coda, 0/10 donazione</strong>


<strong>-Alstor</strong>


<strong>**ANNUNCIO** Come regalo di Natale dal 14 dicembre al 7 gennaio i capitoli saranno a metà prezzo, cioè cinque euro l'uno</strong>






“Che'er, su, siediti...”


Mu Yurou spinse gentilmente Yun Che verso una sedia di legno. Sembrava che il suo bel viso fosse stato bagnato da una pioggia intensa e le sue mani continuavano a tremare leggermente. Guardò suo figlio, che ora era proprio di fronte a lei, senza spostare lo sguardo; non lo distolse neppure per un istante.


In una mano, stringeva lo Specchio del Samsara. Sul suo braccio il marchio del Manico Profound brillava ancora, debolmente, e il suo volto assomigliava a quello di Yun Qinghong. Questo fece battere il cuore all'impazzata a Mu Yurou, sembrava quasi che stesse per scoppiare... quello era suo figlio... sangue del suo sangue.


“Che'er... figliolo...” mormorò a bassa voce Mu Yurou e, ancora una volta, si sentì mancare il fiato mentre gli diceva: “Sei davvero tu... non è soltanto un sogno...”


Negli ultimi due mesi avevano già avuto modo di conoscersi un po' e di solito Yun Che la chiamava “Madre”. Ma ora, mentre lo guardava le sue emozioni e i suoi pensieri erano completamente diversi. Yun Che aprì la bocca e disse a bassa voce: “Madre, mi dispiace... quando vi ho incontrati, sapevo già che eravate i miei genitori, ma... ho aspettato fino a oggi per rivelarvelo.”


Mu Yurou scosse gentilmente la testa. Tutto ciò non le importava affatto. In quell'istante, si sentiva come se nient'altro al mondo avesse davvero importanza. Tutta la gioia e la felicità che aveva provato nella sua intera vita non era neanche lontanamente paragonabile a quelle che provava in quel momento. Rispose dolcemente: “Marito, guarda nostro figlio, è ancora più bello di quanto fossi te da giovane. Scommetto che non potrei nemmeno contare quante ragazze devono aver perso la testa per lui. Ed è così ubbidiente, altruista e gentile... non solo non siamo stati con lui per oltre vent'anni, l'abbiamo anche costretto ad affrontare difficoltà e sofferenze fin dalla nascita. Eppure, non ci incolpa per questo... non ci incolpa affatto...”


“Inoltre, il suo coraggio e la sua intelligenza superano persino i miei di quando avevo la sua età. Le sue capacità mediche sono senza pari in tutto il mondo. È tornato da solo due mesi, eppure ci ha già permesso di sfuggire dall'abisso in cui eravamo intrappolati e ha persino spinto il tuo fratellone, che di solito non ammira nessuno, a voler diventare suo fratello giurato. Ha sventato l'accurato e ben pianificato complotto del Duca Huai in un giorno solo e ha ridato speranza alla nostra Famiglia Yun... questo è nostro figlio.” aggiunse Yun Qinghong, sollevando lo sguardo, con la voce carica di orgoglio e felicità.


“Nostro figlio...” Mu Yurou accarezzò il volto di Yun Che, coprendosi le labbra con una mano. Ora che aveva smesso di piangere, voleva mostrarsi più decisa per non costringere suo figlio a vedere soltanto le sue lacrime, ma ogni volta che ci provava non riusciva a calmarsi. Gli disse, guardandolo come se si trovasse in un sogno: “Pensavo che per tutta la mia vita non avrei mai più... potuto vederti... i Cieli mi hanno ascoltata...”


Yun Che distese una mano e asciugò delicatamente le lacrime dal volto di sua madre: “Madre, non piangere, finalmente la nostra famiglia è di nuovo unita. Voi due avete recuperato tutto ciò che avete perso, quindi ormai il vostro dolore è acqua passata.”


“Sì... tua mamma non piangerà... non piangerà... è solo che... sono fin troppo felice...” Mu Yurou annuì. Tentò con cura di asciugare tutte le lacrime che le rigavano il volto, ma aveva pianto così tanto che per quanto ci provasse le sue guance restavano bagnate.


“Che'er.” Yun Qinghong sospirò debolmente e gli chiese, premurosamente: “In tutti questi anni, come sei stato? E come hai fatto esattamente a viaggiare fin qui dal continente del Cielo Misterioso?”


Le domande di Yun Qinghong sembrarono toccare al cuore Mu Yurou, che aferrò una mano di Yun Che e gli chiese, agitata: “Giusto... Che'er, in questi anni sei stato bene? Hai sofferto molto?”


Mu Yurou era concentrata solamente su suo figlio in quel momento, non riusciva a pensare a nient'altro. Ma Yun Qinghong aveva capito che Yun Che, per avere un carattere che non corrispondeva affatto alla sua età, doveva aver aver sofferto ben più di “molto”; doveva aver subito un tormento che qualsiasi persona comune non sarebbe stata in grado di sopportare. Altrimenti, come avrebbe potuto possedere un temperamento, un coraggio, un'intuizione e un'abilità così straordinari?


Yun Che sorrise debolmente e rispose: “Sicuramente vi racconterò dettagliatamente tutto ciò che è successo nella mia vita. Ma, prima...” distese un braccio e afferrò Yun Xiao, dicendo: “Padre, Madre, è giunto il momento di dire a Yun Xiao la verità sulle sue origini. Yun Xiao non è più un bambino ed è ormai da anni un vero uomo, coraggioso e dallo spirito indomito. Anche lui ha il diritto di conoscere la verità.”


Yun Xiao rimase con lo sguardo perso nel vuoto per un paio di secondi, ma poi si calmò. Annuì con decisione: “Padre, Madre, per favore raccontatemi delle mie origini. Anche io voglio sapere da dove vengo davvero e chi sono i miei genitori. Non preoccupatevi, anche se non sono biologicamente vostro figlio, in tutti questi anni mi avete cresciuto e il vostro amore era senza dubbio autentico. In futuro, anche se dovessi tornare a casa per incontrare i miei veri genitori e mostrare rispetto ai miei antenati, voi per me sarete sempre mio padre e mia madre. Per sempre.”


Fino ad allora, Yun Xiao si era sentito meravigliato, esitante e anche un po' sconfortato. Ma ora che lo aveva detto, si accorse che tutte le sue preoccupazioni erano scivolate via, rimpiazzate da calma, tranquillità e da una felicità nata dal profondo del suo cuore in seguito alla riconciliazione della sua famiglia.


Sebbene non fosse il figlio biologico dei suoi genitori, in tutti quegli anni lo avevano cresciuto come se lo fosse, generosamente e premurosamente. Quell'amore era così grande che sarebbe stato difficile restituirlo in tutta la sua vita. Il suo fratellone gli aveva salvato la vita e da allora l'aveva continuamente aiutato, insegnandogli a crescere volta dopo volta. Si preoccupava così tanto per lui che aveva rinviato quel momento per due mesi, soltanto per il suo bene...


Anche senza legami di sangue, tutti loro lo avevano trattato con amore e benevolenza, perciò perché mai avrebbe dovuto sentirsi solo o senza speranza? I genitori che lo amavano più di chiunque altro avevano finalmente trovato loro figlio, per il quale si erano preoccupati per tutti quegli anni, di conseguenza anche lui si sentiva felice per loro. Il suo fratellone, che rispettava profondamente, era riuscito a tornare dai suoi genitori, quindi ovviamente si sentiva felice anche per lui...


In quel momento, percepì chiaramente di essere cresciuto un po', quella sensazione era ciò che Yun Che aveva descritto come... un'elevazione del suo spirito.


Yun Qinghong e Mu Yurou si scambiarono uno sguardo e risero con gioia, confortati. Yun Qinghong annuì con il capo: “Ottimo! Bravo, figliolo! Xiao'er, anche io e tuo padre eravamo fratelli giurati. Inoltre, è l'unico amico fidato che io abbia mai avuto. Perciò, anche tra tuo padre e quello di Che'er c'è un legame ancora più stretto di quello fraterno e le nostre due famiglie sono già da tempo diventate una sola.”


“Ah...” Yun Xiao rimase con la bocca spalancata: “Tu e il mio padre biologico... vi conoscevate fin dall'inizio?”


“Esatto.” Yun Qinghong annuì e prese Yun Xiao per un braccio: “Xiao'er, siediti. Ora, io e tua madre ti racconteremo tutta la verità sulle tue origini.”


In quella stanza poco spaziosa, tutti e quattro si sedettero in cerchio. E sia Yun Qinghong, sia Mu Yurou, sia Yun Che si sentirono ancora di più una famiglia. Yun Qinghong raccontò a Yun Xiao dei tre anni che aveva trascorso con sua moglie nel continente del Cielo Misterioso, con un tono sentimentale e riconoscente. Narrò accuratamente soprattutto di come aveva incontrato Xiao Ying, di come si fossero conosciuti, andando d'accordo e diventando infine fratelli giurati... fin quando giunse al racconto di quando riuscì a salvare le loro vite, preparando loro una via di fuga e spingendosi persino a scambiare il loro neonato con il suo...


Yun Xiao si limitò a restare seduto e ascoltare in silenzio. Una volta che Yun Qinghong ebbe terminato il suo racconto, non disse niente per un po', ma poi mormorò fra sé e sé in tono spento: “Oh... allora la mia terra natale... è davvero il continente del Cielo Misterioso...”


“Il continente del Cielo Misterioso non è terribile come lo descrive il Regno Demoniaco Illusorio. Soltanto alcune persone sono davvero malvagie e crudeli. A dirla tutta, la più grande differenza fra il Regno Demoniaco Illusorio e il continente del Cielo Misterioso è la composizione delle razze. Nel continente del Cielo Misterioso regnano gli umani e le Bestie Misteriose, ci sono pochissimi demoni.” disse Yun Che. Nel Regno Demoniaco Illusorio, il continente del Cielo Misterioso era pesantemente demonizzato e lui non voleva che questo portasse Yun Xiao ad avere vuoti pregiudizi o a essere ostile nei confronti del continente del Cielo Misterioso.”


“Giusto...” Yun Xiao annuì piano. Era ancora un po' sovrappensiero. Aveva bisogno di un po' di tempo per assorbire ed accettare tutte quelle informazioni: “Xiao... allora il mio vero cognome è Xiao... non mi sorprende... che mi abbiate voluto chiamare Yun Xiao...”


“Hoho, è perché abbiamo sempre pensato che un giorno ti avremmo lasciato tornare nel continente del Cielo Misterioso per conoscere la tua famiglia.” gli rispose Yun Qinghong, ridendo.


“Fratellone, i miei genitori... stanno ancora bene? Vivono ancora in quella città chiamata... chiamata clan della Nuvola Vagante?” chiese Yun Xiao, con lo sguardo perso nel vuoto.


Yun Che sapeva di non poter evitare quella domanda e si era preparato sufficientemente a rispondere, ma nonostante questo appena sentì quelle parole l'espressione sul suo viso si congelò e non riuscì a dire nulla per un tempo che sembrò interminabile.


La reazione di Yun Che fece incupire immediatamente anche il volto di Yun Qinghong. Ripensando ancora una volta a tutte le sofferenze che Yun Che doveva aver affrontato in quegli anni, provò una fitta ancora più forte al cuore. Afferrò Yun Che per una spalla e lo guardò dritto negli occhi, domandandogli: “Come sta ora Xiao Ying? A clan della Nuvola Vagante il Clan Xiao è fra i più potenti, quindi sicuramente... ora starà vivendo una vita felice, giusto?”


Yun Che emise un lungo sospiro. Non rispose alle domande di Yun Qinghong. Al contrario, si voltò verso Yun Xiao e gli disse in tono solenne: “Yun Xiao, ricorda ciò che ho detto. Un vero uomo deve affrontare senza paura le prove che il Fato gli pone davanti. E qualsiasi cosa accada è immutabile, che sia triste o felice. Quindi, si può solo accettare l'accaduto e affrontare la realtà... come accetterai e affronterai il destino sarà prova della tua forza d'animo.”


Yun Xiao guardò Yun Che e strinse in silenzio i pugni. Dopo un po', il suo sguardo si fece determinato e rispose: “Fratellone, continua e di' ciò che devi dire... in ogni caso, non importa come vada, affronterò la realtà e la accetterò con calma.”


Yun Che annuì, chiuse gli occhi e disse delicatamente: “Lo zio Xiao, è... è morto ventidue anni fa.”


Yun Qinghong si alzò frettolosamente in piedi, diventando istantaneamente pallido come un fantasma. Poche cose al mondo sarebbero state in grado di suscitare in lui una reazione del genere... ma Xiao Ying era il suo unico fratello giurato, l'amico più fidato che avesse mai avuto in vita sua. E non solo, Xiao Ying era l'uomo a cui doveva la vita, quel debito di gratitudine era grande quanto una montagna. Tutti quegli anni prima, se non fosse stato per lui, Yun Qinghong e sua moglie non sarebbero riusciti a tornare vivi nel Regno Demoniaco Illusorio.


Ma non aveva mai pensato neppure per un istante che fosse davvero già... morto... che fosse veramente morto... ventidue anni prima...


Ventidue anni... forse... forse...


“Come... Come... Come è morto? Come è morto?” chiese Yun Qinghong, con la voce tremante.


Yun Che non esitò né tentò di mentire, disse francamente: “Ventidue anni fa, dopo che scappaste da clan della Nuvola Vagante, le canaglie che vi stavano inseguendo scoprirono in qualche modo che avevate incontrato lo Zio Xiao. Lo trovarono e cercarono di costringerlo a rivelare la posizione del vostro nascondiglio, ma lo Zio Xiao avrebbe preferito morire piuttosto che tradirvi, così... così...”


Yun Qinghong tremò violentemente dalla testa ai piedi.


“Dopo la morte dello Zio Xiao, anche sua moglie perse rapidamente la vita per il dolore. E mia nonna affogò in una tale tristezza che la sua malinconia si trasformò ben presto in malattia. Dopo aver dato alla luce la mia Zietta, un anno più piccola di me, anche lei morì. Non ricordo neppure che aspetto avessero... è stato mio nonno a crescere da solo me e la mia Zietta...”


“...” le labbra di Yun Qinghong tremarono vistosamente e gli occhi sembrarono sul punto di uscirgli dalle orbite. All'improvviso, barcollò violentemente e vomitò una boccata di sangue vivo. Collassò interamente a terra.


“Ah... marito mio!”


“Padre!!”


Mu Yurou e Yun Che gridarono all'unisono. Accorsero rapidamente e aiutarono Yun Qinghong a rialzarsi. Le sue labbra tremavano e la traccia di sangue scarlatto intorno a esse era incredibilmente vistosa. Il suo sguardo era spento e rivolse gli occhi al cielo, cominciando a piangere senza controllo: “Sono stato io... sono stato io a far morire il Fratello Xiao... sono stato io a far morire la sua famiglia... sono stato io... sono stato io... sono stato io a fare loro del male...”


“Il debito di gratitudine che devo al Fratello Xiao è immenso... ma ciò con cui l'ho ripagato... è soltanto... morte e distruzione...”
                                


                                



