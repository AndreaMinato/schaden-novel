---
weight: 531
title: Capitolo 531 – Che si tratti di una cospirazione?
pubDate: 2025-02-03T07:52:46.836Z
tags:
    - atg
---


<strong>Capitolo regolare, 3 in coda, 0/10 donazione</strong>


<strong> -Alstor, che sta sfasando quindi se trovate errori stupidi segnalateglieli. Oggi solo questo, domani un regolare e uno sponsorizzato, venerdì gli ultimi due sponsorizzati.</strong>






<strong>**ANNUNCIO** Come regalo di Natale dal 14 dicembre al 7 gennaio i capitoli saranno a metà prezzo, cioè cinque euro l'uno</strong>






Yun Che ricordò che quando aveva ascoltato Yun Qinghong raccontargli ciò che era successo in passato, l'aveva sentito menzionare apertamente che il piccolo Imperatore Demoniaco era scomparso la notte stessa in cui aveva sposato la piccola Imperatrice Demoniaca... l'aveva subito trovato molto strano, perché anche se il piccolo Imperatore Demoniaco avesse voluto disperatamente salvare suo padre e stesse soffrendo molto, sarebbe morto se avesse aspettato altri due o tre giorni? Perché si era precipitato nel continente del Cielo Misterioso per quella missione suicida in un momento così cruciale?


Ora, finalmente capì; non volersi sposare perché non sapeva se suo padre fosse vivo o morto era soltanto una scusa, in realtà aveva voluto scappare!


Se fosse stato sposato con una donna che sembrava così spaventosa semplicemente parlandone, anche lui sarebbe scappato!


Mn? No, non può essere! Il piccolo Imperatore Demoniaco era l'erede dell'Imperatore, il sovrano di tutto il Regno Demoniaco Illusorio. Con il suo status, avrebbe potuto avere facilmente qualsiasi donna desiderasse, come poteva non averne trovata una? Perché avrebbe dovuto scegliere come moglie proprio una donna così spaventosa da sembrare un ghoul tornato dalla morte... forse, la piccola Imperatrice Demoniaca apparteneva a una famiglia molto potente? Ma non avrebbe comunque senso. Nel Regno Demoniaco Illusorio, quale famiglia potrebbe essere più prestigiosa della Famiglia Reale... e il piccolo Imperatore dei Demoni ne era a capo! Per quanto si sforzasse, Yun Che non riusciva ad accettare quella spiegazione.


“Xiao Yun, da che famiglia proviene la piccola Imperatrice Demoniaca? Perché il piccolo Imperatore Demoniaco scelse di sposare proprio lei?” chiese Yun Che, sinceramente curioso.


“Uh, ecco, perché poteva sposare soltanto lei.”


La risposta di Xiao Yun sorprese Yun Che: “Poteva sposare soltanto lei? Cosa intendi dire?”


“Fratellone, non riesco a credere che tu non lo sappia... oh!” Xiao Yun sembrò ricordarsi improvvisamente di qualcosa: “Giusto, giusto! Scusa, me n'ero dimenticato ancora. Fratellone, tu vieni dal continente del Cielo Misterioso. Hehe, qui nel Regno Demoniaco Illusorio nessuno chiederebbe una cosa del genere.”


Xiao Yun cominciò a spiegare: “L'Imperatore Demoniaco può avere molte mogli, ma l'Imperatrice Demoniaca viene scelta con grande anticipo. Poiché il Sangue dell'Imperatore dei Demoni deve essere conservato il più integralmente e perfettamente possibile, anche l'Imperatrice dei Demoni deve avere il sangue più puro possibile, così che il loro figlio continui ad avere il sangue impeccabile quanto il loro e possa ereditare la posizione di Imperatore Demoniaco. È un principio basilare, che la discendenza del primo Imperatore dei Demoni non ha mai infranto.”


“In quanto ai figli nati dalle sue altre mogli, ricevono il titolo di Duca e possono sposare membri di altre Famiglie, ma non potranno mai ricevere il titolo di Imperatore. Ma ho sentito nostro Padre dire che gli Imperatori Demoniaci hanno sempre cercato di avere pochi figli dalle loro altre mogli. Così, negli ultimi mille anni l'ultimo Imperatore Demoniaco ha raramente sposato altre donne oltre all'Imperatrice Demoniaca e, in ogni caso, ha scelto di non avere nessun figlio da loro. Così, ora la Famiglia Reale Demone Illusorio non ha più un Primo Principe. Il Duca Hui Ye che hai incontrato oggi e suo padre, il Duca Huai, sono i due discendenti più diretti della famiglia degli Imperatori Demoniaci. Tuttavia, nonostante questo il sangue degli Imperatori Demoniaci che scorre nelle loro vene è fin troppo poco.”


La spiegazione di Xiao Yun era molto chiara, ma Yun Che era stupito. Gli chiese, cercando di spingerlo a completare la frase: “Se ho capito bene, gli Imperatori Demoniaci hanno sempre cercato di mantenere il titolo all'interno della propria famiglia. Se devono mantenere il loro sangue il più puro possibile, allora anche l'Imperatrice Demoniaca deve avere il sangue più puro a disposizione, quindi questo significa che... il piccolo Imperatore Demoniaco e la piccola Imperatrice Demoniaca sono... sono...”


“Oh, la piccola Imperatrice Demoniaca è la sorella maggiore del piccolo Imperatore Demoniaco.” concluse Xiao Yun con indifferenza.


Yun Che: “!@&amp;%...”


“Um? Fratellone, c'è qualcosa che non va? Perché all'improvviso la tua espressione... è diventata così strana?” Xiao Yun non sembrava capire sul serio perché Yun Che


“...Il sangue dell'Imperatore... è stato mantenuto puro in questo modo da generazioni?” mentre Yun Che parlava, l'aria sibilava fra i suoi denti.


“Già.” annuì Xiao Yun, come se fosse normale. Aveva un'espressione completamente tranquilla: “Ad ogni generazione, l'Imperatore e l'Imperatrice dei Demoni danno vita a un figlio e a una figlia, che diventeranno i prossimi Imperatore e Imperatrice. Ci sono un sacco di famiglie che fanno così, specialmente quelle che trasmettono un potere legato alla purezza del sangue. Per evitare che il loro potere venga trasmesso a degli estranei, vietano il matrimonio con membri di altre famiglie. Il sangue di alcuni Patriarchi non deve mischiarsi a quello di estranei, per molte famiglie è il più grande tabù... noi, la Famiglia Yun, non siamo severi su questo perché tutti gli uomini possono trasmettere il Manico Profound, ma le donne non ne sono in grado. Quindi, le donne della Famiglia Yun possono sposare membri di altre famiglie, ma gli uomini non hanno il permesso di farlo.”


Yun Che fissò a bocca aperta Xiao Yun per un po', poi disse lentamente: “Nel continente del Cielo Misterioso, i parenti di sangue non possono sposarsi.”


“Perché?” Xiao Yun spalancò gli occhi: “Sposare il proprio più diretto parente assicura che il figlio abbia il sangue più puro possibile. Il continente del Cielo Misterioso è... così strano!”


Dal punto di vista della gente del continente del Cielo Misterioso, siete voi a essere strani... pensò Yun Che, stringendo i denti. Quella era una differenza culturale, esatto, un ottimo esempio di differenza culturale!


Non c'era da sorprendersi che il piccolo Imperatore Demoniaco avesse sposato la terribile Piccola Imperatrice Demoniaca, del resto non aveva altra scelta!


A quanto pare, non è facile essere l'Imperatore del Regno Demoniaco Illusorio.


“Ora che il piccolo Imperatore Demoniaco è morto, la piccola Imperatrice Demoniaca possiede il Sangue più puro di tutto il Regno Demoniaco Illusorio. Ma non può avere dei figli da sola... quindi, dalla prossima generazione non ci saranno più discendenti diretti degli Imperatori.” mormorò Yun Che, poi aggiunse: “Inoltre, poiché la piccola Imperatrice Demoniaca è una donna non mi sorprende che quei duchi comincino a non essere fedeli. Persino la lealtà di alcune delle Famiglie Guardiane sta cominciando a crollare.”


“Già, proprio così.” confermò Xiao Yun: “Nostro padre mi ha detto che questa è la più grande crisi affrontata dalla Famiglia dell'Imperatore nell'ultimo milione di anni.”


“Il piccolo Imperatore Demoniaco è stato troppo avventato. È comprensibile che volesse fedelmente recuperare il Sigillo dell'Imperatore Demoniaco e salvare suo padre, ma avrebbe dovuto sapere che dalla sua vita dipendeva il futuro dell'intera Famiglia degli Imperatori! Se fosse morto, il Regno Demoniaco Illusorio non avrebbe mai più avuto un Imperatore dal sangue puro. Eppure, ha davvero perso la vita nel continente del Cielo Misterioso. Anche mio nonno e i dieci membri più potenti della Famiglia Yun vi morirono. Avrebbe dovuto sapere che andandoci da solo non avrebbe avuto speranze... se davvero voleva suicidarsi, avrebbe potuto almeno aspettare che la piccola Imperatrice Demoniaca avesse un figlio e una figlia... più che avventato, è stato semplicemente stupido!”


Yun Che inarcò improvvisamente le sopracciglia.


Aspetta un attimo!


Sebbene fosse giunto da poco nel Regno Demoniaco Illusorio, gli era chiaro che le conseguenze sarebbero state irreparabili e gravissime, quindi come poteva il piccolo Imperatore Demoniaco non averci pensato? Essendo l'erede del sangue degli Imperatori Demoniaci, avrebbe dovuto sapere meglio di chiunque altro quanto fosse importante tramandarlo... era molto più importante della sua vita, e cento milioni di volte più importante che salvare suo padre...


Quindi, perché era andato a suicidarsi così stupidamente?


Un'intuizione si fece strada nella mente di Yun Che... che ci fosse stato qualche altre motivo segreto per cui il piccolo Imperatore Demoniaco era andato nel continente del Cielo Misterioso?


O forse... non era davvero morto lì!? E se quella che tutti, nel Regno Demoniaco Illusorio, credevano la realtà fosse stata solo una menzogna creata per nascondere qualcosa?


Dopotutto, il piccolo Imperatore Demoniaco era “scomparso” la notte di nozze e aveva soltanto lasciato un messaggio in cui annunciava di essere partito per il continente del Cielo Misterioso, ma nessuno lo aveva davvero visto partire. Nessuno lo ha davvero visto partire con i suoi occhi... se il piccolo Imperatore Demoniaco non era un totale idiota, allora molto probabilmente c'è sotto qualcosa... o forse c'è stata una cospirazione.


Yun Che corrugò la fronte e ripensò a quando aveva visitato la Villa della Spada Celestiale, anni prima. Allora, Ling Kun aveva provocato suo nonno Yun Canghai, e forse aveva menzionato il piccolo Imperatore Demoniaco...


Yun Che chiuse gli occhi e si concentrò, cercando di ricordare le esatte parole di Ling Kun...


“... posso tranquillamente ripeterti che il tuo Imperatore Demoniaco è morto già molto tempo fa, per mano del Maestro di Spada della nostra regione della Potente Spada Celestiale e del Monarca Divino della Sala Sun Moon Divine... e il tuo patetico piccolo Imperatore Demoniaco, appena salito al trono, si è sopravvalutato e ha voluto cercare vendetta per suo padre. Tsk, tsk... in punto di morte, le sue grida erano così patetiche. Ora, l'intero Regno Demoniaco Illusorio è governato soltanto da una piccola Imperatrice Demoniaca...”


Yun Che: “...”


Yun Che aveva una memoria eccezionale. Concentrandosi e ripensandoci, fu certo di non essersi perso neppure una singola parola... Ling Kun aveva parlato della morte miserabile del piccolo Imperatore Demoniaco... ma non aveva detto né dove né come era stato ucciso... o, almeno, non aveva detto apertamente che fosse morto nel continente del Cielo Misterioso.


Xiao Yun non si accorse dell'improvviso cambiamento nello sguardo di Yun Che. Annuì e commentò: “Il piccolo Imperatore Demoniaco fu davvero troppo impulsivo. Ho sentito dire che il giorno della sua matrimonio bevve molti alcolici e non usò la sua forza misteriosa per annullare l'ebbrezza, così si ubriacò e perse il controllo, agendo impulsivamente... forse, hehe, lo fece perché non sapeva come avrebbe fatto a trascorrere la prima notte di nozze con la piccola Imperatrice Demoniaca. Ho sentito nostro Padre dire che, in realtà, il piccolo Imperatore Demoniaco temeva molto la piccola Imperatrice Demoniaca.”


“La temeva?”


“Per essere più precisi, la rispettava e la temeva.” rispose Xiao Yun: “Ho sentito nostro Padre dire che il piccolo Imperatore Demoniaco era piuttosto arrogante, ma anche molto compassionevole. Fin dalla nascita, era coraggioso e senza paura. Persino il precedente Imperatore Demoniaco non riusciva a controllarlo, l'unica persona che temeva era sua sorella... oh, ovvero la piccola Imperatrice Demoniaca. La forza misteriosa della piccola Imperatrice Demoniaca era sempre maggiore della sua e, fin da giovane, era molto prepotente e autoritaria. Ogni volta che il piccolo Imperatore Demoniaco non si comportava bene, lei lo picchiava finché non accettava di ubbidire. Anche in presenza del padre, lui era arrogante e dispotico, ma non appena vedeva sua sorella diventava mite e ubbidiente, non avrebbe osato neppure respirare senza il suo permesso. Persino nostro Padre si è sempre comportato bene in presenza della piccola Imperatrice Demoniaca... ho sentito dire da nostra Madre che una volta nostro Padre e il piccolo Imperatore Demoniaco decisero su due piedi di recarsi nei Passi del Nord e scomparvero per un mese intero senza una parola. Quando tornarono, la piccola Imperatrice Demoniaca picchiò il piccolo Imperatore Demoniaco... e nostro Padre insieme a lui. Dovette stare a letto per due settimane, con più di trenta ossa rotte...”


“... Così... Crudele!” Yun Che ascoltò Yun Xiao con il cuore che batteva all'impazzata e la pelle d'oca.


“Ma, sebbene fosse sempre molto severa, non era estrema o intransigente, così era difficile non rispettarla e non approvare le sue azioni. Quando aveva circa vent'anni, cominciò a occuparsi degli affari della Famiglia Reale Demone Illusorio e svolse quasi ogni compito alla perfezione; persino i Patriarchi delle Dodici Famiglie Guardiane la rispettavano... finché non giunse la notizia della morte del precedente Imperatore Demoniaco. E dopo che anche il piccolo Imperatore Demoniaco fu ucciso, la sua personalità cambiò totalmente. La sua aura, il suo sguardo, le sue azioni, tutto in lei divenne terrificante. Ogni volta che la vedono, tutti restano in assoluto silenzio e sembra che negli ultimi cento anni non abbia mai sorriso.”


Subito dopo aver perso il padre e il fratello... mn, o marito, sarebbe stato strano se non avesse sofferto o se non si fosse infuriata! Yun Che ci pensò, e rispose: “Tutta la sua famiglia è morta. È rimasta da sola con il sangue puro degli Imperatori Demoniaci, perciò non deve sopportare solo il dolore di aver perso la sua famiglia ma anche tutte le responsabilità derivanti dal suo status. E al tempo stesso, è una donna. Ereditare il trono ed essere messa sotto pressione da molti oppositori, dalle tensioni politiche, dalle dicerie... non deve essere stato facile. In una situazione del genere, se non fosse stata forte e spietata, non avrebbe resistito neppure dieci anni, figurarsi cento.”


“Mn, mn!” Yun Xiao annuì: “Me lo ha detto anche nostro Padre! Nostro Padre non si complimenta quasi mai con nessuno, ma in questi anni ha lodato molto spesso al piccola Imperatrice Demoniaca. E, al tempo stesso, non ha mai smesso di preoccuparsi per il futuro della Famiglia degli Imperatori Demoniaci. Dopotutto, dopo la morte della piccola Imperatrice Demoniaca non ci sarà più nessun loro discendente diretto...”


“In ogni caso, questo è un problema della piccola Imperatrice Demoniaca. Senza pensare al futuro, non si può sapere con certezza neppure se fra un mese sarà ancora la piccola Imperatrice Demoniaca. Quel Duca Huai non ha paura di agire senza freni e non sembra temere neanche che la piccola Imperatrice Demoniaca scopra i suoi piani. A quanto pare non è soltanto ambizioso, ma anche molto sicuro di sé.” disse Yun Che, arricciando le labbra.


“Tra un mese, alla Grande Cerimonia, potrò vedere la leggendaria Piccola Imperatrice Demoniaca...” mormorò Yun Che, abbassando lo sguardo: “Dal tuo comportamento deciderò se restituirti o no quell'oggetto... altrimenti, sarò disposto anche a disobbedire all'ultimo desiderio di mio nonno! Spero che... non mi deluderai!”


“Il 'grande segreto' che il Nonno mi ha chiesto di confidarti... scoprirò da solo se sarai in grado di convincermi a dirtelo!”


“In quanto allo Specchio del Samsara... mi dispiace, ma non lo restituirò mai alla tua Famiglia degli Imperatori Demoniaci, perché appartiene a me!”
                                


                                



