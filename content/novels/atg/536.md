---
weight: 536
title: Capitolo 536 - Duca Huai
pubDate: 2025-02-03T07:52:46.837Z
tags:
    - atg
---


<em>Capitolo regolare!
0 capitoli in coda, 0/10
-Schadenfreude</em>


Erano venute centinaia di persone dalla Famiglia Yun alla Grande Cerimonia dell’Imperatrice Demoniaca. Metà di loro erano giovani discepoli. Si erano presentati ventinove dei trentasei Anziani principali e c’erano anche i tre Grandi Anziani tra di loro.


Xiao Yun si avvicinò a Yun Che e disse a bassa voce: “Nessuno dei tre Grandi Anziani è rimasto indietro. Sono venuti tutti, sembra che nostro padre abbia intenzione di mettercela tutta stavolta.”


Yun Che annuì:”Anche le altre famiglie guardiane probabilmente avranno portato i loro guerrieri migliori. A proposito, ogni famiglia può portare solo cento membri?”


“Sì! Sono stati invitati persone e capi importanti di ogni regione principale dell’Illusory Demon Realm, ma di solito possono portare soltanto un massimo di tre persone.
Anche i più potenti non hanno il permesso di presentare più di dieci persone. Solo noi, le dodici famiglie guardiane e ogni grande Duca di Palazzo possiamo portare così tante persone.” Spiegò Xiao Yun. La Grande Cerimonia dell’Imperatrice Demoniaca era stata al centro dell’attenzione per un po’ di tempo, così aveva finito per informarsi al riguardo.


Dopotutto le Dodici Famiglie Guardiane erano le forze più potenti nel Regno Demoniaco Illusorio. La loro posizione era uguale a quella dei Quattro Grandi Luoghi Sacri del continente del Cielo Misterioso e il loro compito era di proteggere il clan dell’Imperatore Demoniaco, naturalmente avevano un trattamento preferenziale.


“Quante persone ci saranno alla Grande Cerimonia?” Chiese di nuovo Yun Che.


“Uh, non lo so.” Disse Xiao Yun grattandosi la fronte. “Questa è la prima volta che partecipo ad una Grande Cerimonia.”


“Ci saranno almeno centomila persone.” Rispose Yun Qinghong che stava camminando davanti a loro. “Sono tutte persone fuori dal comune. Includerà sindaci di grandi città, aristocratici, maestri della setta, capi Palazzo Misterioso e re di varie razze... insieme alla giovane generazione che porteranno con sé, che molto probabilmente saranno i loro migliori geni o successori.
La Città Imperiale dei Demoni è la più importante del regno, ma anche se le abilità dei suoi abitanti potrebbero non essere allo stesso livello delle dodici famiglie, non possono essere sottovalutati.”


“Centomila persone...” Yun Che aveva previsto cifre simili. Questo era il primo grande evento che era accaduto da quando la piccola Imperatrice Demoniaca era salita al trono e aveva radunato quasi tutte le persone più importanti nel Regno Demoniaco Illusorio. Yun Che rifletté per un po’ e chiese:”Quanti duchi di palazzo ci sono nella famiglia reale? Quali sono i loro punti di forza?”


“Ce ne sono centotré e il più potente e il Duca di Palazzo Huai.” Yun Qinghong strizzò gli occhi e disse:”Tutte le famiglie reali hanno un po’ di sangue dell’Imperatore Demoniaco nelle vene. Con un talento naturale del genere, la loro velocità di coltivazione è superiore vista anche l’opportunità di entrare nella Valle del Fulmine e del Fuoco del Corvo Dorato. Per questo nessuno nella famiglia reale è mediocre. Sono tutti forti. Specialmente le Sette Promesse di ogni generazione, i loro nomi sono noti in tutto il continente.”


“Ogni duca di palazzo ha una quantità scioccante di praticanti del mistero, ma la loro scala è di molto inferiore alle Dodici Famiglie Guardiane. Tuttavia, negli ultimi anni il Duca Huai ha provato in segreto ad attirarli dalla sua. Tutte le organizzazioni di ogni grande duca si sono avvicinate al duca Huai e hanno comprato forti coltivatori da ogni clan.
Al momento il suo livello è imperscrutabile. Anche le famiglie guardiane si stanno coalizzando con lui, specialmente il clan Helian, che è chiaramente dalla sua parte... Se il Duca Huai si rivoltasse, la situazione sarebbe davvero sfavorevole per la piccola Imperatrice Demoniaca; comunque, anche se è una donna, non verrà sconfitta così facilmente. Non si sa cosa accadrà alla Grande Cerimonia!


Il Palazzo Imperiale era proprio al centro della città. Prima che entrassero nel suo territorio videro un’enorme ingresso così alto da coprire le nuvole.
Sopra di esso c’era un grande corvo a tre zampe che puntava il capo verso il cielo, ricevendo la venerazione della Città Imperiale dei Demoni.


Vedendo Yun Che fissare il corvo dorato, Xiao Yun spiegò:”Quella è la scultura dorata della Bestia Divina. La famiglia Imperiale è la stirpe del Corvo Dorato, la creatura più sacra nel continente.”


Era ancora presto. La famiglia Yun non si stava muovendo velocemente, mentre stavano per entrare nell'entrata principale del Palazzo Imperiale dell’Imperatore Demoniaco, un gruppo di dieci persone stava arrivando da un'altra direzione. Quando arrivarono a destinazione, tutte le guardie di fronte al palazzo diedero il benvenuto agli ospiti e si inginocchiarono.


Il capo dell’altro gruppo aveva abiti lussuosi. La sua espressione mostrava un grande orgoglio tipico di una persona di nobili origini. Nei suoi occhi c’era arroganza, come se nient’altro al mondo fosse degno della sua attenzione. Vedendo il gruppo della famiglia Yun, strizzò gli occhi e fece un lieve sorriso mentre diceva:”Oh? Fratellone Yun! È davvero lei?”


Yun Qinghong si fermò, si girò a guardarlo e disse:”Duca Huai, è passato molto tempo.”


Duca Huai?


Queste due parole fecero voltare Yun Che.


Tutti sapevano delle ambizioni del duca di palazzo Huai. Le sue trame erano intricate ed era così spudorato che sembrava non temere di essere scoperto dalla piccola Imperatrice Demoniaca. Yun Che credeva che l'uomo si sarebbe comportato in modo sconsiderato, eppure ora sorrideva in modo gentile e innocuo.
Era difficile immaginare che una persona del genere puntasse al trono dell’Imperatore Demoniaco... eccetto per i suoi occhi profondi come la notte e orgogliosi come un’aquila solitaria.


“Ahahahah!” Il Duca Huai rise fragorosamente:”Fratellone Yun, è passato davvero molto tempo. Sono stato felicissimo quando ho sentito che due mesi fa lei e la cognata sono guariti magicamente. Sfortunatamente dovevo prepararmi per la Grande Cerimonia di oggi, quindi non avevo abbastanza tempo per andare a porgerle visita. Me ne vergogno, spero che non si sia offeso.”


Due mesi fa non solo Yun Qinghong aveva insultato suo figlio, il duca Hui Ye, aveva anche inferto una grave ferita al Drago di Pietra... Drago di Pietra probabilmente non si era presentato proprio perché non era ancora guarito e ci avrebbe messo almeno sei mesi per riprendersi.
Allo stesso tempo tutti avevano scoperto che il duca di palazzo Huai aveva mandato la famiglia Helian ad assassinare Xiao Yun e Numero Sette Al Mondo. Ma ora questo duca Huai non accennava nulla al riguardo, come se non fosse mai accaduto. Lo chiamava perfino fratellone come se ci fosse confidenza tra loro.


Che serpente velenoso... Yun Che rise freddamente tra sé e sé.


“Dati i suoi pensieri, come posso essermi offeso Duca Huai.” Disse impassibile Yun Qinghong.


“Ah!” Il Duca Huai fece un cenno e disse con insoddisfazione:”Fratellone Yun, non mi chiami Duca Huai come un estraneo, va bene fratello Huai come nei vecchi tempi. Mi mancano i giorni in cui bevevamo insieme. Che ne dice... se dopo la Grande Cerimonia dell’Imperatrice Demoniaca venisse nel mio umile palazzo come ospite e bevessimo insieme, che ne dice?”


“Duca Huai, accetto le sue buone intenzioni, ma declinerò il suo invito.” Yun Qinghong rise lievemente. “Siamo le stesse persone, ma abbiamo scopi diversi ora. Anche il sapore dell’alcool sarà diverso naturalmente. È diventato difficile da bere, è meglio non berlo.”


Ma il Duca Huai non si arrabbiò:”Il Fratellone Yun è arrabbiato con me? Sigh, non c’è da meravigliarsi. Questo moccioso non smette di farmi preoccupare... YÈer, vieni qui!”


Il Duca Hui Ye si fece avanti dal retro del gruppo, arrivò accanto a suo padre e guardò freddamente Yun Che. Il Duca disse:”Ho sentito che questo figlio indegno le ha mancato di rispetto quel giorno. Sigh, hai davvero umiliato il nostro palazzo. YÈer, sbrigati e scusati con lo zio Yun!”


Il Duca Hui Ye strinse i denti, abbassò la testa e disse:”Zio Yun, sono stato immaturo quel giorno, per favore perdonami.”


Yun Qinghong accettò con calma le sue scuse e disse:”Dato che sai che è colpa tua, non continuerò a portare rancore nei confronti di un giovane. Duca Huai, ho rimproverato suo figlio e l’ho imbarazzato di fronte a tutti quel giorno. Spero che non se la sia presa?”


“Non lo menzioni neppure Fratellone Yun! Il mio figlio indegno si è comportato con spudoratezza, ha mancato di rispetto agli Anziani e ha causato così tanti guai. In quanto suo Anziano è naturale che gli abbia dato una lezione. Non posso ringraziarla abbastanza, perché mi sarei offeso? La prossima volta se questo moccioso le mancherà di rispetto, non sprechi fiato e lo cacci via a pedate.”


Yun Che sorrise in modo enigmatico.


Xiao Yun si avvicinò e gli disse a bassa voce: “Fratellone, guarda chi c’è dietro il Duca Hui Ye.”


Yun Che diede un’occhiata, c’era un giovane alto e muscoloso. Hui Ye aveva la carnagione chiara ed era elegante, mentre quest’uomo muscoloso aveva uno sguardo feroce Solo con un'occhiata si poteva immaginare la potenza spaventosa che nascondeva.


Il giovane sembrava aver percepito gli sguardi di Yun Che e Xiao Yun e li fissò. Tuttavia dopo aver dato loro un’occhiata sbuffò con disprezzo... come se loro due non fossero nemmeno degni di un’occhiata per lui.


“È il figlio più grande del Duca Huai, Hui Ran! Il migliore tra le Sette Promesse Illusory Demon! Nessuno al di sotto dei trentacinque anni può rivaleggiare con lui tra le Dodici Famiglie Guardiane o tra i reali! Ha anche una natura brutale, quelli che hanno lottato contro di lui sono rimasti gravemente feriti o sono morti in modo orribile.” Disse a bassa voce Xiao Yun. Dalla sua voce si poteva sentire una profonda paura.


Yun Che annuì lievemente e smise di guardarlo. In quel momento si era reso conto che il Duca Huai lo stava guardando.


“Che lui sia il figlio che ha adottato? Se ricordo correttamente il suo nome dovrebbe essere... Yun Che?” Disse sorridendo il Duca Huai. Lo guardò da capo a piedi e annuì lentamente:”Il suo portamento è straordinario, non c’è da meravigliarsi che il fratellone Yun l’abbia adottato. Come può essere una persona comune?
Probabilmente è anche più forte del suo figlio biologico.”


Xiao Yun si fece avanti e disse impassibile:”Il Fratellone è davvero più potente di me, con un fratello come lui come esempio sono sicuro che migliorerò ancora più velocemente. Se non altro non metterò in imbarazzo i miei genitori.”


Yun Qinghong annuì lievemente con un’espressione piena di approvazione.


“Bene, ahahahah!” Il Duca Huai rise fragorosamente e unì le mani:”Mi sono dimenticato di congratularmi con il fratellone Yun, comunque il suo figlio adottivo è piuttosto misterioso. Volevo conoscerlo meglio in questi ultimi giorni, ma non sono riuscito ad ottenere alcuna informazione. Mi fa davvero incuriosire.”


Il Duca Huai aveva dichiarato apertamente di aver indagato su Yun Che senza nemmeno provare a nasconderlo. Dopo averlo detto, disse:”La Grande Cerimonia sta per iniziare, ora devo andare. Quando arriverà il momento in cui manderò un invito, spero che il fratellone Yun non rifiuti.”


“Andiamo.”


Il Duca Huai mostrò un sorriso pieno di significato a Yun Qinghong, poi avanzò verso l’entrata del Palazzo Imperiale. Quando mise piede sull'ingresso, si fermò all'improvviso e sospirò:”A parte lei, Yun Qinghong, tra le Dodici Famiglie Guardiane non c’è nessun altro che sia disposto a chiamare 'FratellonÈ. Se c’è una persona con cui non voglio inimicarmi è proprio lei Yun Qinghong. D’ora in avanti se vorrà che continuiamo ad essere allo stesso livello e chiamarci fratelli... eheh, lo deciderà lei.”


Le osservazioni del duca sbalordirono i membri della famiglia Yun e del palazzo. Le guardie all'ingresso stavano tremando mentre tenevano le teste basse fingendo di non aver sentito nulla.


Il Duca Huai rise debolmente ed entrò nel palazzo accompagnato da Hui Ran e Hui Ye.


“Onorabile padre, perché ha mostrato così tanta cortesia nei confronti di Yun Qinghong? E facendo anche una promessa del genere? Come ne sarebbe degno?” Chiese confuso il Duca Hui Ye.


“Eheheh.” Il duca sorrise lievemente e disse con emozione:”Il Yun Qinghong che conoscevi è sempre stato un inutile invalido. Se fossi nato un po’ di decenni prima non mi faresti questa domanda.
Il precedente Imperatore Demoniaco ha dato a Yun Canghai il titolo di ‘Re dei Demoni’ e lo trattava come un suo pari. Il piccolo Imperatore Demoniaco considerava Yun Qinghong un esempio fin da quando era giovane e lo chiamava Fratellone. Perfino io, tuo padre, puntavo a raggiungere il suo livello!”


“Ah...” Il Duca Hui Ye rimase sbalordito e non riuscì a dire una parola.


“Umpf!” Hui Ran sbuffò con sdegno. “Onorabile padre, sei troppo serio. Anche se è così forte alla sua età, al massimo potrebbe essere un Monarca negli stadi intermedi. Che minaccia potrebbe essere? Non c’è bisogno che cerchi di corromperlo!”


Il Duca Huai rimase in silenzio e disse:”Probabilmente perché l’immagine che ho di lui è troppo impressa nel mio cuore. È tutto pronto e sono estremamente tranquillo, ma il fatto che si sia ripreso mi inquieta... Questa sensazione è davvero spiacevole!”
                                


                                



