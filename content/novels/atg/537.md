---
weight: 5370
title: Capitolo 537 - []
pubDate: 2025-02-03T07:52:46.837Z
tags:
    - atg
---


<em>Titolo lievemente spoileroso per cui l'ho messo in fondo.
Capitolo regolare,
0 capitoli in coda, 0/10
-Schadenfreude</em>


Yun Che seguì Yun Qinghong nel palazzo imperiale.


L’edificio aveva un’aura estremamente imponente e maestosa, era decorato da mosaici di vetro e cupole dorate... Questa era la prima volta che Yun Che entrava nella sala imperiale e ne fu profondamente sbalordito. Non sentiva di essere entrato in un enorme edificio, ma in un altro mondo. Perfino la Città della Fenice impallidiva al confronto.


“Il Clan Yun è arrivato!”


I posti nella sala erano tutti occupati e quei governanti orgogliosi si comportavano con cautela, non osavano nemmeno parlare troppo forte. Erano arrivati molti giorni fa ed erano arrivati qui prima ancora dell’inizio della cerimonia quando il sole non era nemmeno sorto. Solo le organizzazioni più importanti della città sarebbero venute appena prima dell’ora prefissata.


In seguito al grido della guardia dell’ingresso, il rumore nella sala si attenuò e molti sguardi puntarono verso l’entrata principale.


La Famiglia Yun è sempre stata la migliore tra i dodici clan e, anche se era finita all'ultimo posto, era comunque un’esistenza ammirata dalle masse.


L'arrivo del clan Yun attirò l’attenzione, molti mostrarono espressioni impazienti, come se si aspettassero un bello spettacolo... Perché i posti della Famiglia Yun erano diversi rispetto al passato.


Una cerimonia così grande accadeva solo una volta ogni cent’anni. Naturalmente alle Dodici Famiglie Guardiane che possedevano una posizione rispettabile venivano dati i posti migliori.
In passato, dato che era stato il capo delle dodici famiglie e per questo erano sempre i più vicini all'imperatore. Era sempre stato così, era successa la stessa cosa anche nelle cerimonie di successione dei figli dell’Imperatore Demoniaco.


Il posto apparteneva alla famiglia Yun da diecimila anni ed era sempre stato l’orgoglio del clan!


Oggi tuttavia era stato etichettato con la parola "Helian"!


Prima il clan Yun poteva sedersi al centro della sala, ma adesso erano posti proprio in fondo e perfino la parola “Yun” era più piccola rispetto alle altre famiglie.


Per diecimila anni le posizioni non erano mai state cambiate. Ora erano perfino finiti nel posto peggiore.


Come se stessero dichiarando e deridendo la caduta della famiglia Yun a tutti i presenti e all'intero Illusory Demon Realm.


Perfino un idiota avrebbe capito che era intenzionale. Era anche ovvio chi fosse il responsabile... perché la cerimonia veniva organizzata dalle famiglie reali.


Quando videro la disposizione dei posti, le espressioni dei membri della famiglia Yun cambiarono.


“Semplicemente oltraggioso!” Il grande Anziano Yun Waitian strinse i pugni ripensando a come suo figlio era stato avvelenato e ucciso. Tremò per la rabbia e mostrò uno sguardo pieno d’odio.


“Questo è troppo! Stanno trattando la nostra famiglia Yun come una nullità!” Disse arrabbiato il Secondo Anziano Yun Duanshui.


“Andiamo ai nostri posti.” Yun Qinghong rispose con tranquillità e poi rimase in silenzio. La sua espressione era calma come sempre. Non mostrò alcun segno di rabbia o dispiacere, nemmeno un lieve movimento di sopracciglia. Con un’andatura costante guardò l’insegna Yun e andò verso i posti.


In quell'istante tutti quelli che speravano di guardare un bello spettacolo rimasero delusi. Alcuni iniziarono ad ammirare Yun Qinghong o perfino rispettarlo. Calmo e indifferente come le nuvole, perfino quando veniva umiliato. Il colpo subdolo dei membri della famiglia reale non era riuscito ad insultare la Famiglia Yun, anzi aveva fatto risaltare l’atteggiamento superbo del patriarca.


Con un capo del genere, anche se la famiglia Yun era in condizioni difficili, nessuno avrebbe osato sottovalutarli.


“Grandi Anziani, prego.” Yun Qinghong non si sedette immediatamente, invece rispettò l’ordine di anzianità e prima invitò Yun Jiang, Yun He e Yun Xi a sedersi. I tre Grandi Anziani accettarono con un lieve sorriso e si accomodarono. Solo allora Yun Qinghong si sedette.


I posti dei vari duchi di palazzo erano allo stesso modo color oro e molti di loro circondavano il Duca Huai come delle stelle attorno alla luna.
Dal momento in cui Yun Qinghong era entrato, il Duca Huai non aveva smesso di fissarlo.
Abbassò lo sguardo solo quando il suo avversario si sedette. Stava perfino ansimando mentre mormorava:”Yun Qinghong... è indubbiamente ancora Yun Qinghong.”


“Teme che potrà sventare i nostri piani?” Chiese con un sogghigno un uomo di mezz'età dal volto bianco e vestito lussuosamente. Dai suoi abiti ovviamente non faceva parte del palazzo del Duca Huai.


“Dopo aver sentito le notizie del suo improvviso recupero sono diventato inquieto, è inevitabile che mi preoccupi, non è d’accordo Duca Zhong?”


“Eheh, il Duca Huai è troppo sensibile.” Il Duca Zhong sorrise tranquillamente:”Si è soltanto ripreso e al massimo è solo un altro ostacolo. Yun Qinghong ha solo centosettanta anni e anche se diventasse un Monarca negli stadi avanzati cosa potrebbe fare?
Al massimo sarebbe un ostacolo un po’ più problematico, non potrebbe cambiare la situazione... Con il sostegno che abbiamo accumulato per così tanto tempo, in questo mondo esiste davvero qualcuno che possa sventare i nostri piani?”


“Spero davvero che sia davvero troppo sensibile.” Disse debolmente il Duca Huai dopo aver chiuso gli occhi.


La tolleranza di Yun Qinghong aveva impressionato tutti. I membri della famiglia Yun sentirono chiaramente il cambiamento degli sguardi degli altri e provarono meno vergogna.


Comunque molti della famiglia Yun mostrarono espressioni scontente, specialmente i discepoli più giovani che abbassarono la testa evitando di interagire con gli altri. I membri delle famiglie guardiane, specialmente quelli del clan Helian, li stavano osservando con disprezzo.


Yun Qinghong scorse con lo sguardo dietro di sé, quando si fermò disse:”Cosa? Sedersi qui è così imbarazzante?”


I discepoli sussultarono, erano incerti su come rispondere.


“Se solo una posizione può farvi scoraggiare ed imbarazzare così tanto, o se il vostro orgoglio ha bisogno di essere soddisfatto in questo modo, allora continuate ad abbassare la testa lasciando che tutti i presenti vedano il risentimento e la vostra umiliazione!”


“Una persona davvero forte, un vero uomo, non si inginocchierebbe nemmeno se le sue gambe venissero mutilate, né abbasserebbe la testa se gli fosse spezzato il collo! Se i nostri antenati venissero posizionati in fondo, anche se venissero trascinati nel fango, sporgerebbero il petto in avanti senza vergognarsi! Sono l'orgoglio e la forza impressi nelle loro ossa! Non importa in che tipo di posti siamo, non è imbarazzante... Il vero imbarazzo è come vi state comportando!”


Le parole di Yun Qinghong accesero lo spirito di ogni discepolo. In un istante sentirono il sangue ribollire e ognuno di loro alzò la testa mostrando uno sguardo risoluto.


“Patriarca, non siamo buoni a nulla! In quanto discepoli della famiglia Yun non saremo da meno!” Disse ad alta voce un giovane, anche gli altri gli fecero da eco mentre un senso di entusiasmo percorse tutta la famiglia Yun rimpiazzando lo scoraggiamento di prima.


“Bene!” Yun Qinghong annuì lentamente:”Questi sono gli uomini della mia famiglia Yun! Se vi sentite da meno, allora la nostra famiglia non prospererà mai! Se vi riterrete forti, allora anche la nostra famiglia lo sarà!”


“Sì patriarca!!!” Echeggiarono all'unisono i discepoli. Il loro coro fu assordante e quasi fece tremare il tetto della sala.


Il Grande Anziano Yun Waitian rimase sbalordito per poi mormorare tra sé e sé:”Con tutta l’esperienza che ho ottenuto in questi anni credevo di non poter essere da meno rispetto al patriarca... solo ora mi rendo conto quanto era assurdo.”


Il Secondo Anziano Yun Duanshui sorrise lievemente e disse:”Ogni generazione dei nostri patriarchi non eredita solo il loro sangue, ma anche lo spirito che ci permette di prosperare generazione dopo generazione!”


“Il clan Mu è arrivato!”


La famiglia Mu fece la sua comparsa. A condurli c’era un Anziano dall'aspetto autoritario, anche se era vecchio, il suo volto non aveva la minima ruga e i suoi capelli erano neri. Solo le sopracciglia lievemente piegate, la barba lunga e gli abiti suggerivano la sua posizione.


Alla destra c'era il giovane capo della famiglia Mu, Mu Yubai!


L’identità dell’Anziano era ovvia.


“È il nonno!” Esclamò Xiao Yun. Aveva molta familiarità con questo Anziano, ma questa era la prima volta che Yun Che lo vedeva di persona... Suo nonno! L’attuale patriarca della famiglia Mu, Mu Feiyan.


Le posizioni della famiglia Mu erano alla destra del clan Yun, erano adiacenti. Mu Feiyan scorse lo sguardo mentre camminava a grandi passi e quando arrivò di fronte alla famiglia Yun si accigliò. Senza preoccuparsi degli sguardi degli altri, rimproverò con rabbia:”Bastardi! Hanno davvero messo la Famiglia Yun in fondo!”


Yun Qinghong si alzò e rispose con un sorriso: "Suocero, si calmi, anche se le nostre famiglie sono state sposate da generazioni, non siamo mai stati vicini durante una cerimonia.
Potremmo considerarla una cosa di cui rallegrarci."


Sentendo questo, il Vecchio Maestro Mu batté la spalla di Yun Qinhong e rise fragorosamente:”Bravo genero, sapevo che questa questione sarebbe stata insignificante per te e non te la saresti presa. Oh? Questo ragazzino è il tuo figlio adottivo?”


Mu Yurou fece avanzare Yun Che e Xiao Yun e poi disse con un sorriso:”Che'er, questo è mio padre. Puoi chiamarlo nonno, proprio come Xiao'er.”


“Nonno.” Disse rispettosamente Yun Che, l'Anziano di fronte a lui era suo nonno e aveva un quarto del suo sangue.


“Sì, bravo ragazzo. Posso capire che sei diverso dagli altri con una sola occhiata. Specialmente i tuoi occhi sono simili a quelli che aveva Qinghong da giovane.” Mu Feiyan osservò Yun Che per un po'
”Yubai di solito non fa i complimenti a nessuno, ma ultimamente parla di te quasi ogni giorno. Ormai ho i calli alle orecchie.”


Nel suo sguardo pieno di ammirazione c’erano segni di una profonda gratitudine. Sapeva che Yun Qinghong e Mu Yurou erano dovuti a Yun Che. Naturalmente sapeva che questa questione non poteva essere rivelata in pubblico, altrimenti ci sarebbero stati dei guai.


“Ringrazio il nonno per il complimento.” Rispose Yun Che tutto sorrisi.


“Questi sono i miei fratelli maggiori. In futuro potrai chiamarli zii come Xiao'er.” Mu Yurou puntò il dito verso tre fratelli dall'aspetto simile che erano dietro Mu Feiyan:”Quello è il tuo Terzo Zio Mu Yuqing e quello è il tuo Secondo Zio Mu Yukong.”


“Yun Che porge i suoi saluti al Secondo e al Terzo Zio.” Salutò con rispetto Yun Che.


Solo Yun Qinghong, Mu Yurou, Xiao Yun conoscevano la vera identità di Yun Che perché il giovane aveva detto di non rivelarla ancora e i suoi genitori avevano accettato la sua richiesta. Tuttavia Mu Yurou ovviamente non poté controllare l’impulso di fare riunire il suo prezioso figlio con i suoi zii.


Mu Yuqing sembrava molto giovane. Rispose a Yun Che con un sorriso senza dimenticare di lodarlo:”Non c’è da meravigliarsi che il cognato sia stato disposto ad accettarlo come figlio adottivo. Solo per quanto riguarda l’aspetto, non è inferiore a me nei miei anni migliori.”


Mu Yukong si diede un colpetto sulla fronte e disse:”Visto che ora ha un nuovo nipote, mio fratello si è fatto prendere la mano. Sì, Yun Che, la prossima volta che visiterai la nostra famiglia Yun, ti darò sicuramente un dono.”


“Questo è il Primo Zio, Che'er l’hai già visto prima.” Mu Yurou puntò la mano verso Mu Yubai.


Yun Che avanzò e porse i suoi saluti con serietà:”Primo Zio...”


“Zio sarà tua sorella!” Mu Yubai fece un cenno e disse con insoddisfazione:”Non ci siamo accordati per poter diventare fratelli giurati prima? Ti rimangerai la parola? O credi che non sia degno di essere il tuo fratello giurato?!”



