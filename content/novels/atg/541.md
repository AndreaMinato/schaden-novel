---
weight: 541
title: Capitolo 541 - Uno Sguardo che Può Uccidere
pubDate: 2025-02-03T07:52:46.838Z
tags:
    - atg
---


“Oh...” Yun Che allungò il collo, nemmeno lui si aspettava un tempismo così pessimo.


Nella grande sala ci fu un silenzio mortale, dopodiché un uomo si alzò lentamente dai posti dell’ala est; era il duca Huai. Si inchinò e disse:”Sono stato io a disporre i posti piccola Imperatrice Demoniaca.”


“Umpf! Sono passati già diecimila anni da quando le dodici famiglie hanno seguito il primo Imperatore Demoniaco per conquistare il continente e durante tutto questo tempo i posti non sono mai cambiati. Quindi perché ha modificato la disposizione? Farà meglio a darmi una spiegazione soddisfacente!”


Stavolta aveva cambiato i posti per dare una dimostrazione di forza alla piccola Imperatrice Demoniaca: per farle sapere che ormai aveva sempre più influenza; ma non si aspettava che avrebbe fatto subito questa domanda difficile.
Il duca rispose impassibile:”Ho partecipato alla disposizione, così non ho osato essere imprudente. All'inizio ho chiesto ai vari patriarchi e duchi dove avrebbero preferito mettersi, ma non credevo che la maggior parte di loro avrebbe voluto sedersi nell'ala est, così ho deciso di cambiare la disposizione. Spero che mi possa perdonare.”


Queste parole non significavano molto per la gente che proveniva dalla Città Imperiale dei Demoni. Al massimo l’avrebbe soltanto trovato strano, ma le organizzazioni all'interno naturalmente capirono cosa significava... la maggior parte che voleva sedersi vicino a lui era quella disposta a giurare fedeltà al Duca Huai!


“Hanno deciso?” La piccola Imperatrice demoniaca strinse lievemente gli occhi e perfino questo lieve cambiamento riuscì a raggelare l’atmosfera della grande sala. “E chi le ha dato il potere di fare questa decisione? Le Dodici Famiglie e i Duchi di Palazzo sono allo stesso livello e sono solo io ad avere il potere di cambiare la disposizione! Da quando era compito suo decidere?! Nella prossima cerimonia vorrà anche modificare la mia posizione?!”


“Non oserei!” Il Duca Huai si inchinò frettolosamente abbassando la testa, aveva un’espressione piena d’ansia mentre stringeva i denti... Con tutti gli eroi del regno come testimoni, naturalmente non poteva rispondere anche se aveva ricevuto un rimprovero così duro.


La piccola Imperatrice Demoniaca guardò le Famiglie Guardiane e i Duchi di Palazzo seduti nell'ala est. Sorrise e disse lentamente con voce piatta:”A tutti voi... piace... sedervi nell'ala est?”


L’ala est conteneva sette Famiglie Guardiane e sessante Duchi di Palazzo, ma sotto lo sguardo della piccola Imperatrice Demoniaca, si raggelarono. Si sentivano come se una lama fredda si fosse posata sulle loro gole. Questa sensazione era accentuata dalla loro colpevolezza.
Figuriamoci parlare, nessuno di loro osò nemmeno alzare la testa. Trattennero il respiro e non osarono nemmeno respirare.


Perfino Yun Che che era seduto nell'ala ovest poteva sentire un’aura soverchiante. Ne fu sbalordito; questa piccola Imperatrice Demoniaca era davvero terrificante. Comunque non era sorprendente, cento anni fa aveva perso suo padre e poi il marito che aveva sposato recentemente... ed era anche suo fratello.
In quanto ultima persona che portava la stirpe dell’Imperatore Demoniaco, non aveva altra scelta se non sopportare questo peso... e nonostante tutto, in questi anni alcuni avevano cercato di rubare l’eredità millenaria dei suoi antenati...


Le parole non erano sufficienti per descrivere il suo odio.


Inoltre era troppo piccola e delicata, i suoi lineamenti troppo splendidi. Se non avesse avuto un’aura maestosa, come avrebbe potuto governare tutti gli eroi di questo regno?


La grande sala era avvolta dal silenzio mentre le sette Famiglie Guardiane e i sessanta Duchi di Palazzo non osavano rispondere. Si erano coalizzati con il Duca Huai perché avevano assistito alla crescita della sua potenza e, se non avessero fatto una scelta del genere, quando la piccola Imperatrice Demoniaca fosse stata costretta ad abdicare, non avrebbero avuto un destino migliore. Comunque questo non significava che non temessero la piccola Imperatrice Demoniaca.


“Patriarca Helian, perché non risponde alla mai domanda? Perché ha scelto di sedersi nell'ala est?”


Nonostante fosse un signore nel continente ed era famoso per la sua arroganza, quando fu chiamato Helian Kuang tremò intensamente. Si alzò e unì le mani, ma quando stava per iniziare a parlare, il suo sguardo incontrò quello cupo e raggelante della piccola Imperatrice Demoniaca. Si inquietò e tremò ancora di più, aprì la bocca un po’ di volte, eppure non riuscì a pronunciare una sola parola.


Nessuno si aspettava che l’atmosfera sarebbe diventata così terrificante all'inizio della cerimonia.


In quel momento Yun Qinghong si alzò e disse con tono pieno di riverenza:”Prego alla piccola Imperatrice Demoniaca di calmare la sua rabbia, avrei qualcosa da dire.”


“Parla.”


Yun Qinghong continuò:”Sì... Oggi è l’anniversario dei cento anni del suo regno. Sono presenti tutti gli eroi del continente per festeggiare. Anche se il cambiamento di posizione è un po' inopportuno, alla fine sono solo posti. Ai miei occhi non è niente di importante. Se non è contenta di come ha cambiato le posizioni può ordinargli di farle tornare come prima una volta che la cerimonia sarà finita. Non c’è bisogno di rovinare l’atmosfera per una questione così irrilevante.”


Yun Qinghong stava cercando di consigliarle di rimanere in calma e in parte derideva i suoi nemici. La piccola Imperatrice Demoniaca inarcuò lievemente le sopracciglia e dopodiché annuì lentamente:”Il Patriarca Yun ha ragione, questa questione insignificante non è degna della mia attenzione. Patriarca Yun si sieda pure. Helian Kung, anche lei può ritirarsi!”


Dalla cortesia con cui trattava Yun Qinghong si poteva vedere chi favoriva, perfino uno stolto l’avrebbe capito subito. La famiglia Helian era in conflitto con il clan Yun da diecimila anni e per la prima volta era diventata il capo delle dodici famiglie guardiane. Non solo i suoi membri erano estremamente soddisfatti di sé, avevano dato occhiate provocatorie ai discepoli della famiglia Yun per provocarli e mostrare la loro dominanza. Tuttavia ora erano stati umiliati dalla piccola Imperatrice Demoniaca in persona... ed era successo di fronte a tutti gli eroi del regno.


Per quanto riguarda il Duca Huai che si stava ancora inchinando, sembrava che la piccola Imperatrice Demoniaca se ne fosse dimenticata. Non continuò a prestargli attenzione e il Duca Huai poté solo ridere con risentimento mentre riprendeva posizione.


Yun Che rifletté in silenzio: il temperamento di questa piccola Imperatrice Demoniaca era troppo prepotente. Il Duca Huai aveva cercato di usare la disposizione dei posti per mostrare la sua forza, ma lei aveva usato questa occasione per dargli uno schiaffo in faccia... Questa donna, non posso assolutamente permettermi di provocarla!


Mentre Yun Che era perso nei suoi pensieri, notò che la piccola Imperatrice stava rivolgendo lo sguardo verso di lui. Si riempì di stupore e si ritrasse all'improvviso... Per favore non vedermi... Per favore non vedermi... Per favore non vedermi...


La piccola Imperatrice Demoniaca annuì tacitamente verso Yun Qinghong ma all’improvviso il suo sguardo cadde sulla persona accanto al patriarca.


L'improvviso cambiamento nello sguardo della piccola Imperatrice Demoniaca fece sussultare Yun Qinghong, ma si rese subito conto che non stava guardando lui, ma Yun Che. Proprio quando stava per alzarsi e prendere l'iniziativa di farle una domanda, la piccola Imperatrice Demoniaca chiese:”Patriarca Yun, ho sentito che ha accettato un figlio adottivo, è la persona accanto a lei?”


Yun Che: !@#$... Come previsto, sono stato comunque scoperto!


Yun Qinghong si alzò e rispose:”Sì, è come ha detto. Anche il cognome del mio figlio adottivo è Yun, il suo nome è Che ed ha una grande affinità con la mia famiglia. Tre mesi fa ha salvato la vita di mio figlio ed è anche diventato suo fratello giurato. Così ho assecondato il destino e l’ho accettato come figlio adottivo... Che'er, cosa stai aspettando? Alzati e porgi i tuoi saluti alla piccola Imperatrice Demoniaca.”


Yun Che mostrò una facciata coraggiosa e si alzò con un onesto sorriso stampato sul volto:”Yun Che della famiglia Yun... porge i suoi saluti alla piccola Imperatrice Demoniaca.”


Anche se aveva piegato la testa poteva comunque sentire uno sguardo assassino incollato sul suo corpo, come se volesse infilzare tutti i suoi organi interni... Yun Che non aveva mai creduto che uno sguardo potesse uccidere ma ora quello della piccola Imperatrice Demoniaca avrebbe potuto distruggere il coraggio di una persona timida facendola morire sul posto.


Fortunatamente questo sguardo assassino durò solo per un istante. In seguito la voce fredda e senza vita della piccola Imperatrice Demoniaca risuonò nell'aria e disse solo due parole:”Puoi sederti.”


Yun Che si sedette e tirò un sospiro di sollievo.


Mu Yurou tirò gentilmente la manica di suo marito e mormorò:”Nostro figlio ha incontrato la piccola Imperatrice Demoniaca prima d’ora?”


“Temo che sia stato più di un incontro.” Disse con una risata amara Yun Qinghong.


“Ma Che'er ha lasciato a stento casa. Inoltre nemmeno la piccola Imperatrice Demoniaca è una persona che la gente normale può incontrare, com'è possibile?” Disse con voce stupita Mu Yurou.


Yun Qinghong rimase in silenzio per un po’ ma poi disse lentamente:”Tre giorni fa, nel cuore della notte, ho individuato Yun Che mentre nascondeva la sua presenza. Dopo aver fatto un giro attorno a casa se n'è andato verso nord... e la sua tecnica poteva essere definita perfetta, se non fosse stato per la sua ombra che guizzava occasionalmente nemmeno io sarei riuscito ad individuarlo. Non molto tempo dopo ho sentito esplodere l’aura delle fiamme del Corvo Dorato da qualche parte a nord della città e dalla purezza di quell'aura poteva essere solo la piccola Imperatrice Demoniaca. E solo dopo un po' di tempo dopo quell'incidente Che'er è tornato a casa... Non ci ho riflettuto molto allora, ma adesso che ci penso, dev'essere successo qualcosa di ‘grosso’ quella notte e quelle fiamme del Corvo Dorato forse stavano attaccando Che'er.”


“Questo...” Mu Yurou aveva un’espressione sorpresa.


La piccola Imperatrice Demoniaca era tornata nel suo trono e la sua aura maestosa avvolse tutta la sala rendendo l'atmosfera soffocante.


Dopo che la piccola Imperatrice Demoniaca aveva scoperto che non era morto, Yun Che era rimasto terrorizzato nonostante le sue esperienze straordinarie. Tra tutte le persone che aveva visto, sia per il potere tirannico, che per la disposizione e lo sguardo tagliente, nessuno poteva essere paragonato a lei... esclusa l'anormale Jasmine naturalmente, in confronto l’imperatore della Nazione della Divina Fenice non avrebbe avuto un briciolo del prestigio e del potere di un governante.


Le parole della piccola Imperatrice riecheggiarono in ogni angolo della grande sala ma Yun Che non continuò ad ascoltarla. Invece chiuse lievemente gli occhi; iniziò a ripensare a tutto ciò che aveva scoperto riguardo alla storia delle Dodici Famiglie e come avrebbe potuto affrontare ciò che sarebbe accaduto dopo... Anche se questa piccola Imperatrice Demoniaca l’aveva quasi ucciso, doveva comunque ripagare questa malvagità con un atto gentile perché era un membro della famiglia Yun...


E pensare che sarebbe venuto un giorno in cui io, Yun Che, avrei ricambiato un affronto con della gentilezza. Aghh!!!


“...In tal caso, iniziamo con il Dominio dell’Oceano Settentrionale.” La piccola Imperatrice Demoniaca guardò una persona seduta in fondo alla sala:”Il governatore del Dominio dell’Oceano Settentrionale è qui?”


Un uomo alto e imponente vestito di blu si alzò e rispose con voce riverente e sincera:”Sono Kong Jingcang, il Dominio dell’Oceano Settentrionale è sotto il mio governo. Al momento ha una popolazione di settantatré milioni di persone e consiste in novantuno razze diverse; gli esseri umani ne costituiscono il quaranta per cento mentre i demoni il sessante per cento... Cinquantatré anni è accaduto un disastro naturale mentre la Montagna del Cielo a Nord è eruttata e questo disastro è stato evitato perché la piccola Imperatrice Demoniaca ha inviato delle persone ad aiutarci... Al momento siamo in pace, non ci sono disastri né ribellioni...”


“...Sono il Lord della Città dei Demoni Profound, Feng Daosong. In tutto il territorio ha una popolazione di cinquantatré milioni di persone. Ci sono duecentoventisette razze. Il nucleo della nostra economia è costituita da artigiani di formazioni e da fabbri. Al momento la mia città dei Demoni Profound ha tre dei dieci più grandi maestri di formazioni dell'Illusory Demon Realm...”


“Sono il Lord del Dominio delle Cinque Vie, Lan Tengwu... Negli ultimi cento anni abbiamo difeso il confine senza abbassare la guardia nemmeno un solo giorno, non lasceremo assolutamente che i malvagi del continente del Cielo Misterioso mettano piede nel nostro regno...”


.....


.....


I vari Lord iniziarono a descrivere gli eventi più importanti che erano accaduti nei loro territori. Al centro dell’ala est, il Duca Huai aveva un’espressione tranquilla, ma i suoi occhi tradivano la sua inquietudine. Continuava a guardare in direzione della famiglia Yun e alla fine incrociò lo sguardo con Yun Qinghong. Entrambi strinsero gli occhi e il duca sorrise in modo spento... Yun Qinghong ricambiò con una lieve risata che però conteneva un chiaro sdegno.


Il Duca Huai aggrottò le sopracciglia.


Anche se i due si erano guardati per poco tempo, si erano scambiati un ultimatum. Il duca aveva chiesto: ha riflettuto e ha deciso di stare dalla mia parte? Questa è la sua ultima possibilità.


Ma la risposta di Yun Qinghong era stata di sole due sillabe:


Ahah.
                                


                                


Avviso: Salute di Alstor e capitoli sponsorizzati


Ciao amici, scrivo solo qualche parola per dirvi che questa settimana ho avuto dei problemi di salute abbastanza seri. Niente di pericoloso, ma sono KO e almeno per una settimana / dieci giorni non riuscirò nè a tradurre AtG nè a editare Kaj (è per questo che è in ritardo; se non lo conoscete leggetelo che è bello e 100% made in Italy). Quindi, i capitoli sponsorizzati potrebbero arrivare un po' lentamente perché Schaden deve occuparsi sia di quelli che di mille altre cose, ma sappiamo tutti che in realtà lei è un robot arrivato dal futuro con le traduzioni già fatte e non ci saranno grandi ritardi. Che dire, buon Natale a tutti e a presto!!!!


<strong>-Alstor</strong>
                                


                                



