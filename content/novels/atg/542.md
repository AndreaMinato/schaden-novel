---
weight: 5420
title: Capitolo 542 - Il Conflitto Inizia
pubDate: 2025-02-03T07:52:46.838Z
tags:
    - atg
---





<em>CAPITOLO SPONSORIZZATO, ringraziamo Filippo!
40 Capitoli in coda, <strong>0/5
</strong>-Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Il Duca Zhong notò il turbamento del Duca Huai, sorrise lievemente e disse:”Vedo che è molto cauto con lui e francamente non lo capisco davvero.”


“Non lo negherò.” Disse il Duca Huai con un’espressione dura. “Ero più a mio agio quando era un invalido, ma ora che è guarito all'improvviso, è come una spina nel cuore per me... Sento che Yun Qinghong ha capito il mio piano e quando arriverà il momento interverrà.”


“Se lo temi così tanto, deve conoscerlo bene. Crede che possa passare dalla nostra parte?” Chiese il Duca Zhong.


Il Duca Huai trattenne il respiro e scosse la testa:”Impossibile.”


“Se sappiamo già che è impossibile allora perché agitarsi e cercare questa possibilità inesistente di attirarlo dalla nostra parte?”


Il Duca Huai non disse una parola.


“Se il Duca Huai teme davvero che Yun Qinghong rovini il nostro piano c'è un modo semplice di occuparsi del problema.” Disse il Duca Zhong sogghignando. “Possiamo far sì che non possa nemmeno parlare in seguito, non risolverebbe il problema?”


L’altro capì subito le sue intenzioni. Dopo un breve silenzio, annuì.


Il Duca Zhong sorrise, gettò un’occhiata di sottecchi e mosse lentamente le labbra mandando una trasmissione del suono ad una persona seduta in fondo.


Yun Che non era interessato a ciò che i Lord riferivano. Dopo aver pensato per un po’ disse all'improvviso a Yun Qinghong:”Padre, la gente che si è coalizzata per provocare l’ira dell’opinione pubblica e ha fatto pressione sulla piccola Imperatrice Demoniaca per punire il nostro clan sono state le sette Famiglie Guardiane, vero?”


Yun Qinghong non disse una parola e annuì lentamente.


Yun Che si accigliò e disse:”Durante la Cerimonia dei Cento Anni di Regno, le Famiglie Guardiane ed ogni Duca più importante farà un’esibizione, c’è perfino una tradizione che consiste in una serie di incontri e stavolta non sarà un’eccezione. Se non sbaglio i duchi coglieranno l’occasione e finirà in uno scontro tra l’ala est e quella ovest.”


“È ciò che intendono fare.” Disse con calma Yun Qinghong. “Come potrebbe non farlo? Altrimenti non avrebbe disposto i posti in questo modo.”


“Sta tutto nell'intento.”


Due ore passarono con calma. Questa Grande Cerimonia sarebbe continuata per almeno tre giorni e tre notti. Questo era solo l’inizio.


In quel momento il re Zhennan, che era stanziato nel confine a sud aveva appena finito di fare rapporto su ciò che era accaduto negli ultimi cento anni. Non appena si sedette, in uno degli angoli dell’ala est, un giovane duca si alzò all'improvviso.


La piccola Imperatrice Demoniaca gli diede un’occhiata e disse:”Duca Chu, c’è qualcosa che vorrebbe riferire?”


“Sì!” L’uomo andò ai posti di fronte. La sua voce era tremante:”Questo è un problema che mi sta dando fastidio da tempo, ma è importante e potrebbe turbare alcune figure importanti qui, quindi non so se dovrei rivelarlo o no.”


Gli occhi scuri della piccola Imperatrice Demoniaca si strinsero e disse freddamente:”Se non sai nemmeno se parlare o no, allora non farlo. Ritirati!”


“...” Fu come se la gola del duca Chu fosse stata infilzata da un coltello. Si era preparato per così tanto tempo, ma non poteva parlare e il suo volto si era gonfiato così tanto da essersi arrossato... aveva detto le parole esitanti di prima solo per introdurre l’argomento, ma non si aspettava che la piccola Imperatrice Demoniaca lo avrebbe abbattuto con una sola frase prima di aver l’occasione di parlare.


Fremette mentre rispondeva sì e si ritirò con fare imbarazzato.


“Idiota!” Lo derise il Duca Huai.


In quel momento una persona non lontana dal Duca Chu si alzò.
A giudicare dal suo aspetto anche lui era un duca. Mise le mani a coppa e disse ad alta voce:”Avrei qualcosa da dire! Ho pensato per molto tempo a questo problema. Anche questo potrebbe suscitare l’ostilità di persone importanti ma riguarda la reputazione della famiglia reale e anche il futuro dell'Illusory Demon Realm, quindi lo devo dire.”


“Oh, davvero?” Gli occhi della piccola Imperatrice Demoniaca erano come stelle nel cielo notturno. “Allora ascolterò ciò che ha da dire il Duca Xiang e vedremo esattamente quanto è serio questo problema!”


Il Duca Xiang strinse i denti e disse con un’espressione seria:”Richiederei con sincerità che la piccola Imperatrice Demoniaca rimuova la Famiglia Yun dalle Dodici Famiglie Guardiane e le rimpiazzi con un clan dalla forza e dall'abilità sufficienti!”


“OOOOH!”


Si scatenò un trambusto nella sala. Nessuno pensava che il suo intervento sarebbe stato così scioccante!


Le Dodici Famiglie Guardiane avevano seguito il primo Imperatore Demoniaco e avevano governato il regno. Le loro esistenze erano come quelle di un luogo sacro ed erano al picco dell'Illusory Demon Realm.
La Famiglia Yun, negli ultimi diecimila anni, era stata la migliore e la più favorita dal clan dell’Imperatore Demoniaco. Nell'ultimo secolo era in declino a causa dell’incidente nel continente del Cielo Misterioso... E questo Duca Xiang dalla posizione inferiore, aveva chiesto la destituzione della famiglia Yun davanti a tutti!


Era stato come un fulmine a ciel sereno.


La piccola Imperatrice Demoniaca strinse gli occhi e tutti i membri della Famiglia Yun si infuriarono. Yun Qinghong rimase impassibile ma gli altri non riuscirono a restare ugualmente calmi. Il Grande Anziano Yun Waitian si alzò all'improvviso senza nemmeno badare alle formalità e imprecò ad alta voce:”Matto spudorato, chi credi di essere per osare dire tali assurdità?!”


Il Duca Xiang sorprendentemente mantenne la calma e disse a bassa voce:”Grande Anziano Yun, non si esprima in modo così scortese prego.”


Yun Waitian sogghignò:”Sono cortese solo con le persone che lo meritano. Un cane ingrato che abbandona i suoi antenati per ottenere profitto ed ubbidisce agli ordini di qualcun altro non merita la mia cortesia.”


Queste parole furono così crudeli che il volto del Duca Xiang arrossì come il fegato di un maiale e le sue labbra fremettero per la rabbia:”Yun Waitian... lei... lei... ha esagerato!”


“Sei stato tu ad esagerare!”


“Basta voi due, non litigate.” Il Duca Huai si alzò. Le famiglie Yun, Mu, Al Mondo, Yan e Su sospettavano già del Duca Xiang, avevano pensato subito che fosse un ordine del Duca Huai. Ora che si era alzato ne erano ancora più certi.


Il Duca Huai non aspettò che la piccola Imperatrice Demoniaca rispondesse e disse sorridendo:”Duca Xiang, la famiglia Yun ha fatto parte delle Dodici Famiglie Guardiane per diecimila anni. Si può dire che abbiano reso molti meriti, ma ha chiesto all'improvviso di rimuoverla dalle Famiglie Guardiane. Dovrebbe dare almeno un motivo per questo.”


Il Duca Xiang disse velocemente:”Se non avessi un motivo sufficiente come oserei dire una cosa del genere. E rimuovere la Famiglia Yun dalle Dodici Famiglie Guardiane non è un’idea solo mia. Di tutti quelli che conosco, otto o nove su dieci sono d’accordo! Ci sono abbastanza motivi ed ognuno di essi è conosciuto da tutti.”


Il Duca Huai si alzò con le mani posate sulla vita. Disse con compostezza:”Il primo requisito di una Famiglia Guardiana è la potenza! Dovrebbero avere almeno un Monarca negli stadi avanzati! Allora la Famiglia Yun aveva il maggior numero di Monarchi negli stadi avanzati e nessuno poteva competere con loro. Ma cento anni fa undici Monarchi negli stadi avanzati sono morti nel continente del Cielo Misterioso! Ora non ne hanno più nemmeno uno! Il più forte dell’intera famiglia, il Grande Anziano Yun Jiang, è solo al sesto livello del Stadio Sovrano Misterioso.”


“Il mondo intero sa che avere un Monarca negli stadi avanzati è il simbolo di un grande clan, ma la Famiglia Yun non ne ha più uno! Una famiglia Yun come questa non può essere considerata un clan superiore, così come può essere degno di essere una delle Dodici Famiglie Guardiane? Come potrebbe proteggere la stirpe dell’Imperatore Demoniaco?”


“Osservazione poco importante.” Il Duca Huai scosse la testa:”Cento anni fa la famiglia Yun ha affrontato grandi difficoltà. Erano le conseguenze causate dall'impulsività di Yun Canghai. Anche se la Famiglia Yun non ha un Monarca negli stadi avanzati ora, date le origini della famiglia Yun, potrebbero crescerne un altro in futuro dando loro abbastanza tempo.”


“No è impossibile!” Il Duca Xiang scosse la testa con sicurezza:”Ciò che decide il futuro di una famiglia è l’abilità della giovane generazione! Ma nella Città Imperiale dei Demoni chi non sa quanto è debole la sua giovane generazione! Dei giovani sotto l’età di trent'anni, meno di cinque sono Signori e il più potente è al secondo livello del Stadio Tiranno Misterioso... Oh, ho sentito che c’era uno Yun Xinyue passabile, ma sfortunatamente è già mancato.”


“Con una famiglia Yun ridotta così, che genere di futuro potrebbe avere? Che requisiti hanno per tenere il titolo di guardiani? Se una famiglia come questa può proteggere l’Imperatore Demoniaco, non sarebbe una disgrazia per la stirpe dell’Imperatore Demoniaco e non verrebbe ridicolizzata dal mondo intero?!”


“Sta zitto!!” Quando sentì il nome “Yun Xinyue”, Yun Waitian si sentì come se fosse stato trafitto al cuore. Tremò di rabbia:”Il motivo per cui la giovane generazione del nostro clan è debole è stato perché siamo stati vittime di trame e siamo stati costretti a sopportare un grave peso. Altrimenti con le nostre origini e il potere del Manico Profound non saremmo inferiori a nessuno!”


Il Duca Xiang sogghignò:”Le parole del Grande Anziano mi hanno ricordato il secondo motivo! E cioè il misfatto della famiglia Yun!”


Puntò il dito verso il clan Yun e gridò:”La piccola Imperatrice Demoniaca è seduta sul trono da un secolo, eppure non è riuscita ad ereditare il Corvo Dorato nella Valle del Fulmine e del Fuoco... e perché è così?! Che la vostra famiglia non sappia perché?”


“Tu!!” Yun Waitian tremò violentemente; questa era la più grande debolezza della famiglia Yun. Anche se era furioso, non poteva dire altro perché cento anni fa il Sigillo dell’Imperatore Demoniaco era stato perduto a causa della Famiglia Yun e così anche lo Specchio del Samsara... erano fatti irrefutabili.


“La sua famiglia Yun ha perso il Sigillo dell’Imperatore Demoniaco, impedendo alla piccola Imperatrice Demoniaca di risvegliare la sua stirpe, ottenendo il massimo potere... è stato tutto grazie alla vostra famiglia Yun! Lo Specchio del Samsara era un tesoro tramandato dal primo Imperatore Demoniaco. Il precedente governante ve lo ha affidato per proteggerlo, ma lo avete perso... e lo avete perso nel continente del Cielo Misterioso, la terra dei nostri nemici giurati! Non solo dovreste scusarvi con il precedente Imperatore Demoniaco, con la piccola Imperatrice Demoniaca... dovreste scusarvi ancora di più con tutti gli antenati dell’Imperatore Demoniaco!”


“Con un'abilità inferiore e crimini così gravi che destano grande indignazione, la piccola Imperatrice Demoniaca vi ha mostrato molta pietà lasciando che manteneste il vostro titolo per cento anni! Ma voi dovreste chiedervi che capacità, che qualificazioni e che faccia avete di rimanere nella posizione di famiglia guardiana!”


Le parole del Duca Xiang erano molto efficaci e il suo tono era agitato; ogni frase andava dritta al punto. La gente ne fu scossa e stava mostrando il suo assenso, non c’era da meravigliarsi che il Duca Huai lo avesse fatto andare avanti.


Clap, clap, clap, clap...


Risuonarono applausi, il Duca Zhong si alzò battendo le mani e disse con un'espressione seria:”Duca Xiang, ha proprio colpito nel segno! La Famiglia Yun è colpevole e si è indebolita troppo. Questi problemi sono ben conosciuti da tutti, ma rimane comunque nella sua posizione. All'inizio non ci ho pensato molto, ma sono stato illuminato dalle sue parole.
È vero che con la sua forza e le sue colpe, la famiglia Yun non dovrebbe continuare a portare la responsabilità di guardiano, altrimenti sarebbe una disgrazia e un’umiliazione per la reputazione della Famiglia Reale!
La piccola Imperatrice Demoniaca è stata troppo compassionevole nel ridurre le risorse per il clan Yun per cento anni. Non sarebbe eccessivo cacciarli via dalla Città Imperiale dei Demoni in questo momento!”
