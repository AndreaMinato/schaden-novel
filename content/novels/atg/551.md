---
weight: 5510
title: Capitolo 551 - Su Zhizhan VS Helian Ba
pubDate: 2025-02-03T07:52:46.840Z
tags:
    - atg
---





<em>CAPITOLO SPONSORIZZATO, ringraziamo Gabriele!</em>
<em> 31 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Su Zhizhan aveva sconfitto Bai Jie; non era stato un risultato imprevisto. L’aveva battuta senza allungare troppo lo scontro ed era riuscito a preservare la maggior parte della sua forza misteriosa. Rimase in mezzo all'arena e guardò i posti dell’ala est. Senza aspettare che un rappresentante si facesse avanti, alzò la spada e la puntò direttamente verso uno dei membri del clan Helian:”Helian Ba, osi affrontarmi?!”


Questa era la prima volta che qualcuno aveva sfidato direttamente un avversario. E la persona che era stata sfidata era il più potente della giovane generazione delle Dodici Famiglie!


Su Zhizhan sapeva bene che la sua fazione avrebbe subito una sconfitta schiacciante e per riottenere un po’ del suo orgoglio il metodo migliore era sconfiggere la persona che stava competendo con lui per raggiungere i primi posti, Helian Ba, e cercare di sopraffarlo!


Era naturale che Helian Ba rispondesse dato che era in pubblico ed era stato sfidato da un rivale che aveva una fama e un’abilità simile. Se avesse rifiutato gli altri avrebbero pensato che temesse Su Zhizhan. Senza esitare volò di fronte a lui e sorrise freddamente:”Su Zhizhan sembra che tu voglia finire velocemente questa gara così da poter tornare al tuo posto con la coda tra le gambe. In tal caso non ti deluderò.”


“La persona che smammerà sarai tu.” Rispose Su Zhizhan.


“Ahah!” Helian Ba sogghignò. “L’unica cosa impressionante sono le tue parole, pietoso perdente. Ah, e pensare che sei famoso come me, Helian Ba. Mi addolora. Uh, hai appena lottato contro Bai Jie quindi hai sprecato un po’ di energie.
Tsk, tsk, non ti preoccupare, non mi approfitterò di te in alcun modo. Ti darò quindici minuti per recuperare perché non voglio che nessuno dubiti della mia vittoria! Perché può esserci un solo vero… numero uno.”


“Non c’è bisogno.” Lo sguardo di Su Zhizhan divenne freddo e lo osservò sprezzante:”Credi di essere al mio stesso livello? Forse avrei potuto accettarlo in passato, ma ora non ne sei degno! Paragonare a me un cane traditore e ingrato è un’umiliazione! Perché dovrei riposare per picchiare un mero lacchè come te?!”


Su Xiangnan era sempre stato retto e aveva rispettato i suoi principi. Anche se suo figlio era pieno di arroganza, aveva ereditato i tratti di suo padre: era pieno di repulsione e disgusto nei confronti del tradimento delle sette grandi Famiglie e i vari Duchi di Palazzo.


Helian Ba si incupì:”Volevo darti un po’ di margine, ma te la sei cercata!”


“Umpf!” Su Zhizhan sbuffò freddamente e non perse tempo a parlare ulteriormente. Strinse l’impugnatura della sua spada e avanzò lentamente con uno sguardo gelido. Il suo corpo iniziò ad emettere una burrasca di vento che iniziò a circolare attorno a lui. Ad ogni passo che faceva il vento ululava e la forza della sua spada sembrava sempre più sconfinata.
Dopo che fece dieci passi le ombre dell’arma danzavano nella tempesta.


“Questo è il Dominio della Spada del Vento Stellare della famiglia Su.” Yun Qinghong spiegò a Yun Che:”È la forma finale del Dominio della Spada del Vento Divino, combina forti raffiche con la forza della spada e il suo potere d’attacco è estremamente forte.
È capace di fare a pezzi un avversario. Se Su Zhizhan lo sta usando, significa che è determinato a mettercela tutta.”


Helian Ba fece apparire una spada nera come la pece nella sua mano. Le scintille crepitavano lungo la lama mentre un dominio di fulmini iniziò ad irradiarsi dal suo corpo. Ma prima che si potesse formare pienamente, una raffica di vento sibilò verso di lui e il suo avversario scattò in avanti, veloce come un fulmine. Entrambe le spade si scontrarono mentre i domini si intersecavano.


Bang, bang, boom, boom, boom!!


In un batter d’occhio si scambiarono già una decina di colpi. Gli attacchi di Su Zhizhan riempirono l’aria, sembrava una galassia di stelle che si abbatteva sulla terra, mentre l’arma di Helian Ba sembrava portare devastazione come un drago dei fiumi arrabbiato. I due potenti domini si squarciarono l’un l’altro come un paio di bestie impazzite, cercando di divorarsi a vicenda. Lo scontro raggiunse velocemente il culmine.


La forza misteriosa di entrambi iniziò ad aumentare rapidamente dopo che avevano finito i loro colpi di prova. Mentre il vento ululava e il fulmine tuonava si erano già scambiati centinaia di colpi mentre erano impegnati in una battaglia frenetica, ma nessuno dei due riusciva a prevalere sull'altro. I loro domini continuavano a rimpicciolirsi e ad espandersi mentre l’energia delle spade era arrivata oltre l’arena. Se non fosse stato per le potenti famiglie e i duchi di palazzo che avevano usato la loro forza misteriosa per formare una barriera attorno all'arena, l’intera sala sarebbe stata avvolta dalla massa di energia.


“Quanto... quanto è potente, fanno davvero parte della... giovane generazione!” Alcuni dei giovani che visitavano per la prima volta la Città Imperiale dei Demoni per la prima volta erano rimasti sbalorditi.
Dato che erano riusciti a partecipare a questa Cerimonia dei Cento Anni dovevano essere i migliori nei loro territori, ma il combattimento di fronte a loro aveva distrutto completamente ogni arroganza che possedevano. Anche se sapevano già che la città imperiale possedeva il più alto livello di forza misteriosa non si sarebbero mai immaginati che la differenza sarebbe stata così enorme.


Chiaramente i due contendenti avevano la loro stessa età, ma non erano minimamente paragonabili! Anche il loro Anziano più rispettato non possedeva questo tipo di forza.


“Questa è la vera forza delle Dodici Famiglie Guardiane.” Disse un vecchio praticante del mistero mentre sospirava con ammirazione.


“Tra le Famiglie Guardiane, diventare un Signore prima dei trent'anni è il minimo. Da dove proveniamo avere un Monarca farebbe ottenere mille anni di gloria, ma nelle Dodici Famiglie Guardiane è solo uno dei requisiti per essere un Anziano. Specialmente la Famiglia Yun di cento anni fa... Aveva undici persone almeno al settimo livello del Stadio Sovrano Misterioso!”


Tutti i giovani rimasero esterrefatti e rimasero ammutoliti per molto tempo.


La spada di Su Zhizhan era veloce come la luce e i raggi della sua arma cadevano come una pioggia torrenziale, Helian Ba in confronto era più lento, ma era estremamente forte e feroce; ogni attacco era capace di distruggere diversi colpi.


Su Zhizhan era rimasto calmo dall'inizio alla fine, Helian Ba invece si stava irritando sempre di più perché i colpi del suo avversario sembravano quelli di un folle, ogni mossa sembrava essere diretta ad un nemico che gli doveva un debito di sangue. Il novanta per cento della sua Energia Misteriosa era concentrata sull'attacco e solo il dieci per cento era usata per difendersi. Sotto questo stile di combattimento imprudente e pericoloso, anche se nessuno dei due aveva subito  gravi ferite, a causa dello scontro tra i domini, il corpo di Su Zhizhan era già bruciacchiato mentre quello di Helian Ba era percorso da cento tagli, trasformando il suo pettorale in un alveare.


Boom!!!


Dopo un pesante attacco, entrambi i domini dei combattenti collassarono simultaneamente. Su Zhizhan e Helian Ba furono scagliati via come due palle di cannone per poi atterrare in due angoli separati dell’arena. Helian Ba atterrò atterrò con centinaia di ferite sanguinanti che macchiarono di rosso i suoi abiti. Anche se erano piccole ferite, perdere una quantità così grande di sangue era sufficiente per farlo impazzire. Strinse i denti, si strappò gli abiti e ruggì:”Su Zhizhan… vuoi davvero morire?!”


Allo stesso modo anche Su Zhizhan era ricoperto di ferite. Entrambi avevano combattuto con ferocia, ma solo dopo che si erano separati che il pubblico notò l’intensità dello scontro... Sembrava una battaglia tra due acerrimi nemici! Anche se nessuno dei due aveva subito gravi ferite, la loro lotta folle aveva suscitato paura nei cuori dei presenti.


Sembrava che Su Zhizhan stesse mettendo in gioco la sua vita, questa era una battaglia che non poteva perdere.


“Perché? Hai paura di morire?” Chiese con una risata fredda Su Zhizhan.


Francamente, Helian Ba era un po’ spaventato, chiunque sarebbe stato intimorito da un folle che era disposto a rischiare la vita. Si incupì e perse la pazienza. Ruggì:”Dato che vuoi morire... lascia che ti accontenti!”


Helian Ba afferrò la sua spada. L’arma nera ronzò e iniziò ad essere percorsa dai fulmini. In un istante lo spazio attorno alla spada nera iniziò a distorcersi e perfino Helian Ba stesso fu intrappolato nello spazio distorto, come se delle increspature spettrali emergessero da ogni direzione.


L’aura emessa da questa spada fece cambiare espressione a tutti i presenti della grande sala.


“Su Zhizhan, credevi davvero di avere il diritto di essere paragonato a me?!” Il corpo di Helian Ba sembrò distorcersi come lo spazio attorno a lui. Un’aura opprimente avvolse l’arena e la grande sala; perfino le luci attorno sembrarono attenuarsi. Non rilasciò il suo dominio di luce, solo una leggera aureola ricopriva la lama della sua spada, ma all'improvviso risuonò un tuono assordante. “Il cielo ha donato al nostro Clan del Serpente Demoniaco a Nove Teste un forte fulmine profound e un corpo robusto che voi umani non potete eguagliare! E sotto questa spada potrai solo chinare il capo e inginocchiarti!!”


“Vattene via!!”


La voce di Helian Ba riecheggiò nella sala mentre il giovane balzava. Il suo corpo brillò e l’immagine di un’enorme serpente si materializzò. L’enorme serpente aveva nove teste che ululavano al cielo, le loro bocche si aprirono e si precipitarono verso Su Zhizhan. Un istante dopo scomparirono e si trasformarono in nove Helian Ba che piombarono sull'avversario.


“Colpo Imperiale del Fulmine Infernale!! Helian Ba è davvero capace di usare questa mossa ed è anche completo!” Il patriarca Yan Zijing si alzò di scatto con una voce allarmata:”Questo non è un attacco che può essere eseguito al sesto livello del Stadio Tiranno Misterioso, Su Zhizhan è in grave pericolo ora...”


Si girò a guardare Su Ziangnan, ma scoprì che era ancora seduto. Il suo sguardo era solenne, ma non sembrava ansioso.


Mentre un’aura sconfinata discendeva, tutti sentirono un profondo senso di soffocamento. Quelli con una forza misteriosa relativamente più debole impallidirono sentendo che il proprio petto stesse per rompersi… Se l’effetto di questo attacco era già così terrificante per il pubblico, figuriamoci per l’avversario.


Su Zhizhan alzò la testa e guardò le nove figure impassibile. Il suo dominio si alzò all'improvviso per poi estendersi.


“Che diavolo sta facendo?! Non dovrebbe prepararsi a difendere o a schivare? Perché sta aprendo il Dominio della Spada del Vento Stellare?!”


Su Zhizhan ignorò tutte le grida. Proprio quando il suo dominio entrò in contatto con Helian Ba e fu fatto a pezzi dalla sua spada nera, gli occhi di Su Zhizhan emisero un lampo freddo. La spada gli volò di mano e iniziò a circolare attorno a lui creando un enorme vortice che si espandeva sempre di più…


“Divina... Spada... del Vento!!”


Su Zhizhan aveva detto queste tre parole lentamente e a bassa voce. Proprio quando l’arma di Helian Ba era a cinque metri dalla sua testa, spinse in avanti entrambe le mani. La sua spada volò dritta verso una delle nove figure che Helian Ba aveva manifestato.


“Cosa?!” Helian Ba sussultò. Le nove figure che aveva rivelato naturalmente non erano tutte reali perché anche se la sua forma originale era quella di un Serpente Demoniaco a Nove Teste, questo non significava che potesse manifestare nove corpi. Solo una immagine era vera; gli altri otto servivano solo per confondere l’avversario.


Eppure la spada di Su Zhizhan stava volando verso il suo vero corpo!


“Ah, allora è così. Ha usato il Dominio della Spada del Vento Stellare per capire qual era il suo vero corpo.” Comprese Yun Che. “Questo dominio della spada è molto diverso dagli altri. Non solo ha bisogno del supporto dell'Energia Misteriosa, ma anche di un intento di spada che è riuscito a sondare l’avversario.”
