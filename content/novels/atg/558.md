---
weight: 558
title: Capitolo 558 - Non ti arrendere, va beeene?
pubDate: 2025-02-03T07:52:46.841Z
tags:
    - atg
---





<em>CAPITOLO SPONSORIZZATO, ringraziamo Mirco!</em>
<em> 35 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Non solo la Frusta Solare del Drago Malvagio era ben conosciuta nella Città Imperiale dei Demoni, ma anche nell'intero Illusory Demon Realm. Un signore che brandiva un’arma del genere poteva guidare il potere del Drago Malvagio e della forza del sole per spianare montagne e fare a pezzi del buon ferro. Se fosse stato usato da un Signore negli stadi intermedi, avrebbe causato una profonda ferita o comunque avrebbe rotto delle ossa riducendo in fin di vita la vittima.


Ma sul corpo di Yun Che c’era solo un segno rosso... privo di tracce di sangue!


Erano tutti increduli, che il corpo di Yun Che fosse più duro di ferro di diecimila anni?


Che... Chiyang Yanwu non fosse riuscita ad esercitare abbastanza forza?


Questa poteva essere la sola spiegazione.


Nessuno si sarebbe mai immaginato che, non solo Yun Che aveva la stirpe del Dio Drago, ma anche la protezione della forza della natura, era stato anche temprato migliaia di volte durante i diciotto mesi che aveva passato nell'Arca Primordiale Misteriosa... anche se un anno e sei mesi erano un periodo breve per un praticante del mistero, per Yun Che erano stati come migliaia di anni in quanto a tempra del corpo.
Durante quel periodo di tempo la forza misteriosa del giovane era avanzata di molto e il suo corpo era stato raffinato fino al punto da essere anormale. In quel momento la sua forza misteriosa era ancora inferiore a quella di un Monarca, ma avrebbe potuto resistere al colpo di un Monarca negli stadi iniziali... e non sapeva se ne sarebbe stato gravemente ferito.


Le sue abilità rigenerative erano così formidabili che perfino un Monarca negli stadi avanzati non avrebbe potuto eguagliarlo.


Inoltre questa era solo un’Arma Tyrant Profound nelle mani di un Signore negli stadi intermedi.


Yun Che era un po’ sorpreso da come questa frusta fosse riuscita a lasciargli un segno rosso... Naturalmente il motivo per cui era stupefatto era ben diverso da quello degli altri.


“Piccola sgualdrina! Sono stato compassionevole con te, ma osi frustarmi... Se non ti ripago con la stessa moneta, il mio cognome non sarà più Yun!”


Yun Che strinse i denti e iniziò ad attaccare. Decine di loti Frozen End fiorirono a mezz'aria vorticando verso Chiyang Yanwu.


In quanto padrona della Frusta Solare del Drago Malvagio, Chiyang Yanwu sapeva meglio di chiunque altro quanto era potente la sua arma Tyrant Profound. Quando aveva visto Yun Che lamentarsi senza però avere una sola ferita, si sentì inquieta e preoccupata per la prima volta nella sua vita... Di solito avrebbe trascinato suo padre Chiyang Bailie a combattere con lei e la frusta avrebbe lasciato un segno simile sul suo corpo.


Il suo corpo... per essere paragonabile a quello di mio padre...


Impossibile! Assolutamente impossibile! Aveva solo vent'anni e sembrava più giovane di lei... E suo padre era un Monarca che poteva guardare il resto del mondo con disprezzo, come potevano essere paragonabili!


Doveva aver dato una frustata troppo frettolosa… Doveva essere così!


Chiyang Yanwu sollevò la testa stringendo la Frusta Solare del Drago Malvagio, mentre le fiamme divampavano dal suo corpo. Dopo un ruggito, delle scaglie rosse apparirono sul dorso delle sue mani e sulla sua fronte. Perfino i suoi capelli stavano crescendo velocemente; in un batter d’occhio erano tre volte più lunghi e danzavano liberamente tra il fuoco di drago.


La sua aura raddoppiò.


Allo stesso tempo le fiamme si diffusero velocemente. Nell'arco di un secondo percorsero tutta l’arena tingendola di viola. Sembrava che la sala fosse caduta in un purgatorio fiammeggiante.


“Questo è il Dominio del Sole Ardente della Famiglia Chiyang. Sta usando tutte le sue forze!” Qualcuno gridò sorpreso.


“Ho già padroneggiato il mio Dominio del Sole Ardente! Tu… non sei nemmeno un piccolo Trono, così è impossibile per te usare un dominio per cancellare il mio. Se lascerai questo dominio, perderai, ma se ci rimarrai dentro morirai!” Chiyang Yanwu gridò e rise freddamente mentre sfoderava la sua mossa. I loti di ghiaccio di Yun Che si sciolsero prima che potessero toccare il suo corpo.


I domini di tipo fuoco per lo più erano offensivi e il Dominio del Sole Ardente non era un’eccezione. L’alta temperatura all'interno era sufficiente da sola a sciogliere il ferro Profound e il fuoco danzava caoticamente in questo abisso mortale… Ma figuriamoci Chiyang Yanwu, perfino un Monarca di alto livello non avrebbe potuto torcere un capello a Yun Che con un dominio del genere.


Yun Che rimase sul posto guardando in silenzio la sua avversaria mentre sprecava energia. Sporse il palmo e una luce blu brillò al centro del suo palmo.


“Albero Frozen End!!”


Al centro dell’arena, che era anche il centro del Dominio del Sole Ardente, spuntò un Albero Frozen End che stava crescendo velocemente. Mise sotto pressione Chiyang Yanwu congelando le fiamme e i dragoni… squarciò anche il centro del dominio.


“Co… cosa?!” Chiyang Bailie si alzò immediatamente fissando l’albero di cristallo con un’espressione scioccata. I cristalli stavano emanando un’aura allo Stadio del Cielo Misterioso, ma il loro spessore non era inferiore a quello di un Signore negli stadi intermedi; la sua aura era quasi alla pari con il Dominio del Sole Ardente. Comunque anche se era alla pari, emergeva con arroganza.


La sola spiegazione era che questa arte misteriosa di tipo ghiaccio fosse molto più potente della fiamma di drago del clan Chiyang!


“Questo… è incredibile.” Mu Yubai spalancò gli occhi, perfino la sua voce tremava:”Che tipo di arte misteriosa è questa? Sento che il suo livello non è inferiore alle fiamme del Corvo Dorato dell’Imperatore Demoniaco… perché non ne ho mai sentito parlare prima d’ora?!”


“Questo Yun Che, che origini ha?! Ha solo usato una Tecnica Misteriosa per dissolvere il dominio di Chiyang Yanwu!” Molti spettatori persero il controllo e gridarono per la sorpresa.


Anche se erano nel Dominio del Sole Ardente, Chiyang Yanwu sentiva un freddo pungente. Sembrava che quell'Albero Frozen End non si sarebbe sciolto affatto, al contrario stava inghiottendo lentamente il suo dominio. Le sue pupille rimpicciolirono. Poi strinse i denti, gridò e cercò di frustare Yun Che.


Era chiaro che le sue fiamme stavano perdendo miserabilmente, così poteva solo contare sulla sua Frusta Solare del Drago Malvagio.


Fletté il polso, fece un lieve movimento e riempì il cielo di ombre di frusta. Yun Che aveva già sperimentato la forza dell’arma, quindi naturalmente non avrebbe osato lasciarsi colpire… essere frustato era un conto, ma se non fosse stato attento, avrebbe preso una frustata in faccia e non sarebbe stato uno scherzo!


Se Yun Che avesse avuto il suo spadone, avrebbe potuto difendersi ponendo orizzontalmente la sua spada senza nemmeno aver bisogno di aprire gli occhi, ma a mani nude naturalmente non poteva essere così incauto. Si ritirò immediatamente e usò l’Ombra del Dio Stellare insieme al Fulmine Illusorio per schivare le ombre della frusta. La folla rimase sbalordita dalla sua agilità.


“La sua arte misteriosa e le sue tecniche di movimento sono incredibilmente potenti.” Yun Qinghong ne fu impressionato. “Il maestro di Yun Che dev'essere notevole.”


“Davvero.” Mu Yurou stava ancora appoggiando una mano all'altezza del petto, ma non stava mostrando un’espressione nervosa, solo sorpresa, gioia e orgoglio. Sapeva che era impossibile che Yun Che perdesse questa battaglia.


“Furia del Drago di Fuoco!!”


Mantenere il Dominio del Sole Ardente e attaccare con tutte le sue forze stava facendo ansimare Chiyang Yanwu. Yun Che invece non sembrava affatto stanco. La donna strinse i denti con rabbia e dietro di lei brillò il profilo di un drago. Il cielo fu invaso da innumerevoli ombre che si sovrapposero a vicenda trasformandosi in un drago lungo tre metri che si schiantò verso Yun Che.


BOOM!!!


Le fiamme erano alte più di trentatré metri e il pavimento di giada fu percorso da una crepa profonda. Yun Che schivò, ma sentì il Dominio del Sole Ardente agitarsi. Sollevò la testa e vide che stava per crollare. Tutte le fiamme e i draghi si stavano precipitando verso di lui.


Mu Yurou si irrigidì e gridò nervosa: “ChÈer, sta attento!”


Questa donna sta giocando sporco… Yun Che sbuffò con sdegno. Aprì le braccia e la luce blu brillò. L’area attorno a lui divenne un mondo di ghiaccio. Non appena le fiamme viola e i draghi si avvicinarono, furono congelati. Nemmeno una lingua di fuoco aveva toccato il suo corpo.


Una Frusta Solare del Drago Malvagio spuntò dal mare di fiamme e attraverso in un istante trentatré metri di distanza. La punta del’arma sembrava un serpente velenoso e stava puntando verso l’occhio destro di Yun Che.


Il giovane aveva già sperimentato il colpo della Frusta Solare del Drago Malvagio, così era pronto da tempo ad una mossa del genere. Tuttavia quando notò dove stava puntando, si accigliò e iniziò ad arrabbiarsi.


All'inizio pensava che questa donna fosse solo arrogante... ma non credeva che sarebbe stata così crudele!


Questa volta non schivò. Sporse il palmo e afferrò la frusta. Chiyang Yanwu sussultò, ma poi iniziò a ridere freddamente:”Vuoi morire!”


PAH!!


Con uno schiocco, la Frusta Solare del Drago Malvagio colpì il palmo del giovane, che la afferrò. Le fiamme si diffusero per tutto il braccio di un Che. Prima che Chiyang Yanwu avesse l’occasione di ridere orgogliosamente, le fiamme si estinsero. Non importava quanta Energia Misteriosa provava a riversare nell'arma, non poteva più bruciare.


Yun Che afferrò la frusta e la tirò con forza. Data la sua potenza, come poteva difendersi Chiyang Yanwu? Inoltre aveva esaurito una grande quantità di Energia Misteriosa. Perse la presa dalla frusta, che cadde nelle mani di Yun Che.


Dopo aver perso la sua arma, Chiyang Yanwu rimase esterrefatta. Quando arrivò l’attacco della frusta, gridò per la sorpresa e provò ad arretrare all'indietro. La Frusta Solare del Drago Malvagio mancò il bersaglio, ma non ebbe la possibilità di prendere respiro perché una corrente d’aria fredda spuntò dai suoi piedi facendola irrigidire; un altro Albero Frozen End stava crescendo velocemente, le foglie e i rami di cristallo la stavano intrappolando.


In quel momento Yun Che tirò un’altra sferzata. Passò attraverso le foglie di ghiaccio e colpì il posteriore coperto dai pantaloncini di cuoio producendo un forte sciocco.


“Questa frustata è per quando mi hai colpito prima!” Disse con ferocia Yun Che mentre ritraeva la sua arma.


Chiyang Yanwu gridò.
La sala prima rumorosa divenne immediatamente silenziosa. La giovane generazione della Città Imperiale dei Demoni strabuzzò gli occhi.


Chiyang Yanwu, che non aveva mai considerato un uomo, la principessa più arrogante della Città Imperiale dei Demoni… aveva ricevuto una frustata sul sedere!!


E il rumore era stato così fragoroso!


Naturalmente Yun Che non aveva usato troppa forza, così aveva solo rimosso parte della sua Energia Misteriosa protettiva per ferirla un po’, ma i pantaloni non si erano nemmeno strappati. Chiyang Yanwu sentì una sensazione bruciante al sedete, ma anche se il dolore fosse stato dieci volte superiore, non poteva essere paragonato ad un millesimo dell’umiliazione che stava sentendo.
Da quando era bambina, Chiyang Yanwu era stata trattata con cura dalla sua famiglia, era stata ammirata da tutti. Ovunque andasse era un pavone orgoglioso osservato con riverenza da innumerevoli uomini… ma oggi, un uomo l’aveva frustata sul sedere con la sua frusta davanti a tutti.


“Yun Che, bas…”


Chiyang Yanwu non finì nemmeno di gridare che fu frustata di nuovo. “PAH” fu colpita sull'altra metà del suo posteriore.


“Questa frustata è per quando hai cercato di distruggere il mio occhio prima!” Yun Che ritrasse di nuovo di scatto la frusta. Anche se la coscienza spirituale e l’intelligenza della frusta si stava un po’ agitando nelle sue mani, quando la brandiva… la stava usando proprio bene.


“Yun Che… ti ucciderò!”


Questa umiliazione fece gridare con ferocia Chiyang Yanwu. Iniziò a dimenarsi, ma quando il fuoco del drago iniziò ad accendersi, fu immediatamente estinto. Nel frattempo l’Albero Frozen End stava espandendo le sue foglie e i suoi rami, non importava quanto si muovesse, non riusciva a districarsi dalla sua prigione.


Yun Che la guardò con la coda dell’occhio e disse:”Ora puoi arrenderti.”


“U… uccidimi se devi! Anche se morirò… non mi arrenderò contro un bastardo come te!!”
Chiyang Yanwu aveva il volto arrossato, stava quasi esplodendo di rabbia e si stava dimenando a più non posso. Stava fissando con crudeltà Yun Che, sembrava proprio che stesse desiderando di ridurlo in cenere.


“Oh, molto bene! Ammiro la tua personalità.” Yun Che annuì sorridendo:”Se dici così… allora… non ti arrendere, va beneee?”


Yun Che diede un’altra frustata ridendo debolmente. Ci fu un altro schiocco e stavolta fece un lieve strappo nei suoi pantaloni di cuoio.


“Yun Che… ci sarà un giorno in cui ti farò a pezzi!!” Chiyang Yanwu sembrava un leopardo infuriato mentre ruggiva a squarcia gola.


Yun Che finse di non sentirlo e frustò di nuovo allegramente:”Non ti arrendere… non ti arrendere, va benee!”


Questo colpo fece lacrimare Chiyang Yanwu. Sentì chiaramente che i suoi pantaloni si stavano iniziando a strappare.


“Non so quando potrai farmi a pezzi.” Yun Che stava giocando con la frusta mentre sorrideva in modo indecente:”Ma sono sicuro che dopo un po’ di frustate i tuoi vestiti saranno tutti a pezzi. Allora tutti vedrebbero il tuo corpo… che dici, quanto pensi che mi ringrazieranno?! Oh, giusto. Hai detto che non ti arrenderai mai, quindi per favore non ti arrendere mai!”


Dopo aver detto questo il suo polso scattò di nuovo e diede un’altra frustata. Un altro scioccò fece un altro taglio sull'altra parte dei suoi pantaloncini di cuoio.


“Tu… tu… ti ucciderò… ti ucciderò sicuramente!!” Non importava quanto fosse testarda e arrogante, in quel momento Chiyang Yanwu aveva un tono lamentoso. Fissava Yun Che con rabbia e intento omicida… e in parte con uno sguardo implorante.


“Basta!!”


Una persona volò accanto a Chiyang Yanwu. Ovviamente era il Patriarca Chiyang, il padre di Chiyang Yanwu.


Sua figlia era stata umiliata di fronte a tutti. Anche se fosse stato dieci volte più moderato, non avrebbe potuto sopportare ulteriormente. Fece un cenno vaporizzando istantaneamente il grande Albero Frozen End. Chiyang Yanwu cadde tra le sue braccia, congelata. La giovane arricciò il naso e trovò finalmente il momento per sfogare tutta la sua rabbia e la sua frustrazione:”Padre! Uccidilo per me… voglio farlo a pezzi, voglio… voglio…”


“Silenzio!” Gridò con rabbia Chiyang Bailie:”Non credi che sia stato abbastanza umiliante?!”


“Uh…” Chiyang Yanwu veniva rimproverata raramente da suo padre e sapeva anche che aveva fatto perdere reputazione al suo clan. I suoi occhi diventarono rossi e non fece più alcun suono. Mentre guardava Yun che, mostrò un’intensa sete di sangue… la sua reputazione era stata macchiata a causa sua.


L’espressione di Chiyang Bailie era accigliata, ma il motivo per cui sua figlia aveva perso era perché non era al livello di Yun Che. Non poteva nemmeno arrabbiarsi di fronte a tutti. Si girò verso Yun Che e sporse il palmo con un’espressione rigida:”Consegnala.”


Anche uno sciocco avrebbe saputo che si stava riferendo alla Frusta Solare del Drago Malvagio, ma Yun Che replicò con un’espressione confusa:”Consegnarla? Consegnare cosa?”
