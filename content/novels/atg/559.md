---
weight: 559
title: Capitolo 559 - L'Intento Omicida del Duca Huai
pubDate: 2025-02-03T07:52:46.841Z
tags:
    - atg
---





<em>CAPITOLO SPONSORIZZATO, ringraziamo GodDragon!</em>
<em> 34 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Chiyang Bailie si accigliò e i suoi occhi brillarono con una luce pericolosa:”Perché? Ti illudi di poter tenere la Frusta Solare del mio clan?”


“Oh, sta parlando di questa frusta?” Sembrò che Yun Che se ne fosse accorto solo ora. La tirò con noncuranza a Chiyang Bailie:”Non è male specialmente quando la si usa per frustare il sedere di qualcuno; fa un bello sciocco ed è davvero soddisfacente.”


Gran parte degli spettatori nella grande sala scoppiarono a ridere. Con una sola frase, una delle grandi armi della famiglia Chiyang era stata ridotta ad una frusta per sederi. Chiyang Yanwu era già furiosa per l’imbarazzo e una volta che sentì queste parole, quasi esplose di rabbia. Se non fosse stata frustata già a volontà da Yun Che, non si sarebbe potuta trattenere:”Tu… Tu!!”


Yun Che finse di non vedere lo sguardo omicida di Chiyang Yanwu e sembrava incurante mentre continuava a parlare:”Anche se la frusta non è male, non avrei mai il coraggio di prenderla per me. Recentemente ho visto gli annali dei diecimila anni di storia dell'Illusory Demon Realm e tra queste note mi sembra di ricordare che si menzionava come la Frusta Solare del Drago Malvagio è stata donata alla famiglia Chiyang dal terzo Imperatore Demoniaco. Sembra che il clan degli Imperatori Demoniaci desse molta importanza alla famiglia Chiyang.”


“Umpf!” Chiyang Bailie strinse la Frusta Solare del Drago Malvagio e disse freddamente:”Il Clan degli Imperatori Demoniaci ha sempre tenuto in considerazione la nostra famiglia e gli dobbiamo un'enorme gratitudine.”


“Oh!!” Yun Che esclamò:”Dato che il Patriarca Chiyang lo sa bene, naturalmente la famiglia Chiyang dev'essere profondamente grata e leale al clan degli Imperatori Demoniaci. Inoltre gli annali descrivono la vostra ascesa e la vostra crescita e, mi perdoni per le mie parole spiacevoli, ma se non fosse stato per l’Imperatore Demoniaco e le Famiglie Guardiane che hanno assistito il suo clan, sareste periti per mano del clan Mokui diecimila anni fa.”


“Non solo il suo clan è stato salvato dall'Imperatore Demoniaco, ha anche condotto la famiglia Chiyang alla conquista del regno. Per questo la sua famiglia ha ottenuto una grande potenza e prestigio. Negli ultimi diecimila anni avete raggiunto i gradi superiori del regno… ah, e vi è stata anche donata la Frusta Solare del Drago Malvagio, è un debito di gratitudine incommensurabile!”
Esclamò con fervore Yun Che: “Se ci fosse mai un giorno in cui il seme della slealtà germogliasse nella vostra famiglia, dimenticando i vostri antenati e la vostra lealtà, questo sarebbe davvero una fonte di sdegno in tutto il regno. Sarebbe davvero un atto orribile e irrimediabile, un atto intollerabile.
Oh, naturalmente dopo aver goduto della grazia dell’Imperatore Demoniaco sarebbe impossibile che il suo clan faccia un atto del genere, farebbe vergognare i suoi antenati. Ma sto solo richiamando alla memoria la grande storia del suo clan Chiyang… Oh? Patriarca Chiyang, perché sta facendo un’espressione del genere? Che io abbia detto qualcosa di sbagliato?”


Chiyang Bailie stava facendo una smorfia perché tutta la Città Imperiale dei Demoni sapeva delle vere intenzioni del Duca Huai. Quando la Famiglia Chiyang era apparsa nell'ala est, aveva manifestato chiaramente le sue intenzioni.
Le parole di Yun Che erano un forte rimprovero diretto al suo clan, ma non poté ribattere minimamente visto che era di fronte a tutti gli eroi del regno. Delle vene blu sporsero dal suo braccio mentre guardava freddamente Yun Che.
Disse con voce profonda:”Gli affari del mio clan Chiyang non ti riguardano! Non sei nemmeno degno di parlare di noi! Umpf!”


Chiyang Bailie volò al suo posto tenendo Chiyang Yanwu… sua figlia era stata umiliata e lui era stato rimproverato da Yun Che o se non altro avvertito. Tuttavia si era ritirato senza dire altro… Tutte le parole di Yun Che erano state come aghi velenosi che avevano infilzato la sua anima.


Quando il patriarca se ne andò, l’ala ovest iniziò ad applaudire, tre vittorie consecutive… era la prima volta che succedeva e questo era accaduto dopo che avevano subito una sconfitta umiliante dopo l’altra. Era stato un ribaltamento incredibile!


“Yun Che è stata una vittoria splendida!”


“Questo è praticamente… praticamente un miracolo! Ha vinto di nuovo!”


“Da dove è spuntato fuori questo Yun Che, come mai non ho mai sentito il suo nome prima d’ora?!”


“Non importa di chi era, solo in base a come ha sconfitto Jiufang Yu, Xiao Donglai e Chiyang Yanwu, la sua fama diventerà sconvolgente.”


“La sua forza misteriosa è davvero solo allo Stadio del Cielo Misterioso? Questo è troppo… troppo incredibile.”


Per tutti i presenti, il successo di Yun Che era sufficiente a stravolgere l’intero Illusory Demon realm. Perché non aveva battuto delle persone qualunque, aveva sconfitto il pinnacolo della giovane generazione del regno.


“Il figlio adottivo di Yun Qinghong è semplicemente incredibile… troppo incredibile.” Esclamò scioccato Su Xiangnan. “Non solo ha battuto tre persone consecutivamente, non ha ricevuto praticamente alcuna ferita. Inoltre sembra che non abbia usato tutta la sua forza.
Un genio così sbalorditivo, eppure era rimasto sconosciuto fino ad ora. Usava una arte misteriosa così tirannica, eppure nessuno ne ha mai sentito parlare... questo ragazzino è straordinario.”


“È la prima volta che vedo una cosa del genere.” Esclamò un Grande Anziano della Famiglia Su che poi sospirò e scosse la testa:”Ma la sua personalità è troppo arrogante. Ha rimproverato il Duca Huai, ferito gravemente Jiufang Yu e Xiao Donglai e ha anche umiliato Chiyang Yanwu, poi ha rimproverato indirettamente l’intero clan Chiyang… un tale genio, ma privo di ritegno. Offendere tutte queste persone che nemmeno la piccola Imperatrice Demoniaca oserebbe affrontare direttamente… temo che rischierà di morire presto.”


“Ciò che ha detto il fratellone è proprio quello di cui mi sto preoccupando.” Disse Su Xiangnan annuendo. Yun Che aveva vinto miracolosamente per tre volte consecutive, umiliando i membri dell’ala ovest. Su Xiangnan era in soggezione di fronte alla sua potenza e temeva per lui perché apprezzava il talento e gli era grato per averlo guarito.
Così era preoccupato per lui perché quello che aveva detto il Grande Anziano era vero; anche se Yun Che era stato brillante durante questa competizione, aveva offeso una persona dopo l’altra e aveva perfino insultato un’intera famiglia.


Su Xiangnan diede un’occhiata a Yun Qinghong ed esitò, incerto se avvisarlo.


L’espressione della piccola Imperatrice Demoniaca era rimasta fredda e calma per tutto il tempo, come se fosse stata avvolta dal ghiaccio. Solo quando guardava Yun Che il suo sguardo cambiava lievemente.
Se non altro il suo intento omicida nei suoi confronti era diminuito. Questo ovviamente era correlato alla sua forza scioccante e alle sue parole che esprimevano chiaramente il suo desiderio di proteggere il clan dell’Imperatore Demoniaco.


“Chi è il prossimo?” Yun Che era al centro dell’arena e fissò l’ala ovest con uno sguardo pieno di profonda arroganza.


Nessuno lo derise o lo disprezzò più ormai. Quelli che lo avevano ridicolizzato al momento erano imbarazzati. C’era solo rispetto negli sguardi degli spettatori e le parole altezzose che aveva detto fecero esaltare le persone sedute nell'ala ovest.


Questo valeva in particolare per i discepoli della Famiglia Yun. All'inizio avevano considerato Yun Che come un estraneo e avevano rifiutato questa persona che era diventata all'improvviso il figlio adottivo del patriarca.
Ma in quel momento, perché avrebbero dovuto diffidare di lui? Erano pieni di ammirazione e rispetto.


Coloro che erano seduti nell'ala ovest invece mostrarono espressioni estremamente scontente, specialmente i più giovani, rabbia e invidia traspariva chiaramente sui loro volti.


“Cos'ha da essere così arrogante questo Yun Che?! Crede solo che sia diventato il migliore battendo Chiyang Yanwu?!”


“La sua arroganza sta per finire! I tre che devono ancora battersi sono tre delle Sette Promesse Illusory Demon! Uno chiunque di loro potrebbe picchiarlo così tanto che nemmeno sua madre non lo riconoscerebbe!”


“Umpf! Lasciatelo essere presuntuoso per un po’. Ha offeso il Duca Huai e le altre famiglie. È solo una canaglia che proviene da fuori. Chissà se sopravviverà dopo questa cerimonia!”


“Cacchio! Vorrei che il Duca Hui Ran gli spaccasse la bocca con un solo pugno... Comunque è improbabile, perché con la sua forza, non vorrebbe nemmeno scambiare colpi con un avversario del genere. E con i Duchi Hui Ye e Yuan Qiao, Hui Ran non avrebbe nemmeno l’opportunità di mostrare le sue abilità.”


“Umpf! Non potremo assolutamente perdere. L’unica cosa che mi irrita è che abbiamo permesso a questa canaglia di ottenere l’onore di vincere per tre volte consecutivamente. Tuttavia più si vanta e più saranno gravi le conseguenze. Temo che quando i Duchi Hui Ye e Yun Qiao non tratterranno la loro forza e non gliela lasceranno passare liscia! Quindi lasciate pure che faccia l’arrogante!”


L’espressione del Duca Huai era ancora placida, ma era apparsa una strana luce nei suoi occhi.
Quando Yun Che aveva battuto Jiufang Yu e Xiao Donglai, anche se era rimasto sbalordito, non lo aveva davvero preso sul serio. Tuttavia aveva appena battuto Chiyang Yanwu senza nemmeno spendere troppe energie. Ciò che lo preoccupava di più erano le parole che aveva detto a Chiyang Bailie... da quel momento in poi non ebbe altra scelta se non rivalutare Yun Che.


Non era riuscito a scoprire le origini di Yun Che nonostante la sua rete di informazioni, si era sbagliato completamente nel valutare la sua forza.


Inoltre era stato accettato immediatamente come figlio adottivo da Yun Qinghong…


La trama che aveva preso di mira le Famiglie Yun e Al Mondo erano state sventate da lui.


Dopo aver analizzato la situazione, il Duca Huai fu colto da un pensiero improvviso… questo Yun Che potrebbe essere una variabile completamente imprevista!


Il suo talento innaturale e la sua forza, la sua acutezza e il suo portamento strani per la sua età stavano facendo sentire in pericolo il Duca Huai.


Si incupì e il suo intento omicida si intensificò. Abbassò la testa e mandò una trasmissione del suono al Duca Hui Ye:”YÈer, uccidilo!”


Il Duca Hui Ye si stava già preparando per scendere in campo. Quando sentì la trasmissione di Huai, alzò le sopracciglia e rivelò un ghigno crudele. Guardò il Duca Huai e annuì lievemente, dopodiché atterrò di fronte a Yun che con un’espressione sorridente… il suo sguardo era pieno di crudeltà.


“Duca Hui Ye… è il giovane duca Hui Ye del palazzo Huai!”


“Non avrei mai pensato che avrebbe costretto il Duca Hui Ye a rivelarsi. Ah, non mi piace, ma almeno questa competizione finirà finalmente.”


“Yun Che ha vinto tre volte consecutive, ma sembra che non si sia sforzato così tanto. Inoltre non ha ancora usato la sua arma… Credi che Yun Che possa battere il Duca Hui Ye?”


“Stai scherzando?! Stiamo parlando di uno dei primi tre tra le Sette Promesse Illusory Demon, il Duca Hui Ye del Palazzo Huai! La densità di sangue reale del palazzo Huai è seconda solo al clan dell’Imperatore Demoniaco! E tutti i duchi del palazzo possiedono un’ottima stirpe, la arte misteriosa che coltivano è inferiore solo alle “Storie del Mondo Ardente del Corvo Dorato”, l’Arte della Fiamma Diabolica.
Un praticante di quest’arte al sesto livello del Stadio Tiranno Misterioso ha un potere equivalente ad uno di settimo. Anche se Yun Che poteva battere facilmente Chiyang Yanwu, ma ha scambiato diverse mosse con lei ed è stato quasi spinto fuori dall'arena da lei. Ora che il Duca Huai ha fatto la sua mossa non durerà nemmeno tre scambi! Come potrebbe perdere contro Yun Che?”


“Esatto. Non paragonare i discepoli delle Dodici Famiglie con un Duca del Palazzo Huai. Yun Che è davvero forte in modo innaturale, ma non può rivaleggiare con Hui Ye. Al massimo potrà costringerlo ad usare tutta la sua forza.”


La sala era piena di discussioni. Le espressione scontente dell’ala est si rilassarono quando videro il Duca Hui Ye entrare nell'arena; mostrarono tutti un sorriso… Erano convinti che il Duca Hui Ye non si sarebbe trattenuto e probabilmente avrebbe rischiato di uccidere il suo avversario. Per quanto riguarda una sua possibile sconfitta… per loro era impossibile.


L’ala ovest si ammutolì e ogni membro del gruppo mostrò espressioni ansiose. Specialmente i più Anziani, quando pensavano al temperamento del duca, si accigliarono.


“Hai combattuto proprio bene. Onestamente ho sottovalutato proprio la tua forza. Un mese fa quando ti ho visto nella famiglia Yun, pensavo che fossi un piccolo grillo che non avrei dovuto degnare di uno sguardo. Non credevo che mi avresti davvero costretto a scendere in campo. Immagino che tu sia abbastanza abile da farmi combattere sul serio.”


Il Duca Hui Ye fece un sorrisetto, ma Yun Che poteva percepire un chiaro intento omicida dai suoi occhi. Avrebbe sicuramente cercato di ucciderlo.


Anche Yun Che sorrise:”Sarà meglio che ti vanti di meno. Ho sentito diecimila volte questo tipo di vanteria, ma ogni volta tutti quelli che si pavoneggiavano di fronte a me hanno finito per schiaffeggiarsi da soli. Eheh, e lascia che ti dica che schiaffeggiarsi da soli è molto doloroso, sai.”
