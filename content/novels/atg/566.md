---
weight: 5660
title: Capitolo 566 - Cinque Vittorie Consecutive
pubDate: 2025-02-03T07:52:46.843Z
tags:
    - atg
---





<em>CAPITOLO SPONSORIZZATO, ringraziamo Alessandro!</em>
<em> 28 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Il Duca Zhong seduto al centro dell’ala est si alzò con un’espressione stupita. Aveva approvato silenziosamente la decisione del Duca Yuan Que di attivare la sua tecnica proibita, se il giovane fosse stato sconfitto avrebbe anche influenzato l’onore dell’intero palazzo Zhong.
Anche se ci sarebbero stati seri effetti collaterali, le conseguenze di una sconfitta sarebbero state peggiori.


Eppure il Duca Yuan Que, che aveva scatenato la sua Energia Misteriosa, non aveva potuto schiacciare Yun Che e questo aveva inquietato il Duca Zhong. In questo momento l’aura di Yun Che era esplosa improvvisamente e lo scioccò al punto da fargli quasi vomitare sangue sul posto.


Questo potere improvviso assalì il Duca Yuan Que facendolo diventare fiacco, perfino l’aura di lancia che emetteva si attenuò. Di fronte all'attacco finale del Duca Yuan Que, Yun Che non rimase più sulla difensiva; invece lo affrontò direttamente con un potente ‘Distruzione della Luna e delle Stelle’.


Bang!!


La potenza di Yun Che era ancora più tirannica di prima. La tempesta di Energia Misteriosa sollevata dalle doppie lance del Duca Yuan Que fu soppressa e divorata dall'aura dell’avversario.


Il duca fu travolto e dopo un’immensa esplosione le sue braccia persero ogni sensazione. Il suo corpo si schiantò violentemente sul soffitto della Sala Imperiale dei Demoni dopo aver volato per una lunga distanza come una foglia scossa da una raffica di tempo. La stanza tremò intensamente prima che cadesse pesantemente a terra, facendo vibrare anche il pavimento.


Comunque non era stato scagliato via orizzontalmente, non aveva lasciato il confine dell’arena.


Il Duca Yuan Que era in condizioni patetiche quando si rialzò sorreggendosi sulle sue lance tra il cumulo di macerie. Tutta la sua energia e il suo sangue erano nel caos e le sue mani erano piene di tagli sanguinanti. A causa della sua Energia Misteriosa protettiva questo colpo non aveva inflitto troppi danni, ma il suo ego aveva ricevuto un grosso colpo.


Yun Che aveva dovuto sopportare un immenso consumo di energia usando ‘Purgatorio’ e quindi non poteva permettersi di sprecare un solo secondo. Proprio quando il duca Yuan Que si alzò, si precipitò agilmente verso di lui menando un fendente.


Tutte le vene del duca erano gonfie o erano scoppiate, ma una luce folle e sinistra brillava nei suoi occhi. Ogni singola scaglia sul suo corpo si gonfiò e fiori di sangue schizzavano nell'aria…


“Io… voglio ucciderti!!”


Gli occhi del duca erano diventati cremisi e un paio dei suoi denti erano rotti. Alzò entrambe le mani e con un ruggito riversò tutta l’energia rimasta nelle sue lance. Il profilo di drago dietro di lui si frantumò rimpiazzata da due draghi feroci su entrambe le sue lance; uno era argentato e l’altro nero.


“È la mossa finale del Palazzo Zhong, Massacro del Drago Demoniaco!”


“Che’er, sta attento!” Gridò subito Yun Qinghong.


In quanto una delle mosse finali del Palazzo Zhong, il Massacro del Drago Demoniaco sarebbe stato incredibilmente difficile da usare per il Duca Yuan Que. Si poteva immaginare quale peso stesse sopportando dato che stava utilizzando questa mossa in condizioni del genere.
Comunque il suo spirito era sull'orlo del collasso, perché il Duca Yuan Que avrebbe badato alle conseguenze?


Dopo questa mossa, se fosse successo qualcosa, forse le sue Vene Misteriose sarebbero rimaste gravemente ferite.


Ma la sua forza era comunque terrificante.


“Yun Che… muori!! Massacro del Drago Demoniaco!”


I draghi volarono dalle sue lance intrecciandosi e attraversando lo spazio. Prima che si avvicinassero, Yun Che era già stato bloccato dall'onda d’urto, i suoi abiti erano stati fatti a pezzi e poteva a stento aprire gli occhi.


Questa era davvero una mossa potente… ma questo tipo l’aveva rilasciata dopo aver sopportato uno stato di berserk così intenso…


Era stanco di vivere?!


“Sigillo Supremo!”


La barriera del Dio Malvagio apparì per un istante e i due draghi furono completamente consumati dalla barriera di Yun Che. Il potere distruttivo eruppe con violenza e impatto sulla protezione del Dio Malvagio. Yun Che sentì un sibilo e dopo tre secondi la sua barriera fu infranta, ma il novanta per cento del Massacro del Drago Demoniaco era stato ridotto. Anche se l’energia rimanente aveva scagliato via Yun Che per decine di metri, aveva subito solo qualche lieve ferita.


“Ah, finalmente posso finirla…” Yun Che si pulì il sangue che gli era colato da un angolo della bocca, avanzò tra la polvere vorticante che si era sollevata e menò un fendente contro il Duca Yuan Que.


Ormai il suo avversario aveva consumato tutta la sua energia in quell'ultimo colpo e non aveva un briciolo di Energia Misteriosa rimasto a proteggere il suo corpo. La spada di Yun Che lo fece volare via come un sacco di patate.


Bang!


Il duca Yuan Que cadde pesantemente a terra con il corpo ricoperto di sangue. Tuttavia le ferite che Yun Che aveva causato erano tutte interne, muscoli strappati od ossa rotte.
Le sue ferite esterne erano dovute agli effetti collaterali dell'Energia Misteriosa impazzita.


Il duca rimase fermo a terra con gli occhi rivolti al soffitto sfocato della grande sala. Il suo sguardo era spento, sembrava fosse nel mondo dei sogni. Aprì la bocca, ma non emise alcun suono. La testa gli ricadde indietro e svenne sul posto.


Il Duca Yuan Que aveva perso!


C’era un silenzio mortale nella sala.


Nemmeno il Duca Zhong si mosse dopo aver visto Yuan Que riverso a terra… era rimasto stordito.


“Il fratellone… è troppo incredibile! Fratellone, sei troppo incredibile!!”


Un grido pieno di emozione risuonò nella grande sala, Xiao Yun stava esultando fino a perdere la voce.


I complimenti di Xiao Yun furono come il fuoco vicino ad un barilotto di polvere da sparo e avevano acceso diverse discussioni nella Sala dell’Imperatore Demoniaco.


“Yun Che ha vinto di nuovo… ha davvero vinto di nuovo!! Oh cielo! Questo è semplicemente… semplicemente…”


“Il Duca Yuan Que ha usato tutto il suo potere e le sue mosse finali. Non ha nemmeno esitato ad usare una tecnica proibita. Anche dopo aver combattuto quattro incontri, Yun Che ha vinto… è semplicemente un mostro!”


“Ho assistito personalmente all'ascesa di un genio supremo! Vedere con i miei occhi un talento così leggendario… è sufficiente a soddisfarmi per il resto della vita!”


“Dopo i combattimenti precedenti, il nome di Yun Che avrebbe sconvolto il regno, ma ora si è guadagnato una nota negli annali di storia del nostro Illusory Demon Realm!
Sconfiggere cinque Signori di stadio intermedio nello Stadio del Cielo Misterioso, probabilmente nessuno potrà eguagliare un’impresa del genere.”


“Bene… bene!” Yun Qinghong e Mu Yurou si strinsero la mano, erano così commossi che potevano a stento parlare.


Tutti i discepoli presenti erano rimasti senza parole. Uno qualunque di loro apparteneva all'élite e normalmente sarebbero stati incredibilmente orgogliosi e arroganti. Dopo aver assistito a questa battaglia incredibilmente intensa, erano stati spaventati a morte dalla potenza terrificante di Yun Che.
Di fronte ad una forza simile si sentivano da meno, come se i loro incontri non fossero altro che un misero evento secondario.


Quando Su Zhizhan era stato sconfitto, l’ala est aveva ancora altri sei rappresentanti, mentre nell'ala ovest ne rimaneva solo uno. Inoltre dovevano ancora combattere le persone più potenti: Hui Ye, Yuan Que e Hui Ran, uno qualunque di loro avrebbe potuto battere completamente Su Zhizhan. Non avevano nemmeno considerato l’ultimo combattente, Yun Che, dalla forza misteriosa così debole.


Tutti quelli seduti nell'ala ovest avevano pensato che sarebbero stati sconfitti in modo ancora più miserabile e umiliante, nessuno di loro si sarebbe mai immaginato che Yun Che avrebbe potuto battere Jiufang Yu, Xiao Donglai e Chiyang Yanwu…


E pensare che avrebbe sconfitto il secondo e il terzo delle Sette Promesse Illusory Demon, uno dotato della stirpe dell’Imperatore Demoniaco con la più potente arte misteriosa e l’altro che non aveva nemmeno esitato ad utilizzare una tecnica proibita!


Cinque vittorie consecutive!


Ogni scontro aveva sconvolto tutti i presenti. Era una serie che sfidava qualsiasi logica!


Tutte le sconfitte precedenti da entrambe le parti erano diventate insignificanti e le vittorie non erano degne di essere menzionate. Questa serie di scontri che sembravano una competizione, in realtà erano una scommessa tra due grandi fazioni. Un conflitto tra lealtà e ambizione, ma tutto questo era stato messo in ombra da Yun Che, che era diventato il protagonista della gara e aveva attirato l’attenzione di tutti e conquistato il cuore del pubblico.


Quando le persone dell’ala ovest lo osservavano, ogni sguardo era pieno di entusiasmo. Gli Anziani della Famiglia Yun erano pieni di emozione al punto da rimanere ammutoliti e non poter formare frasi coerenti. All'inizio credevano che fosse stato inappropriato da parte di Yun Qinghong fare partecipare il suo ‘figlio adottivo’ e lo disprezzavano perfino perché la sua forza misteriosa era troppo bassa. Solo ora avevano capito che la Famiglia Yun aveva raccolto un enorme tesoro!


Il Duca Yuan Que privo di sensi fu portato fuori dall'arena dalla gente del palazzo Zhong. Se non avesse ricevuto delle cure, molto probabilmente sarebbe rimasto invalido. Il Duca Zhong non se ne andò con loro, la sua espressione e quella del Duca Huai erano diventate gravi e davvero scontente… Solo alla fine di ogni scontro, si erano resi conto di quanto avevano sottovalutato Yun Che. Questa battaglia non aveva fatto eccezione!


Il Duca Huai aveva voluto uccidere Yun Che fin dalla fine del terzo incontro, ma ora non aveva mai sentito un desiderio così intenso di fare scomparire qualcuno dalla faccia della terra!


Era rimasto scioccato troppe volte da quel giovane e ogni sorpresa portava un’incredibile pericolo.


Non conosceva le vere origini di Yun Che, sapeva solo che aveva solo ventidue anni… ventidue anni? Il figlio di cui era più soddisfatto, Hui Ran, il futuro numero uno dell'Illusory Demon Realm non aveva avuto una forza del genere a quest’età!


Se avesse continuato a maturare, prima di non molto tempo avrebbe superato perfino Hui Ran! Se avesse potuto continuare a crescere lo avrebbe trasceso completamente.


Qualcuno di questo calibro era anche il figlio adottivo della Famiglia Yun! Una persona dalla parte dei suoi nemici!


I Duchi Zhong e Huai si scambiarono un’occhiata, entrambi avevano visto chiaramente l’intento omicida negli occhi dell’altro.


Thump.


Al centro dell’arena, Yun Che si aggrappò allo spadone mentre si inginocchiava gentilmente sul terreno bucherellato. Tremava lievemente e ansimava in continuazione. Le sue battaglie precedenti, specialmente quella con Hui Ye, avevano consumato una grande quantità di energia. Inoltre aveva appena lottato contro Yuan Que per più di cento scambi e alla fine aveva anche aperto il cancello Purgatorio.
Aveva perfino usato ‘Sigillo Supremo’, quindi il suo consumo era stato immenso. Ora che si era rilassato poteva sentire una pressione immane sul suo corpo. Per lui era difficile perfino stare in piedi.


“Ah? Fratellone!” Dopo averlo visto inginocchiarsi a terra, a Yun Xiao si strinse il cuore ed esclamò:”Padre, sbrigati e chiedi al fratellone di uscire dal campo! Ha già combattuto cinque battaglie consecutive e non può continuare a lottare… Inoltre il solo rimasto è il più spaventoso, Hui Ran!”


Il capo delle Sette Promesse, ottavo livello del Stadio Tiranno Misterioso, era un’esistenza che superava completamente il resto della giovane generazione ed era il numero uno indiscusso.
Anche se lui, Hui Ye e Yuan Que erano raggruppati insieme, superava le forze degli altri due così tanto che avrebbe potuto batterli anche se avessero unito le forze per attaccarlo.


Anche se Yun Che aveva scioccato tutti i presenti, quelli che conoscevano le vere abilità di Hui Ran erano certi che avrebbe perso.


Inoltre Yun Che non aveva molte altre energie rimaste.


“Patriarca, presto… presto lo lasci uscire dal campo!” Disse con ansia il Grande Anziano Yun Waitian. “Se Hui Ran entra in campo, dato il temperamento del Duca Huai, gli dirà di uccidere Yun Che.”


“Patriarca, lo penso anche io! È già riuscito ad ottenere una grande vittoria per la nostra Famiglia Yun! Ora è ovvio che ha esaurito le forze e deve lasciare immediatamente il campo; sennò sarebbe troppo tardi.
Data la forza di Hui Ran, avrebbe bisogno solo di un secondo per ucciderlo! Allora anche se intervenissimo cercando di salvargli la vita sarebbe troppo tardi.” Aggiunse frettolosamente il secondo Anziano. Si erano già resi conto che il fato di Yun Che avrebbe influenzato il destino di tutto il loro clan.


Yun Qinghong naturalmente era ancora più preoccupato di loro per quanto riguarda la sicurezza del giovane. Gli mandò subito una trasmissione del suono:”ChÈer, lascia che annunci per te la fine di questa competizione.”


Naturalmente avrebbe protetto la dignità di Yun Che, ma il giovane inclinò la testa per guardarlo e… scosse lentamente la testa. Il suo viso era ricoperto di sudore ed era arrossato, ma il suo sguardo era deciso e risoluto.


Yun Qinghong si allarmò. Non si alzò, né fece un suono. Anche se tutti gli Anziani erano andati a sollecitarlo e gli altri patriarchi e duchi dell’ala ovest lo stavano implorando, rimase immobile.


“Marito mio…” Mu Yurou afferrò il braccio di Yun Qinghong, il palmo della sua mano era mortalmente freddo.


Yun Qinghong le afferrò la mano e le sussurrò in tono gentile ma risoluto:”Yurou, questa è la determinazione di ChÈer, non abbiamo il diritto di decidere per lui… ma non ti preoccupare, è nostro figlio e, anche a costo della vita, non lo lascerò perire a causa di qualche trama malvagia.”


Mentre parlava, aveva già stretto la mano, un ammasso di fulmini spaventosamente densi si erano radunati nel palmo della sua mano… Se Hui Ran avesse tentato davvero di uccidere Yun Che, anche se avesse perso tutta la sua reputazione, non avrebbe esitato ad uccidere Hui Ran lui stesso!
