---
weight: 567
title: Capitolo 567 - []
pubDate: 2025-02-03T07:52:46.843Z
tags:
    - atg
---





<em>CAPITOLO SPONSORIZZATO, ringraziamo Alessandro!</em>
<em> 27 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Non era solo l’ala ovest a chiederlo, l’intera sala stava implorando a Yun Che di abbandonare la competizione. Sapevano tutti quanto era terrificante Hui Ran. Non solo era estremamente abile, ma anche brutale e violento. La gente che lo aveva affrontato era rimasta uccisa o mutilata; ricevere una grave ferita sarebbe stata come passarla liscia.


Nessuno sarebbe stato disposto a vedere un genio del genere distrutto per mano di Hui Ran.


Coloro che sapevano delle ambizioni del Duca Huai erano sicuri che Hui Ran avrebbe ucciso subito Yun Che… ora che il giovane aveva usato quasi tutta la sua Energia Misteriosa ed era inginocchiato a terra, non avrebbe potuto opporre alcuna resistenza.


Il Duca Huai aveva smesso di sorridere con sicurezza, da quando Yun Che aveva vinto il terzo incontro, la sua espressione era diventata inquieta e ora era anche peggiore. La ragione per cui aveva suggerito questa competizione era per espellere la famiglia Yun e allo stesso tempo incutere timore alle famiglie ancora leali alla piccola Imperatrice Demoniaca.


Dopo che Su Zhizhan aveva perso, aveva gioito internamente perché tutto stava seguendo i suoi piani. Si stava già immaginando come avrebbe schiacciato tutti i suoi avversari e sarebbe diventato Imperatore.


Ma ora non poteva ridere più.


Il suo sogno era stato distrutto in un istante da Yun Che.


I duchi Huai e Zhong avevano usato tutti i loro poteri e i loro assi nella manica, tuttavia non solo non erano stati capaci di uccidere il loro avversario, avevano anche perso miserabilmente.


Anche se c’era Hui Ran, il suo obiettivo era completamente fallito; anzi aveva aumentato il morale dell’altra fazione e della Famiglia Yun. Il Duca Huai che aveva sempre tutto sotto controllo, provava amarezza. Se fosse potuto tornare indietro nel tempo non avrebbe assolutamente istigato questa competizione.


Mentre tutto il pubblico stava gridando affinché Yun Che si arrendesse, il Duca Huai strinse i denti. Se non avessero ucciso “accidentalmente” Yun Che nell'arena, dove sarebbe stato perfettamente giustificabile, allora sarebbe stato ancora più difficile sbarazzarsi di lui vista la protezione della Famiglia Yun e della piccola Imperatrice Demoniaca. Questo Yun Che dal talento e dal potenziale che spaventavano perfino lui, sarebbe diventata una spina velenosa nel suo cuore. Non sarebbe riuscito a mangiare e a dormire tranquillamente finché fosse esistito lui.


Ma non importava quanto gli spettatori gridavano, Yun Che non mostrava alcun segno di resa. Dopo aver ansimato per un po’, afferrò l’impugnatura della sua spada e si rialzò lentamente. Guardò l’ala est e disse senza fretta:”Non c’è ancora un’altra persona? Perché non è scesa in campo? Avete finito i rappresentanti?”


Tutti i membri dell’ala ovest rimasero scioccati. Perfino Su Xiangnan iniziò a gridare:”Yun Che, hai combattuto a sufficienza, non affrontare l’ultimo incontro.”


Massima Ambizione Al Mondo gridò direttamente a Yun Qinghong:”Qinghong, perché non ha fatto ritirare quel ragazzo?!”


Tuttavia Yun Qinghong non rispose.


Le sopracciglia della piccola Imperatrice Demoniaca si inclinarono lievemente, poi disse all'improvviso:”Yun Che, l’abilità dell’ultima persona che devono ancora fare scendere in campo è molto più forte di quanto tu possa immaginare. Hai già combattuto per cinque volte, hai esaurito la maggior parte della tua Energia Misteriosa e quasi ti mancano le forze. Sei sicuro di voler lottare quest’ultima battaglia?”


Yun Che disse senza esitare:”Anche se ho esaurito gran parte delle mie energie, non ho ancora perso. Quindi naturalmente continuerò a combattere! Mi è capitato di perdere in passato, ma non mi sono mai arreso!”


La piccola Imperatrice Demoniaca si accigliò e il suo sguardo mostrò un segno di allerta:”Credi che la tua persistenza sia nobile? Umpf! Un vero uomo sa quando resistere e quando cedere, quando avanzarsi e quando ritirarsi. È inutile dipendere da una persistenza avventata. La maggior parte delle volte è soltanto un suicidio!”


L’avvertimento della piccola Imperatrice Demoniaca era abbastanza chiaro, ma Yun che sogghignò e disse:”Io… non mi sono mai ritenuto uno sciocco! Piccola Imperatrice Demoniaca, chi è lei per dire che perderò sicuramente l’ultimo incontro?”


Perfino di fronte a lei Yun Che non si sarebbe ritirato. La piccola Imperatrice Demoniaca non disse altro, annuì silenziosamente verso Yun Qinghong e disse:”Se insisti, allora fai pure.”


Il Duca Huai, che all'inizio era pieno di odio e irritazione, ne fu sollevato. Fissò Yun Che con crudeltà e iniziò a gioire silenziosamente:”Il talento e il potenziale di questo ragazzo sono scioccanti, ma è giovane e imprudente dopotutto. Non si arrende anche quando ha una via di fuga… e vuole morire!”


Yun Che dopotutto proveniva dalla Città Imperiale dei Demoni. Molto probabilmente non sapeva quanto fosse spaventosa la forza di Hui Ran, così credeva di poter usare l’ultimo briciolo della sua energia per vincere… Pensando a questo, le sopracciglia del Duca Huai fremettero… Perché Yun Qinghong non lo aveva fatto ritirare?


Possibile che il giovane avesse ancora un asso nella manica?


Il Duca Huai aggrottò le sopracciglia e rifletté. A giudicare dalla potenza che Yun Che aveva mostrato durante questi cinque incontri, dai cambiamenti del suo respiro e dalle sue condizioni, sarebbe stato impossibile che fingesse; rifletté per un bel po’, ma non riuscì a pensare ad un metodo per cui Yun Che avrebbe potuto battere Hui Ran.


A meno che non calasse un fulmine dal cielo che avesse ucciso Hui Ran mentre stavano combattendo.


In quel momento notò il pugno stretto di Yun Qinghong. Anche se aveva sigillato l'Energia Misteriosa nel suo palmo, il Duca Huai lo sondò a fondo e sentì chiaramente un’energia estremamente densa.


Aveva capito. Questo Yun Che era troppo orgoglioso e arrogante, Yun Qinghong temeva che se l’avesse fatto ritirare avrebbe ferito la sua dignità e lo avrebbe irritato, così aveva intenzione di intervenire e salvare il giovane non appena fosse stato in pericolo.


Il Duca Huai iniziò a ridere freddamente. Ora che aveva visto i preparativi di Yun Qinghong, era sicuro di poterlo fermare prima che salvasse Yun Che… e sarebbe stato perfettamente giustificabile!


“Ran'er… Uccidilo! Uccidilo! Uccidilo!”


Questa trasmissione del suono a Hui Ran mostrava quanto fosse forte l’intento omicida del Duca Huai.
Era suo padre e naturalmente conosceva il temperamento di Hui Ran… era crudele e brutale, traeva piacere nel torturare il suo avversario, ma allo stesso tempo era estremamente arrogante. Non aveva mai considerato qualcuno seriamente e probabilmente quando avrebbe affrontato Yun Che si sarebbe trattenuto, sdegnato di dover lottare contro qualcuno esausto.


Perciò gli aveva ricordato di ucciderlo tre volte.


Le palpebre di Hui Ran fremettero quando ricevette questo messaggio. Sbuffò debolmente e si alzò lentamente. Passo dopo passo si avvicinò all'arena senza fretta.


Dal momento in cui si era alzato, diventò il centro dell’attenzione. Non aveva rilasciato alcuna aura profound, ma le persone che lo stavano guardando sentirono una fortissima pressione.


La gente dell’ala ovest conosceva bene la sua forza e si irrigidì... Tuttavia Yun Che non aveva fatto alcun segno di resa come speravano, anzi si era alzato e stava guardando Hui Ran negli occhi.


“Per favore... non rimanere ucciso.” I diversi grandi patriarchi poterono solo sospirare.


Hui Ran era di fronte a Yun Che. Strinse gli occhi che brillavano con una luce pericolosa. Il suo corpo era insolitamente alto e ogni singolo muscolo era sporgente. Solo la sua stazza era imponente. Anche se non aveva rilasciato la sua aura c’era una pressione invisibile sullo spirito di Yun Che.


“La forza di questo tipo non è inferiore a quel Numero Uno Al Mondo della razza elfica.” Disse freddamente Jasmine. “Sei molto più debole di lui. Anche nelle tue migliori condizioni perderesti contro di lui, figuriamoci ora quando hai solo il dieci per cento di Energia Misteriosa.”


“In effetti non sono forte quanto lui.” Rispose ansimando Yun Che. “Ma questo non signifca… che non possa batterlo oggi!”


Jasmine sbuffò e disse:”Lasciare l’arena conterebbe come una sconfitta, se lo spingessi fuori dai confini potresti batterlo… ma avresti bisogno di un bel po’ di fortuna!”


“La mia fortuna non è mai stata così male.”


“Umpf.” Il Duca Hui Ran sbuffò debolmente con arroganza. Incrociò le braccia al petto e guardò con indifferenza Yun Che:”Dato che sei riuscito a battere mio fratello, puoi a stento essere un mio avversario. Ho sempre disdegnato combattere contro qualcuno che ha già usato tutta la sua Energia Misteriosa… non sei affatto degno di farmi sprecare tempo.”


Non tirò fuori un’arma, gli fece cenno di farsi avanti con il dito con disprezzo:”Puoi attaccare ora.”


“Eheh.” Yun Che rise freddamente:”Come previsto, voi del palazzo Huai siete solo spazzatura che sa solo come parlare. Anche se ho meno del dieci per cento della mia Energia Misteriosa è sufficiente a batterti.”


Dato il suo prestigio e la sua forza, nessuno aveva mai osato dire una cosa del genere al duca Hui Ran, che strizzò gli occhi. Si limitò a sorridere lievemente con uno sguardo brutale:”Solo con le tue capacità?”


All'improvviso arrivò la trasmissione del suono del Duca Huai:”Smettila di chiacchierare con lui e uccidilo immediatamente!”


“Sì!”


Con un clangore, Yun Che raccolse lo spadone da terra. La lama rilasciò un potere dominante e insolente che fece fremere le sopracciglia di Hui Ran… ma la sua reazione fu limitata e fu seguito comunque da un sorriso di disprezzo.


Yun Che sembrava non essersi reso conto che la sua forza non era sufficiente a minacciarlo. Sollevò lo spadone e ruggì:”Fammi vedere se potrai rimanere in piedi dopo un mio attacco! Aaaah!!”


Yun Che fece un passo e menò un fendente mentre sfrecciava verso Hui Ran. La sua mossa fece irrigidire la gente dell’ala ovest. I grandi patriarchi si alzarono con espressioni nervose. Anche se Yun Qinghong non si era alzato, aveva già disposto orizzontalmente la mano sinistra.


Una tempesta fece svolazzare gli abiti di Hui Ran. Anche se Yun Che aveva esaurito la maggior parte della sua forza, il potere dello spadone era estremamente intenso. Tuttavia non fece affatto preoccupare il duca. Alzò il braccio destro senza fretta stendendo le dita… aveva intenzione di prendere al volo lo spadone di Yun Che. Stava mostrando un sorriso sdegnoso:”Eheh, ti stai sopravvalutando.”


Tutti gli spettatori avevano visto chiaramente quanto erano spaventosi i colpi di Yun Che, eppure nessuno pensò che Hui Ran fosse incauto… aveva davvero le abilità per bloccarlo.


Le azioni di Hui Ran fecero accigliare lievemente Yun Che. Mentre stava cambiando rapidamente la sua posizione, si avvicinò a Hui Ran. Rimasero solo sei metri di distanza tra di loro. In quel momento il giovane rallentò lievemente e i suoi occhi rilasciarono una luce azzurra misteriosa. Il profilo di un drago apparì dietro di lui, seguito da un ruggito soverchiante che scosse il cielo.


“Dominio dell’Anima del Drago!!”


Per mantenere il consumo di energia al minimo, lo aveva esteso solo fino a trentatré metri, ma il ruggito del dio drago risuonò comunque per tutta la Città Imperiale dei Demoni scuotendo il cuore e lo spirito di tutti quanti.


Questo valeva specialmente per la razza demoniaca che aveva sangue di bestia nelle vene, sentendo il ruggito del re di tutte le creature, rimasero tutti scioccati. I membri del clan Chiyang mostrarono panico in volto visto che avevano il sangue di veri draghi, le loro anime si agitarono, quasi ebbero l’impulso di inchinarsi in venerazione.


“Questo… questo… cos’è?!”


“È il… ruggito di un drago?!”


Un paio di occhi azzurro cielo brillanti come le stelle si aprirono a tre piedi di distanza sopra la testa di Yun Che. Hui Ran tremò sentendo quel ruggito, la sua espressione si irrigidì e provò una forte paura. Le sue pupille si rimpicciolirono rapidamente…


Anche se Yun Che era molto più debole di lui, la deterrenza dell’anima del Dio Drago… con le capacità di Hui Ran, sarebbe stato impossibile per lui difendersi, figuriamoci ora che non era affatto in guardia!


“Purgatorio!!”


Di fronte al potente Hui Ran, anche se era nel Dominio dell’Anima del Drago, Yun Che doveva comunque essere cauto. Radunò tutte le sue forze; il profilo di una fenice balenò sul suo corpo e sibilò mentre usava tutta la sua velocità e la sua potenza mentre attaccava violentemente Hui Ran.


“Scendi là… Danza Empirea Ala di Fenice!!”


Di fronte a questo pericolo, Hui Ran si ridestò e cercò di bloccare con difficoltà in avanti… Tuttavia era ancora scosso, i suoi poteri difensivi non erano nemmeno al trenta per cento delle sue normali condizioni. Riuscì a farsi forza per un istante per poi essere scagliato via dal violento impatto dell'Danza Empirea Ala di Fenice…


Yun Che fu respinto all'indietro dall'onda d’urto, ma prima ancora che atterrasse, la Spada Colpo Celeste Nemesi dei Diavoli menò un altro fendente. Un lupo azzurro percorso dalle fiamme squarciò lo spazio e attaccò senza pietà Hui Ran che era ancora a testa in giù a mezz'aria.


“Phoenix Fendente del Lupo Celeste!!”


Le tecniche di Yun Che scagliarono via il Duca Hui Ran per la Sala Imperiale dei Demoni che volò oltre i posti della Sala Imperiale dei Demoni e si schiantò come una meteora sulle mura ad est. Dopo un violento tremito, pareti si riempirono di innumerevoli crepe.
