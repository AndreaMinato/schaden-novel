---
weight: 5770
title: Capitolo 577 - Il Cielo Prova Pietà per la Famiglia Yun
pubDate: 2025-02-03T07:52:46.844Z
tags:
    - atg
---





<em>Capitolo regolare,</em>
<em> 24 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Le condanne furiose di Yun Che risuonarono come dei tuoni e scossero gli spiriti di tutti i presenti.


Prima le famiglie Helian, Jiufang, Chiyang, Lin, Xiao e Bai erano stati rimproverati duramente e non potevano rispondere. Comunque la perdita del Sigillo dell’Imperatore era stata come una catena per la Famiglia Yun, qualunque discorso, qualunque motivo o dimostrazione di lealtà avessero dato, non sarebbero riusciti a liberarsene.


E ora il Sigillo dell’Imperatore Demoniaco e Yun Canghai erano tornati.


Perfino la persona più dura ne sarebbe stata colpita. Per l’Imperatore Demoniaco Yun Canghai non aveva esitato ad affrettarsi verso il continente del Cielo Misterioso con i guerrieri della sua famiglia… anche se sapeva che avrebbe potuto causare un enorme declino per la sua famiglia.


In questi ultimi cento anni aveva anche subito una tortura inimmaginabile. Aveva usato la sua determinazione e tutta la sua dedizione per proteggere il sigillo che gli era stato affidato dall'Imperatore Demoniaco.


Ogni cicatrice sul suo corpo mostrava il significato di “lealtà” e “potere”.


Nessuno dei presenti credeva di essere capace di fare una cosa del genere.


Eppure in questi ultimi cento anni, mentre si era impegnato duramente per proteggere il sigillo… la famiglia Yun stava subendo una dura pressione e perfino disprezzo da parte delle altre Famiglie Guardiane. Perfino il suo titolo, a causa delle ondate di insinuazioni, era stato infangato.


Come poteva Yun Canghai essere colpevole?!


La sua lealtà e il suo coraggio erano stati evidenti, se c’era un uomo innocente nel Regno Demoniaco Illusorio, era lui…


A posteriori, i cento anni di calunnie nei suoi confronti erano stati davvero gli scherzi più ridicoli della storia del regno…


Le sette grandi famiglie che avevano oppresso la Famiglia Yun e che avevano ammesso perfino di aver collaborato per umiliarla ora sembravano odiose. La loro persistenza nel dire che l’avevano fatto per l'Illusory Demon Realm, vantandosi della loro lealtà… erano solo ridicoli. Ogni parola si era ribaltata contro di loro, schiaffeggiandoli in volto a tutta forza.


“Il cielo e la terra hanno assistito alla determinazione e alla lealtà di mio nonno! Aveva la coscienza pulita ed era pienamente degno del titolo di Re dei Demoni! Guardate bene il suo corpo… Guardate quanto ha fatto per l’Illusory Demon Realm!! Per l'Imperatore Demoniaco è stato intrappolato in un purgatorio, ma non ha mai provato risentimento per lui e ha anche protetto quanto poteva il sigillo. Ha sofferto per cento anni per esso, eppure non ha espresso alcun rancore… Perfino prima di morire era preoccupato per la salvezza della stirpe dell’Imperatore Demoniaco…”


“Helian Kung, Jiufang Kui, Chiyang Bailie, Nangong Zhi, Xiao Xifeng, Lin Guiyan, Bai Yi… Questo è il colpevole imperdonabile di cui avete parlato! Questa è la persona che definivate sciocca con le vostre parole velenose! L’Imperatore Demoniaco ha incontrato una calamità ma voi sette famiglie non avete perso alcun soldato o generale, né vi siete guadagnati il minimo merito. Ciò che avete fatto però è collaborare insieme per umiliare mio nonno, sopprimere la Famiglia Yun e diffondere voce della ‘grave colpa’ della nostra Famiglia Yun nel regno. Anche oggi, volete coalizzarvi contro di noi e macchiare l’onore di mio nonno!!”


“Se il cielo non avesse provato compassione per noi permettendomi di trovare mio nonno, il suo nome onorevole sarebbe stato macchiato per sempre da voi malvagi colpevoli! La mia intera famiglia Yun non sarebbe riuscita ad affrontare questa ingiustizia!”


“Da dove avete preso questa sicurezza, il coraggio e i requisiti per criticare mio nonno e giudicare la nostra famiglia Yun?!”


“Avete abbandonato il vostro signore, vi siete comportati con egoismo, avete tradito i vostri antenati, accusato innocenti e tramato nell'ombra… In confronto a mio nonno come potete essere degni di essere patriarchi di famiglie guardiane?! Bestie senza coscienza, nemmeno degni di essere animali!!”


Gli occhi di Yun Che erano inumiditi. Yun Canghai si era suicidato per farlo scappare e oggi finalmente aveva fatto qualcosa per lui, un’azione che avrebbe dovuto fare visto che era suo nipote.


Ognuno dei sette patriarchi mostrò un’espressione molto scontenta. Alcuni erano arrossiti e stavano facendo smorfie. Di fronte alla condanna di Yun Che, tutti e sette erano ammutoliti… Si sentivano come se fossero stati nudi di fronte a tutti i presenti che li guardavano con sdegno… Perfino persone che non avevano mai degnato di uno sguardo li stavano osservando con disprezzo.


La Famiglia Yun possedeva ancora il suo orgoglio, il Sigillo dell’Imperatore Demoniaco era tornato miracolosamente e il corpo di Yun Canghai portava i segni della sua sofferenza… Anche un cieco avrebbe potuto capire chi era davvero leale. Una sola occhiata… aveva vinto su innumerevoli dicerie.


Anche gli Anziani e i discepoli delle sette famiglie abbassarono la testa senza osare guardare in faccia gli altri. Quella sensazione di vergogna li faceva sentire come se fossero seduti su degli aghi.


“Duca Huai… Cosa dovremmo fare ora?” Arrivò la trasmissione del Duca Zhong.


La situazione era andata fuori controllo. Era tutto sfuggito al controllo del Duca Huai. Prima d’oggi aveva previsto gli incidenti che potevano accadere; tuttavia non si sarebbe aspettato che sarebbero arrivati a questo punto.


La vittoria della famiglia Yun era già sufficiente a scioccarlo, ma poteva ancora prendere provvedimenti. In quel momento si sentiva la testa esplodere, aveva capito che il suo piano era andato in fumo.


Quando sentì la voce del duca Zhong, Huai fece un respiro profondo e si costrinse a fare un passo in avanti dicendo:”La lealtà del Re dei Demoni è evidente… ma una cosa non mi è chiara! Dato che è stato imprigionato nella regione della Potente Spada Celestiale del continente del Cielo Misterioso, come hai fatto ad incontrarlo e a riportare il suo corpo!” La sua voce era un po’ cupa:”Dato che sei un membro della Famiglia Yun… Perché eri nel continente del Cielo Misterioso? E come sei arrivato qui?”


Queste domande rispecchiavano quelle di tutti i presenti, tuttavia il suo tono solenne stava suggerendo che la famiglia Yun avesse dei motivi nascosti.


Proprio quando Yun Che stava per ribattere, una voce fredda era già intervenuta:”Posso dare una risposta a queste domande!”


La piccola Imperatrice Demoniaca camminò lentamente. Nel momento in cui la sua voce risuonò, aveva attirato gli occhi di tutti i presenti. I suoi occhi erano come stelle fredde mentre parlava:”In passato sia il mio onorabile padre che il Re dei Demoni erano intrappolati nel continente del Cielo Misterioso. Nonostante non avessero più mandato messaggi, dovevamo ancora vedere i loro corpi. Non ero disposta a credere che fossero davvero morti, così come il Patriarca Yun che non si era arreso.”


“Cento anni fa dal continente del Cielo Misterioso hanno diffuso messaggi in cui dicevano che il Re dei Demoni non era morto e volevano scambiare la sua vita per il nostro Specchio del Samsara. Nonostante molti patriarchi e duchi avessero insistito che questa fosse una trama del continente del Cielo Misterioso, la questione riguardava il re dei Demoni e sia io che il Patriarca Yun abbiamo deciso di crederci!
Altrimenti, data la lealtà del Patriarca Yun, non avrebbe assolutamente portato lo Specchio del Samsara con sé. Nonostante fosse un artefatto prezioso per la nostra stirpe, alla fine era un oggetto inattivo, se avessi potuto usarlo per scambiarlo con il Re dei Demoni, allora l’avrei fatto.”


Gli occhi dei membri della famiglia Yun erano umidi e le loro espressioni erano agitate. Perfino loro avevano scoperto solo in questo momento l’atto di generosità della piccola Imperatrice Demoniaca. Nonostante avesse punito la Famiglia Yun a causa delle pressioni degli altri clan, li aveva considerati molto.


“Dovreste sapere bene cos'è successo. Il Patriarca Yun e sua moglie sono tornati tre anni dopo con gravi ferite, la loro forza misteriosa era stata distrutta e avevano anche portato un figlio con sé.
Quando il patriarca Yun ha confessato di aver perso lo Specchio del Samsara, ha anche detto tutto quello che è successo. Allora ho scoperto che il Patriarca Yun e sua moglie avevano avuto un bambino nel continente del Cielo Misterioso, ma non era lo Yun Xiao che avevano portato allora!”


Yun Xiao non era in grado di usare il Manico Profound e le dicerie riguardo alle sue origini circolavano da tempo in città. Perfino la Famiglia Yun non aveva mai ammesso l’identità del suo Giovane Maestro, quindi quando la piccola Imperatrice Demoniaca aveva detto che Yun Xiao non era il figlio di Yun Qinghong, nonostante le espressioni dei presenti fossero un po’ strane, nessuno ne fu scioccato.


“Non molto tempo dopo aver avuto un figlio, il Patriarca Yun e sua moglie sono stati inseguiti. Quando stavano per arrivare ad un punto morto, hanno incontrato un buon amico che hanno fatto nel continente del Cielo Misterioso. Non solo ha fornito loro una via di fuga, temeva che il loro figlio avrebbe incontrato una disgrazia durante la loro fuga e che avrebbero perso il loro unico discendente, così scambiò suo figlio con quello del Patriarca Yun.”


Risuonarono esclamazioni e discussioni nella Sala Imperiale dei Demoni. La piccola Imperatrice Demoniaca disse:”Yun Che, sei il figlio che il Patriarca Yun ha lasciato nel continente del Cielo Misterioso, vero?”


Nonostante lo stesse chiedendo, aveva un tono sicuro. Non poteva esserci un’altra possibilità. Yun Che annuì e disse:”Sì, sono cresciuto nel continente del Cielo Misterioso e sono arrivato nel Regno Demoniaco Illusorio solo tre mesi fa.”


“Allora come hai incontrato il Re dei Demoni? Puoi dirmelo?”


Yun Che rispose:”Nel continente del Cielo Misterioso, quando avevo diciassette anni, sono diventato il campione di un torneo. Così sono stato invitato ad assistere alla cerimonia del sigillo di un demone da parte di un Anziano della regione della Potente Spada Celestiale Region…
 E quel ‘demone’ era mio nonno.
Tuttavia allora non sapevo delle mie origini, né ero a conoscenza del fatto che fosse un mio parente. Durante quel processo, a causa di un incidente, sono stato attirato dalla Formazione Celeste Soul Suppressing, sono stato gravemente ferito da mio nonno e poi intrappolato insieme a lui… Dopodiché, mio nonno ha visto il mio Specchio del Samsara e poi ha usato la sua Energia Misteriosa per rivelare il marchio del Manico Profound. Solo allora ho scoperto che era un mio parente e ho trovato le mie vere origini.”


Nonostante Yun Che l’avesse descritto brevemente, aveva descritto una scena bizzarra. Il Re dei Demoni dell'Illusory Demon, imprigionato dai nemici, aveva incontrato suo nipote. Era davvero destino, il cielo aveva proprio provato compassione per la Famiglia Yun…


Yun Che sporse la mano e aprì il palmo rivelando un pendente dall'aspetto comune.


“Ah… è davvero lo Specchio del Samsara!” Diverse persone esclamarono all'unisono.


“Ho indossato questo Specchio del Samsara fin da piccolo. Il nonno che mi ha cresciuto ha detto che era il solo indizio per scoprire le mie origini. È stato questo oggetto a permettermi di riunirmi con mio nonno.” Yun Che strinse lo Specchio del Samsara. “Mio nonno mi ha affidato il Sigillo dell’Imperatore Demoniaco e il Distintivo del Patriarca della Famiglia Yun e per permettermi di scappare si è ucciso cancellando il sigillo connesso alla sua forza vitale… questo è successo tre anni fa.”
