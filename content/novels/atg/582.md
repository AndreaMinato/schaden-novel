---
weight: 582
title: Capitolo 582 - Messe all’Angolo
pubDate: 2025-02-03T07:52:46.845Z
tags:
    - atg
---





<em>CAPITOLO SPONSORIZZATO, ringraziamo Alessandro!</em>
<em> 19 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


“Sì! Le sette famiglie devono scusarsi con il Re dei Demoni!”


“Perfino il Lord della Regione Qin, questo venerabile Anziano, ha preso l’iniziativa di farsi avanti e scusarsi di fronte a tutti i presenti. Quindi in quanto principali colpevoli… che motivo avreste di rifiutare?! Non temete di diventare gli zimbelli del regno?!”


“Patriarca Chiyang, in passato ha mandato della gente nella nostra Regione del Mare del Sud per proclamare le colpe del Re dei Demoni… ma ora che la verità è stata rivelata, non sarebbe oltraggioso se tutto il suo clan si inginocchiasse davanti alla Famiglia Yun per scusarsi. Ora non è nemmeno disposto a riconoscere i suoi errori di fronte al corpo del Re dei Demoni?”


“Non sente la minima vergogna di fronte al corpo del Re dei Demoni?! In tal caso, anche se fate parte delle Famiglie Guardiane, proveremmo disprezzo per voi!”


Nessuno in grado di entrare in questa Sala Imperiale era uno stolto. Avevano visto le due fazioni, il Duca Huai stava cercando deliberatamente di provocare dissensi e dei sette duchi dall'arroganza esagerata che gli avevano giurato fedeltà. Inoltre erano stati tutti smascherati da Yun Che, pezzo per pezzo, com'era possibile che la folla non si facesse qualche domanda ormai?


L’aspetto che risaltava di più era… la coalizione delle sette famiglie contro il clan Yun. Questo unito a come avevano istigato e biasimato il Re dei Demoni, dava proprio la sensazione di un’azione premeditata e poteva perfino nascondere una trama a cui non osavano nemmeno pensare troppo.


Sotto la sollecitazione delle sette famiglie, tutti gli egemoni erano diventati dei complici e delle pedine, al punto da diventare colpevoli privi di lealtà e devozione. Questi egemoni avevano deluso i discendenti del Re dei Demoni, come potevano non essere pieni di rabbia e rimpianto? Tuttavia l’altra parte era costituita dalle sette grandi Famiglie Guardiane, quindi non potevano offenderle… Ma una volta che qualcuno aveva alzato la testa, il resto fece lo stesso e la situazione era cambiata drasticamente.


Le parole di Qin Zheng erano come una goccia nell'oceano, eppure avevano generato uno tsunami. Tutti i Lord delle regioni, delle città e gli egemoni fissarono infuriati le sette famiglie mentre discutevano in modo acceso. Per un po’ di tempo la Sala Imperiale dei Demoni si riempì di voci che denunciavano le sette famiglie; le critiche diventavano sempre più assordanti e feroci.


Le espressioni dei sette patriarchi fremettero, del sudore colò per le loro fronti; si sentivano come se fossero stati schiacciati da un macigno di trentamila chili. Anche se fossero stati rimproverati dall'Imperatore Demoniaco in persona non si sarebbero sentiti così. Una persona qualunque tra tutta la folla non avrebbe altra scelta se non inchinarsi di fronte a loro, ma se tutti i sudditi che prima disdegnavano come dei mortali si fossero coalizzati, avrebbero rappresentato la volontà dell'intero Illusory Demon Realm!


“Duca Huai… cosa… dovremmo fare ora?” I sette patriarchi mandarono frettolosamente delle trasmissioni del suono al Duca Huai sudando copiosamente.
Sapevano bene che fare un solo passo falso oggi avrebbe distrutto la loro reputazione millenaria. La situazione era così grave che sarebbero stati perseguitati dall'intero Illusory Demon Realm se avessero fatto un errore.


Il Duca Huai si era spaccato due denti da quanto stringeva la mascella. Tutti questi anni di trame avevano aumentato il suo potere, ma i suoi movimenti erano stati sempre lenti e ristretti, proprio perché la volontà della gente era difficile da cambiare.


La Cerimonia dei Cento Anni di Regno in cui tutti gli eroi del regno si radunavano era un’opportunità eccellente! Aveva messo in gioco tutto per le sue ambizioni, ma chi avrebbe pensato che Yun Che avrebbe distrutto il suo piano… Ma non si era fermato lì, in un istante la gente era passata dalla parte del clan Yun e le Famiglie Guardiane erano diventate nemiche di tutti…


Non solo non erano riusciti ad espellere il clan Yun, avevano anche provocato il senso di colpa, il rimorso e la furia di tutti gli eroi del regno.


Il suo piano era appena iniziato, ma era stato completamente rovinato. Strinse i denti ed esclamò con voce profonda:”Che altro possiamo fare?! Sbrighiamoci e scusiamoci con quel corpo… o state aspettando di annegare nel mare di imprecazioni?!”


Ora che erano arrivati a quel punto, dovevano assolutamente scusarsi con la salma di Yun Canghai, altrimenti ci sarebbero state gravi conseguenze. Così in quel momento i patriarchi si fecero strada tra le folle e volarono verso il corpo… dopodiché si inginocchiarono con difficoltà.


La Sala Imperiale dei Demoni diventò silenziosa e gli sguardi di tutti si concentrarono sui sette. Per Helian Kuang e i suoi sei compatrioti, gli sguardi rivolti a loro sembravano occhiatacce che sarebbero state date a dei criminali in attesa di essere giudicati ed era una sensazione insopportabile per loro. I sette non si erano mai immaginati che sarebbero arrivati a questo punto.


Helian Kuang strinse i denti e dopo aver sospirato, si sforzò di mostrare una facciata calma e serena. Piegò la testa verso il corpo di Yun Canghai e dichiarò:”Riveritissimo Re dei Demoni, in un momento di confusione e follia ho pensato presuntuosamente di agire per conto dell’intero Illusory Demon Realm, ma non mi sarei immaginato di stare commettendo un errore così grave, così chiedo umilmente perdono al riverito Re dei Demoni.”


Anche se Helian Kuang aveva chiesto perdono, aveva reso la sua ‘colpa’ estremamente triviale. Sembrava avesse fatto tutto per la salvezza del regno.
Yun Che sorrise freddamente, ma non parlò. Chiyang Bailie, Jiufang Kui, Bai Yi, Nangong Yan, Xiao Xifeng e Lin Guiyan lo seguirono e fecero lo stesso. Le parole che dissero furono uguali a quelle di Helian Kuang.


Quando si rialzarono, avevano le facce estremamente incupite. Lanciarono occhiate feroci a Yun Che con la coda dell’occhio, tutti desideravano farlo a pezzi.


Anche se la loro ammissione mancava di convinzione, visto che avevano piegato la testa di fronte a Yun Canghai, nessuno poteva condannarli ulteriormente. Yun Che guardò silenziosamente il corpo di Yun Canghai con tristezza… Nonno, la riabilitazione della famiglia Yun non può essere accreditata a me.
Se non avessi difeso testardamente il sigillo fino all'ultimo respiro… se non fosse stato per la tua lealtà incredibile, anche con le mie grandi abilità non sarei riuscito a conquistare i cuori della gente. Ti sei sacrificato per permettermi di rivedere la luce del giorno… eppure posso fare solo questo per te… non è nemmeno un briciolo dell’affetto che mi hai mostrato.


“Ahah, i sette patriarchi si sono inginocchiati personalmente per riconoscere le loro colpe. Anche se era qualcosa che doveva essere fatto, ha dimostrato la vastità e la nobiltà dei loro cuori!” Disse il Duca Huai mentre si alzava con un’espressione serena. Lodò con calma i sette patriarchi che erano disprezzati da tutti i presenti come se non avesse niente a che fare con lui.
Guardò Yun Che e disse con voce risoluta:”I sette patriarchi non hanno badato alla loro dignità e si sono inginocchiati per riconoscere le loro colpe nei confronti del Re dei Demoni. Le condizioni sono state rispettate! Quindi ora è il momento che restituisci il Sigillo dell’Imperatore Demoniaco alla piccola Imperatrice Demoniaca.”


“Sembra che la memoria del Duca Huai non sia così buona!” Disse Yun Che. “L’ho detto chiaramente. Devono inchinarsi e dopo averlo fatto devono giurare di nuovo lealtà alla piccola Imperatrice Demoniaca! Non li ho ancora visti farlo!”


Il Duca Huai si accigliò e disse a bassa voce:”Yun Che, dato che sei giovane e sei anche un discendente del Re dei Demoni, io e i sette patriarchi abbiamo provato ad essere pazienti e accomodanti in ogni modo, non essere troppo prepotente…”


Erano stati davvero pazienti, ma chiunque avrebbe capito che l’avevano fatto perché costretti. Solo dopo la coercizione di Yun Che non avevano avuto altra scelta se non fare un compromesso. Agli occhi di tutti era una questione poco degna di nota… perché in primo luogo le Famiglie Guardiane avrebbero dovuto essere leali.


Ma il Duca Huai sapeva bene il vero motivo per cui Yun Che voleva che lo facessero!


Voleva che giurassero la loro lealtà… con parole velenose: “se si fossero ribellati, i loro discendenti sarebbero stati ridotti a schiavi e prostitute per diecimila generazioni”, un giuramento del genere sarebbe stato un ago avvelenato nel cuore dei sette patriarchi e, se avessero continuato a seguire il Duca Huai, avrebbero maledetto sé stessi e i loro discendenti. E visto che tutti gli eroi del regno erano presenti ad assistere, l'intero Illusory Demon Realm avrebbe ricordato il giuramento velenoso fatto da questi sette patriarchi.


Questo non nauseava solo i sette patriarchi, ma anche il Duca Huai!


Se avessero rifiutato, allora avrebbero annunciato indirettamente che avevano qualcosa da nascondere… A questo punto, non doveva nemmeno scomodarsi Yun Che, chiunque con la lingua sciolta avrebbe colto l’opportunità per scaricare una pila di me**a sulle teste dei sette patriarchi.


Yun Che li aveva incastrati, qualunque cosa avrebbero fatto sarebbe stata sgradevole… erano parole ancora più malvagie della maledizione di un demone.


“Sono troppo prepotente?” Come previsto, nel momento in cui il Duca Huai aveva aperto bocca, Yun Che ribatté prontamente:”Potrei chiedere al Duca Huai in quale modo lo sarei? In quanto patriarchi delle Famiglie Guardiane, giurare lealtà alla piccola Imperatrice Demoniaca è solo appropriato!
Sono state leali al clan dell’Imperatore Demoniaco per diecimila anni e ora sto solo chiedendo di riaffermare la loro lealtà! Non solo sto dando loro un’opportunità per dimostrare lealtà, ma permetterà anche al sigillo di tornare al suo legittimo proprietario. Questa è la cosa più semplice in assoluto, non è affatto eccessiva!! Come può dire che sono troppo prepotente?”


Il Duca Huai ansimò violentemente. Sapeva bene che Yun Che avrebbe detto una cosa del genere e sapeva di non poter ribattere… L’esistenza delle Famiglie Guardiane ruotava attorno al clan dell’Imperatore Demoniaco; questo era risaputo. Se uno di loro avesse tradito il clan dell’imperatore, allora avrebbe attirato la condanna e le ostilità di tutto il regno.
Il Duca Huai si agitò e disse con riluttanza:”Tutte le Famiglie Guardiane sono state leali all'Imperatore Demoniaco per diecimila anni e tutto il mondo sa che la loro lealtà non è mai vacillata!
Eppure costringeresti i sette patriarchi a pronunciare un giuramento così velenoso! È evidente che stai mancando loro di rispetto e stai dubitando della loro lealtà! Umpf, tutti i giuramenti di questo mondo saranno per sempre parole vuote, anche un giuramento cento volte più eccessivo non avrebbe effetto!”


“Il Duca Huai ha proprio colto il segno!” Disse Yun Che annuendo e rise:”Dato che sono solo parole vuote, allora dirle non professerebbe solo la propria lealtà, ma farebbe tornare il sigillo nelle mani della piccola Imperatrice Demoniaca, credo che nessuno avrebbe un motivo per rifiutare, non è vero? Perché il Duca Huai mi ha accusato di essere troppo prepotente allora?”


“...” Il Duca Huai era rimasto senza parole.


“Ahah…” Yun Che rise freddamente. “Se avessi chiesto di rappresentare il loro intero clan mentre giuravano, sarebbe stato davvero eccessivo. Dopotutto non possono decidere per ogni singolo membro del loro clan. Tuttavia la mia richiesta si estende solo a loro!
Se fossero davvero leali alla piccola Imperatrice Demoniaca, anche se questo giuramento fosse diecimila volte più velenoso, giurerebbero senza alcuna esitazione o allarme!
Invece lo userebbero come un occasione per esprimere la propria lealtà!”


“Se anche questa semplice richiesta crea conflitto e confusione… ahah, allora non ci state dicendo che avete qualcosa da nascondere?! Se lo pronuncerete, sarebbe come maledirvi da soli e non solo…”


Senza aspettare che rispondessero, Yun Che stese il dito verso il Duca Huai accigliandosi:”Non capisco perché sarebbe contrario. Un atto così semplice, ma di beneficio nei confronti della famiglie reale, dovrebbe essere contento di farlo, eppure continua ad essere contrario, che lei…”


Le parole si fermarono qui, ma tutti ne capirono il significato. Dopo una breve pausa, il tono e l’espressione di Yun Che cambiarono e disse:”Duca Huai, posso essere un mero giovane, ma devo avvertire il Duca Huai di una cosa… nel Regno Demoniaco Illusorio, chi tradisce l’Imperatore Demoniaco sarebbe disprezzato da tutti, anche se è il membro di una Famiglia Guardiana, ma lei… Duca Huai… e tutti i membri della famiglia reale presenti, se state pensando di ribellarvi, nemmeno il cielo riuscirebbe a sopportarlo!”


Le espressioni dei membri della famiglia reale seduti nell'ala est si illividirono e il Duca Zhong esclamò:”Yun Che… cosa intendi dire con una cosa del genere?!”


“È davvero così difficile da capire?!” Yun Che strinse gli occhi e rispose con tono solenne:”Tutti sanno che all'inizio il primo Imperatore Demoniaco ha conquistato l’intero Illusory Demon Realm e ha posto fine ad un’era caotica e questa pace è durata per diecimila anni!
All’inizio le persone che lo avevano accompagnato erano le Dodici Famiglie Guardiane! Diecimila anni fa erano le braccia dell’Imperatore Demoniaco. Nel passare dei secoli sono diventate le mura protettive del suo clan.
Si può dire che si siano coperte di gloria. La posizione e il prestigio delle Dodici Famiglie Guardiane è in effetti qualcosa che meritano.”


“Ma tutti voi membri della Famiglia Reale, solo perché avete ereditato una porzione della stirpe dell’Imperatore Demoniaco siete stati trattati come grandi nobili fin dalla nascita.
Avete le migliori posizione, risorse e vivete in un lusso che un uomo comune non si godrebbe nemmeno una volta in tutta la sua vita. Inoltre nessuno di voi ha dovuto contribuire, né lasciare una stirpe di sangue o guadagnarsi gloria in battaglia!
Tutto ciò che avete è stato grazia alla stirpe del clan dell’Imperatore Demoniaco! Perciò tutto ciò che avete è dovuto al clan dell’Imperatore Demoniaco!!”


“Potete godervelo con la coscienza pulita, ma nessuno deve dimenticare chi ve l’ha concesso! Inoltre non ci può essere la minima slealtà nei vostri cuori, altrimenti sareste solo degli ingrati e mordereste la mano che vi ha nutrito! Nessuno al mondo potrebbe tollerare le vostre azioni!”


“Ora il clan dell’Imperatore Demoniaco sta attraversando una grande crisi. Il precedente Imperatore Demoniaco e il piccolo Imperatore Demoniaco sono mancati e rimane solo la piccola Imperatrice Demoniaca a sostenere questo peso… ma è stata questionata perché è una donna. Tutti voi appartenete alla famiglia reale e ora che il clan è arrivato a questo punto, non è il momento migliore per ripagare il clan dell’Imperatore Demoniaco?!”


“Se qualsiasi membro della famiglia reale fosse sleale invece di impegnarsi a fondo per proteggere la piccola Imperatrice Demoniaca, allora non vi rimarrebbe nemmeno un briciolo di coscienza e sareste inferiori perfino ai cani e ai maiali! Sciagurati schifosi che verranno colpiti da un fulmine divino!”
