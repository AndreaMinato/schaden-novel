---
weight: 584
title: Capitolo 584 - I Sospetti di Yun Che
pubDate: 2025-02-03T07:52:46.845Z
tags:
    - atg
---





<em>CAPITOLO SPONSORIZZATO, ringraziamo Alessandro!</em>
<em> 27 Capitoli in coda (contati quelli di Fabio), <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Mentre la famiglia Yun usciva dalla sala, quattro Anziani portarono il corpo di Yun Canghai con passo lento e cautela. Gli altri si affollarono attorno mentre scortavano la salma, con espressione solenne e rispettosa. Gli sguardi che la gente aveva rivolto loro quando erano entrati, ora avevano una luce completamente diversa.


“Fratello Yun, domani le porgerò visita con il Patriarca Yan.” Su Xiangnan mandò una trasmissione del suono a Yun Qinghong, che annuì lievemente. Sapeva bene di cosa volessero discutere.


“ChÈer, a cosa stai pensando?” Aveva notato l’espressione accigliata del giovane.


Yun Che sollevò la testa e rispose:”Sto pensando al motivo dietro le azioni della piccola Imperatrice Demoniaca. Non ha molto senso che l’abbia fatto per porgere omaggio al precedente Imperatore Demoniaco.”


Yun Qinghong rise:”Anche se sorprende un po’ anche me, la piccola Imperatrice Demoniaca non è una persona frivola, c’è sicuramente una ragione dietro le sue azioni, ma dato che non vuole informarci, non c’è bisogno di pensarci troppo.”


Yun Che annuì lentamente, ma dopo chiese:”Padre, ho sentito da Xiao Yun che la Valle del Fuoco e del Fulmine del Corvo Dorato si apre da sola? O è deciso dal clan dell’Imperatore Demoniaco?”


“È come ha detto Xiao Yun naturalmente.” Rispose Yun Qinghong.


“C'è un enorme sigillo all'entrata della valle. Non è stato creato dalla famiglia reale, ma dallo Spirito del Corvo Dorato dopo che il primo Imperatore Demoniaco ha ottenuto la sua eredità. Nessuno può infrangerlo e scomparirà solo per ventiquattro ore ogni cinque anni.
Questo è anche il momento in cui vi entrano i reali e le Famiglie Guardiane per diventare più potenti. Ventiquattro ore dopo il sigillo riappare e allo stesso tempo chiunque vi sia rimasto dentro sarà espulso… a meno che non sia morto all'interno.”


“Ah, allora è così.” Yun Che annuì, ma gli venne in mente una cosa e continuò a chiedere:”Così finché il sigillo non si scioglie da solo, non esiste nessun altro modo per entrare nella Valle del Fuoco e del Fulmine del Corvo Dorato? Inclusi quelli che possiedono il sangue dell’Imperatore Demoniaco?”


Yun Qinghong annuì ancora una volta:”Sì, la valle è la dimora di spiriti elementali e misteriosi tesori. Chiunque vi entrerà ne riceverà enormi benefici, ma se si prova a raccogliere risorse senza ritegno, allora la persona sarà ferita dall'energia naturale di tipo fuoco e fulmine. Il motivo dietro i cinque anni di blocco della valle è per permettere alle risorse di rigenerarsi.
Nessuno verrà ammesso durante il periodo in cui è sigillato. Se non altro in queste centinaia di anni in cui sono stato vivo, non ho mai sentito parlare di nessuno capace di entrare nella valle quando era sigillata.”


“Ah…” Yun Che si sfregò la mascella con una mano sempre più sospettoso. Prima tutti avevano assistito al suo potere, aveva anche umiliato tutti i membri della fazione del Duca, ma solo lui sapeva la verità: dal momento in cui era entrato nella Città Imperiale dei Demoni aveva fatto ogni mossa con cautela. Questo valeva specialmente ora visto che aveva offeso così tante persone potenti. Non avrebbe osato lasciare una sola incertezza nei suoi piani.


Nonostante ci avesse riflettuto a lungo, non riuscì a venirne a capo, così lasciò perdere. Diede una pacca sulla spalla di Xiao Yun e rise di cuore:”D’ora in poi sarai l’impressionante re Xiao! Nella storia dell'Illusory Demon Realm sei il solo secondo ad aver ottenuto un titolo del genere, come ti senti?”


Da quando era uscito dalla sala imperiale, i passi di Xiao Yun erano diventati brevi ed esitanti.
Tuttora si sentiva come se stesse vivendo in un qualche tipo di sogno. Dopo aver sentito le parole di Yun Che, rispose con un tono confuso:”Questo… questo… è stato grazie a te, non so ancora cosa fare.”


“Ahah.” Yun Che rise e rispose:”Una volta che verrai nominato re, saprai cosa fare allora.” dopo abbassò la voce e sussurrò allegramente:”E dopo che sarai diventato re, la tua posizione sarà superiore a quella della settima sorella, quindi non ci dovrebbero essere ostacoli tra di voi.”


“Eheh.” Xiao Yun rise imbarazzato, ma la sua espressione si irrigidì subito dopo e continuò con voce preoccupata:”Il Duca Huai è terrificante e dopo oggi ti odierà dal profondo del cuore, temo che la famiglia Helian e gli altri cercheranno un’occasione per farti del male…”


“Fratello Yun!”


In quel momento risuonò la voce di una giovane alle loro spalle. Xiao Yun si girò e vide Numero Sette che stava correndo verso di lui. Dietro di lei c’erano gli eroi della famiglia Al Mondo.


“Settima Sorella.” Chiamò Xiao Yun con entusiasmo e nervosismo.
Anche Yun Qinghong e Mu Yurou si fermarono con un sorriso.


“Fratello Yun, sei diventato re ora! Sei fantastico… congratulazioni!” Numero Sette accorse da lui con gioia. Prima della cerimonia non avrebbe osato salutare Xiao Yun in presenza di suo padre, ma ora la situazione era cambiata completamente.


“Coff, coff.” L’espressione di Massima Ambizione si irrigidì come un pezzo di legno. Scoccò un’occhiata feroce a Xiao Yun e decise di ignorarlo, ma non fece allontanare Numero Sette.
Invece fissò Yun Che e disse con voce profonda:”Fratello Yun, suo figlio è incredibilmente più forte di tutti i miei figli.”


Queste parole fecero fare una smorfia ai sei fratelli. Yun Qinghong rise lievemente e disse:”Fratello Al Mondo, non dica così.”


Era una risposta corta, ma non troppo convinta. Visto che la sua più grande fonte di orgoglio era suo figlio, perché avrebbe dovuto rifiutare un complimento del genere?


Massima Ambizione era stato davvero sconvolto da Yun Che. Prima si era opposto all'unione di sua figlia con Xiao Yun in parte per la debolezza del clan Yun, ma sopratutto perché Xiao Yun probabilmente proveniva dal continente del Cielo Misterioso.
Ora il giovane patriarca della famiglia Yun era tornato e mentre lo guardava stava pensando… se il Settimo Tesoro potesse sposare questo ragazzo, anche se venisse accettata come concubina non mi opporrei comunque! Ahhhh!


“Fratello Yun, mi perdoni per la domanda, le sue ferite e quelle di sua moglie sono guarite, potrei chiedere quale esperto ha fatto questo? Il mio clan si è sempre vantato delle sue abilità guaritive, ma non abbiamo potuto fare nulla per le vostre condizioni ed eravamo convinti che nessuno potesse rimediarvi.
Ma vedendo il suo pieno recupero, sono curioso di sapere chi possieda delle tecniche così trascendenti!”


Una definizione così forte che proveniva anche dal patriarca Al Mondo.
Chi conosceva la gravità delle ferite di Yun Qinghong e sua moglie sapeva che non era stato affatto esagerato.


Prima della cerimonia Yun Qinghong l’avrebbe mantenuto segreto, ma ora mostrò un lieve sorriso, volse lo sguardo verso Yun Che e disse con voce orgogliosa:”A dire la verità le ferite e il veleno che ci ha perseguitato così a lungo sono stati guariti da ChÈer.”


Prima non aveva altra scelta se non nasconderlo per non attirare l’attenzione su Yun Che, ma ora che il giovane aveva offeso completamente la fazione del Duca Huai, era inutile nasconderlo. Invece forse questa informazione avrebbe portato beneficio a Yun Che.


Tutti loro sapevano chiaramente quanto era terrificante quel veleno che aveva invaso di Yun Qinghong e Mu Yurou.
Massima Ambizione non riuscì a crederci… comunque in effetti da ciò che aveva saputo, il patriarca Yun non era stato a contatto con nessun altro, l’unico cambiamento era stata la presenza di Yun Che…


Massima Ambizione sospirò profondamente, solo allora poté reprimere lo shock. Si guardò intorno e non insistette:”Fratello Yun, la ringrazio per la sincerità, ma i muri hanno le orecchie e non dovremmo perdere altro tempo.
Anche se il Duca Huai ha subito una sconfitta schiacciante oggi, sicuramente non si è arreso. Ora che il fratello Yun e il Sigillo dell’Imperatore Demoniaco sono tornati, la piccola Imperatrice Demoniaca avrà più possibilità di affrontarlo… le porgerò visita così potremo discuterne ulteriormente.”


Yun Qinghong annuì e non disse altro.


“Settimo Tesoro, andiamo.” Massima Ambizione diede un’occhiataccia a Xiao Yun e iniziò a trascinare via Numero Sette.


“Ah! Settima Sorella!” All'improvviso Xiao Yun si ricordò di una faccenda importante e gridò frettolosamente. Dopodiché si precipitò da lei porgendole una scatola di giada bianca… e una volta che la tirò fuori, attrasse immediatamente gli sguardi di tutti quanti, all'interno di questo contenitore c’era la Pillola del Signore!!”


“Settima Sorella, questa è la Pillola del Signore che la piccola Imperatrice Demoniaca mi ha dato. La vo… voglio dare a te.”


“Ah!” Numero Sette Al Mondo sussultò e si coprì la bocca con le mani. Dietro di lei tutti i suoi fratelli mostrarono espressioni incredule, perfino Massima Ambizione mostrò uno sguardo sorpreso.


Questa non era una medicina comune; era una leggendaria Pillola del Signore. Un tesoro che perfino le Famiglie Guardiane e i Duchi di palazzo avrebbero desiderato ardentemente!


Xiao Yun sarebbe diventato un Signore assumendola e i suoi progressi sarebbero stati ancora più rapidi! Sarebbe diventato impareggiabile tra tutti i suoi coetanei… Ma stava dando questa pillola a Numero Sette Al Mondo senza esitare!


Yun che annuì in silenzio con un’espressione di approvazione… Dato il carattere di Xiao Yun, non pensava che un’azione del genere fosse così insolita da parte sua nonostante tutti gli altri l’avrebbero ritenuta sconvolgente; altrimenti perché la piccola principessa della Famiglia Al Mondo sarebbe stata così risoluta nonostante le obiezioni degli altri…


“Vuoi dare questa Pillola del Signore… alla nostra Settima Sorella?” Chiese Numero Cinque allungando il collo con un’espressione incredula.


Le origini di Xiao Yun erano state rivelate ed era diventato il benefattore della famiglia reale. Inoltre era stato nominato re dalla piccola Imperatrice Demoniaca, quindi la sua posizione era completamente diversa rispetto a prima. Non era più considerato da meno rispetto a Numero Sette, anzi era superiore.
Nonostante tutto questo era ancora disposto a donare qualcosa di così prezioso come una Pillola del Signore. Un medicinale così prezioso che avrebbe causato discordia tra un padre e un figlio e tra fratelli…


Chiunque avrebbe capito quanto erano autentiche le emozioni che Xiao Yun provava per Numero Sette.


“Sì, sì.” Xiao Yun annuì. “La forza misteriosa della settima sorella è al pinnacolo dello Stadio Imperatore Misterioso e questa Pillola del Signore è la più adatta per lei. Una volta che mangerai questa Pillola del Signore diventerai una vera Signora e allora nessuno ti maltratterà più.”


Numero Tre rimase a bocca aperta e non riuscì a parlare per un po’.
Gli altri mostrarono reazioni simili. Si stavano anche chiedendo se nella stessa situazione di Xiao Yun avrebbero fatto lo stesso…


Numero Sette Al Mondo era commosso ed entusiasta. Era sempre più convinta che sarebbe rimasto il suo ‘fratello Yun’ nonostante la sua nomina di re. Scosse la testa e rifiutò:”Fratello Yun, questo è qualcosa che la piccola Imperatrice Demoniaca ha donato a te, non lo voglio.”


“Ma l’ha detto la piccola Imperatrice Stessa che una volta donata, questa pillola è diventata mia proprietà e che posso darla a chiunque voglia.” Dopo aver visto Numero Sette rifiutare, rispose con un tono ansioso:”Ora è il momento più adatto affinché tu la usi, io… io avanzerò molto presto comunque, quindi anche se la usassi sarebbe uno spreco.”


“Umpf, non ti credo.” Numero Sette rifiutò ancora una volta e sorrise allegramente:”Fratello Yun, anche se sei più grande di me, il mio stesso livello di profound realm, così è chiaro che sei un po’ più in svantaggio di me. Se qualcuno avanzerà prima, sarò io! Così dovresti comportarti bene e mangiarla! Ti proibisco di offrirmela di nuovo.”


“Ma… Ma…”


Stavano discutendo per dare all'altro la Pillola del Signore che gli altri desideravano così tanto. Yun Che fece un passo avanti, prese la scatola e disse:”Smettetela di rifiutare. Dato che Xiao Yun vuole dare questa Pillola del Signore alla Settima Sorella e lei vuole fare lo stesso… allora ho un suggerimento. Consegnate a me la Pillola del Signore, la dividerò in due parti perfette con la stessa efficacia medicinale. Se ne mangiaste metà ciascuno non si risolverebbe tutto?”
