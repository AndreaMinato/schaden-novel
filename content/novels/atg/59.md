---
weight: 590
title: Capitolo 59 – Cognato!?
pubDate: 2024-05-25T01:27:25.188Z
tags:
    - atg
---


“Rispettabile Cliente se desideraste venderlo, fareste meglio a recarvi alla filiale della Gilda dei Mercanti Black Moon della Città Imperiale Blue Wind. Lì sarebbero sicuramente in grado di offrirvi una somma in grado di soddisfarvi.” disse Pu He, prendendo delicatamente il nucleo Emperor Profound e appoggiandolo di fronte a Yun Che.
Yun Che riprese silenziosamente il nucleo mantenendo un volto impassibile. Non se ne andò subito, ma chiese all’improvviso: “Che genere di persona è Sikong Han?”
Quella domanda sorprese Pu He, che però rispose educatamente: “A New Moon City, Pu conosce un solo uomo chiamato Sikong Han. È il Grande Anziano del New Moon Profound Palace costruito qui dalla Famiglia Imperiale; è una persona onesta con una grande rilevanza a New Moon City. Esiste qualche tipo di legame tra il Rispettabile Cliente e Sikong Han?”
“Umpf!”
Yun Che si limitò a sbuffare senza nemmeno rispondere, si voltò e fece per andarsene… in quel momento, udì nella mente la voce di Jasmine: “Non andare via! Questa principessa vuole quello là rosso, compralo, compralo!”
Yun Che smise di camminare, tornò sui suoi passi e guardò in tutte le direzioni cercando ciò di cui Jasmine stava parlando. Verso la parte in alto a sinistra di un enorme scaffale di merci, vide un vestito rosso scuro. Era un piccolo, ma raffinatissimo abito che era stato chiaramente cucito per una giovane ragazza. Lo indicò e chiese con gli occhi socchiusi: “Quanto?”
L’improvviso fermarsi e tornare di Yun Che confuse Pu He; guardò prontamente il vestito rosso e rispose cortesemente: “Rispettabile Cliente, forse non lo sapete, ma quel “Vestito Smoky Red Fairy” è stato fatto per ragazze al di sotto dei quattordici anni di età. È piuttosto piccolo e potrebbe non andare bene a vostra moglie.”
Yun Che roteò gli occhi all’indietro e rispose freddamente: “Figlia.”
Jasmine: “-!*°$!”
Pu He spiegò prontamente: “Questo Vestito Smoky Red Fairy è stato fabbricato con chiffon di seta celeste e impreziosito con ottantuno fiocchi di Cristalli Rosso Sangue; non solo il suo aspetto è mozzafiato, può anche allontanare gli spiriti malvagi ed è molto delicato al tatto. In tutta New Moon City, questo è l’unico disponibile; perciò, il suo valore è arrivato a costare l’enorme cifra di cinquecento Purple Profound Coin.”
“…” l’aspetto di Yun Che, alla vista, era ancora piuttosto calmo, ma nel suo cuore si sentiva come se fosse appena stato calpestato da qualche migliaio di cavalli al galoppo.
Ovviamente Yun Che sapeva cosa fossero i Cristalli Rosso Sangue. Non solo avevano un colore molto luminoso, ma se indossati o messi in contatto col corpo, potevano aiutare a regolare lo scorrere del sangue e proteggevano dagli spiriti malvagi; di conseguenza, erano piuttosto costosi. Ma quel vestito aveva innumerevoli fiocchi scintillanti e ognuno di essi era formato da un Cristallo Rosso Sangue! Tutti e ottantuno! E il suo valore, era davvero l’inaspettata cifra di cinquecento Purple Profound Coin!
Inizialmente, l’essersi procurato trecento Purple Profound Coin era stato per Yun Che come diventare ricco da un giorno all’altro e non era nemmeno riuscito a immaginare come poterli spendere tutti. Chi avrebbe mai pensato che non avrebbe potuto permettersi di comprare nemmeno un solo vestito da ragazza!! Davvero astuta, la Gilda dei Mercanti Black Moon; quando si trattava di vendere, non scherzavano affatto!
Prima di arrivare a New Moon City, aveva già promesso molte volte a Jasmine che le avrebbe preso il più bello dei vestiti, ma il primo ad attirare la sua attenzione era stato quello…
Notando l’esitazione di Yun Che, Pu He non esitò un istante e prese il Vestito Smoky Red Fairy, lo appoggiò di fronte a Yun Che e disse sorridendo: “Quando il Rispettabile Cliente ci ha dato il nucleo draconico Emperor Profound, aveva già una buona opinione di noi, ma al piccolo negozio di Pu manca davvero liquidità e questo vi ha causato un inconveniente. Questo Vestito Smoky Red Fairy, per favore, accettatelo come un dono per farci perdonare e…”
Pu He deglutì e disse con cautela: “Prendetela come un’opportunità per diventare amici.”
Persino per quella piccola filiale della Gilda dei Mercanti Black Moon, cinquecento Purple Profound Coin non erano affatto una piccola cifra. Ma se fossero riusciti a fare una buona impressione su quell’incredibile individuo e avessero creato anche solo un’impressione favorevole, ne sarebbe assolutamente valsa la pena.
Yun Che rimase in silenzio per alcuni secondi, poi prese il Vestito Smoky Red Fairy e si voltò lentamente per andarsene, dicendo brevemente: “Mi ricorderò di questo favore.”
Quando Yun Che scomparve dalla sua vista, Pu He emise finalmente un sospiro di sollievo, asciugandosi distrattamente la fronte sudata. Il commesso che non aveva osato dire una sola parola, si fece avanti e sussurrò: “Anziano Pu, da quando una persona di questa portata vive a New Moon City; aveva persino un nucleo Emperor Profound. Questo, questo… prima, quando ho realizzato che si trattava di un nucleo Emperor Profound, il mio cuore si è quasi fermato dalla sorpresa. Se si dovessero diffondere notizie su un nucleo Emperor Profound… l’intera New Moon City, no…. no! Esperti da tutto il mondo si precipiterebbero qui a New Moon City e…” dopo aver pronunciato queste parole, il commesso rabbrividì all’improvviso.
“Stupido!” Pu He gli diede un’occhiataccia: “Pensi davvero che questa persona possa provenire da New Moon City! Se a New Moon City ci fosse stato un individuo del genere, credi che non lo sapremmo? Inoltre, ha un nucleo Emperor Profound e vuole venderlo; è ovvio che per lui non ha alcun valore. Il Profound Realm in cui si trova dev’essere oltre ogni possibilità di comprensione. Pensi davvero che avrebbe paura di chi lo inseguirebbe per impossessarsi del suo nucleo Emperor Profound?”
“Ma appena è entrato e ho controllato la sua Profound Strength, come mai ho percepito solo il primo livello del Nascent Profound Realm?”
“Sei ancora troppo giovane.” Pu He gli diede una pacca sulla spalla e disse seriamente: “Una persona che è in grado di uccidere un’Emperor Profound Beast; non saresti assolutamente in grado di percepire il suo Profound Realm! Quando si raggiunge il suo livello, si può facilmente nascondere la propria Profound Aura; per non parlare di abbassarla al primo livello del Nascent Profound Realm, non sarebbe stato strano neppure se l’avesse ridotta all’Elementary Profound Realm. Quindi la prossima volta che incontri qualcuno che sembra essere ad un Profound Realm troppo basso, specialmente se non è giovane, non devi per nessun motivo essere irrispettoso, perché potrebbe star nascondendo la sua vera forza e rivelarsi un esperto di altissimo livello.”
“Ooooh” il commesso annuì e riprese la scatola di legno nero in cui aveva messo le Fire Spirit Pill e disse: “Anziano Pu, mi ero quasi dimenticato, ma prima di mostrare quel nucleo, ha venduto queste tre Pillole Fire Spirit e sono tutte e tre di decimo livello!”
“Cosa!?” Pu He sobbalzò e prese immediatamente le tre Pillole Fire Spirit, dicendo con voce tremante: “Essere in grado di creare pillole medicinali di decimo livello… solo i migliori farmacisti dalle più grandi e importanti sette sono in grado di riuscirci. Quell’uomo deve venire da un posto alla pari del Santuario o del Palazzo Ocean. Non c’era da meravigliarsi che avesse un’aura omicida così terrificante!”
Nel momento in cui richiamò alla mente l’intento omicida che poco prima gli aveva fatto rizzare i capelli, Pu He rabbrividì. Era molto felice di essere riuscito a gestire adeguatamente la situazione… in fin dei conti, si erano davvero guadagnati un piccolo favore.
Dopo aver abbandonato la Gilda dei Mercanti Black Moon, Yun Che camminò per una distanza considerevole prima di trovare una zona disabitata. Si cambiò velocemente i vestiti e rimosse il travestimento dalla sua faccia, per poi camminare tranquillamente in una direzione diversa da quella da cui era arrivato. A quel punto sentì nella sua mente la voce infuriata di Jasmine:
“Hai osato dire che questa principessa è tua figlia!”
“Non avevo altra scelta. Dovevo forse dire che lo stavo comprando per la mia Maestra?”
“Già, non avrebbe funzionato… Hmph! Per questa volta lascio correre perché quel vestito non è affatto male, ma se in futuro oserai dire altre sciocchezze del genere su questa principessa, non mostrerò alcuna pietà!”
“Cinquecento Purple Profound Coin! Se sommassi il valore di tutti i vestiti che ho indossato in due vite, non raggiungerei quello di questo vestito!” rispose Yun Che, infastidito.
“Questa principessa ti ha donato delle nuove Profound Vein e è anche diventata tua Maestra. Fino a oggi, l’unica cosa che ti ho chiesto è stata questo vestito da cinquecento Purple Profound Coin e ti stai già lamentando.”
Yun Che era senza parole…
“Sei stato davvero troppo avventato prima, quando sei arrivato a fargli sapere del nucleo. Non temi che avrebbero potuto ucciderti per averlo? Questa principessa non può usare nemmeno un briciolo della propria Profound Energy in questo momento; se avessero deciso di farlo, non solo avremmo perso per sempre il nucleo, ma avremmo perso anche le nostre vite!” esclamò freddamente Jasmine.
“No, è l’esatto contrario.” Yun Che rise: “Più spontaneamente gli avrei lasciato il nucleo, più quel mercante avrebbe avuto paura di tentare qualcosa di disonesto; anche se hanno percepito la mia Profound Strength, lo ha solo reso ancora più cauto. Per quanto riguarda se diffonderanno o no la notizia, sono solo affari loro e non potrebbe importarmene di meno. Ma se ho ragione, c’è il novanta percento di possibilità che non lo facciano.”
“Oggi questa principessa ha finalmente scoperto cosa sia davvero la finta spavalderia. Ma facendo tutto questo, cosa speri di ottenere?”
“In tutto il Profound Sky Continent, la Gilda dei Mercanti Black Moon è quella con più risorse e agganci. Quando si tratta di vendere gli oggetti di grado veramente alto, gonfiano sempre il prezzo e li vendono solo alle Sette più grandi. Ad una persona come me, anche se fossi incredibilmente ricco, non venderebbero comunque nulla. Quindi dovevo fare una forte impressione per essere considerato. In qualsiasi situazione il nucleo Emperor Profound e il mio travestimento sarebbero stati sufficienti per ottenere facilmente questo risultato. Così facendo, mi risulterà più conveniente fare affari con la Gilda dei Mercanti Black Moon in futuro…. Oh, non è già stato di aiuto prima? La Gilda dei Mercanti Black Moon è piuttosto arrogante; se non li avessi spaventati poco avrebbe fatto, pensi che avrebbero preso l’iniziativa di regalarmi il Vestito Smoky Red Fairy? Oh, giusto, l’Udumbara Flower e persino i Purple Veined God Crystal che ti servono, la Gilda dei Mercanti Black Moon ha la più alta possibilità di averli.”
Jasmine rimase in silenzio per alcuni secondi, prima di chiedere improvvisamente: “Prima, nella Gilda dei Mercanti Black Moon, cos’era quell’aura omicida che proveniva da te?”
Quella frazione di secondo in cui aveva avvertito l’intento omicida era stata sufficiente a scioccare perfino Jasmine. Era un’aura assassina che poteva quasi solidificarsi e non era affatto inferiore alla sua… quel genere di aura, non poteva essere allenata, né poteva essere falsificata; si poteva accumulare solo uccidendo. Ma un’aura omicida così agghiacciante, richiedeva l’uccisione di ameno centinaia di migliaia, forse addirittura di milioni di persone…
Quella frazione di secondo era stata sufficiente persino a soffocare Pu He, che si trovava all’Earth Profound Realm. Altrimenti per una persona del livello di Pu He, con occhi allenati e anni di esperienza, sarebbe stato possibile dubitare di Yun Che.
Yun Che si fermò per un attimo e disse con malinconia: “Se te lo dicessi, non mi crederesti mai, ma io e te siamo… davvero simili.”
………………………
A parte nella capitale c’erano in totale altre settantadue città con un Palazzo Profound istituito dalla Famiglia Imperiale. New Moon City era una di queste e il suo Palazzo Profound era considerato tra i migliori. Inoltre, i requisiti per essere ammessi nel palazzo non erano considerati alti, o meglio, erano molto più bassi di quelli per entrare in Sect di medio livello leggermente più famosi; perciò, moltissimi Praticanti del Profound cercavano ogni anno di essere ammessi.
Il Palazzo Profound New Moon aveva un Dipartimento del Profound, un Dipartimento Medico, un Dipartimento di Letteratura, un Dipartimento di Musica, un Dipartimento di Arte… e così via, per un totale di tredici Dipartimenti; quindi, era naturale che il Palazzo occupasse un’area molto grande. Sikong Han, che Yun Che stava cercando, era il Primo Anziano del Palazzo Profound New Moon e la sua posizione era seconda solo a quella dei tre Capi Palazzo. Ma nemmeno Xiao Lie era a conoscenza della posizione di Sikong Han a New Moon City.
Dopo aver chiesto in giro, Yun Che arrivò velocemente al Palazzo Profound New Moon. Mentre esitava, chiedendosi se dovesse entrare oppure no, un voce esageratamente sorpresa lo raggiunse all’improvviso dalla sinistra: “C-c-co… cognato!!!?”

