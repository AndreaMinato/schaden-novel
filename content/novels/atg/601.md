---
weight: 6010
title: Capitolo 601 - Crisi della Nuvola Gelida
pubDate: 2025-02-03T07:52:46.847Z
tags:
    - atg
---


<strong>Buon natale!</strong>





<em>CAPITOLO SPONSORIZZATO, ringraziamo Mara!</em>
<em> 21 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Secondo tutti i praticanti del mistero, il posto con le fiamme più intense sarebbe stato un vulcano. In esso sarebbe ribollito un mare di lava e occasionalmente sarebbero spuntati dei tesori spirituali di attributo fuoco. Sarebbe stato il posto preferito per i praticanti del mistero di tipo fuoco.


Non sarebbe esagerato dire che c'erano più vulcani in un angolo di questo Mare della Morte che in tutto l'Illusory Demon Realm e il continente del Cielo Misterioso nonostante in questi due continenti ce ne fossero diversi.


Anche un potente Monarca sarebbe impallidito parlando del Mare della Morte; era un posto a cui nessuno osava avvicinarsi.


L’attività dell’elemento fuoco in questo posto superava l’immaginazione di qualunque praticante del mistero.


Dopo che Yun Che aveva controllato le condizioni della piccola Imperatrice Demoniaca, sospirò sollevato. Normalmente, anche se avesse attivato la Grande Via del Budda a piena forza, sarebbe stato comunque difficile per lui arrestare la diminuzione di forza vitale dell’Imperatrice Demoniaca. Ma ora, dato che l’energia della natura era dieci volte più ricca in quel luogo, non solo poteva guarire velocemente le sue ferite, poteva preservare la sua vita… Anche se la sua vena vitale era stata troncata, finché avesse avuto accesso all'energia della naturale, Yun Che avrebbe potuto assicurarsi che rimanesse in vita.


Ora non si preoccupava più delle loro condizioni, tuttavia non potevano andarsene dal Mare della Morte perché probabilmente i Duchi Ming e Huai li stavano aspettando. Yun Che iniziò a concentrarsi e osservare i dintorni… era come se fosse entrato in un mondo di fuoco, non c'era nessun altro elemento nelle vicinanze.


Dato che possedeva le Vene Misteriose e il Seme del Dio Malvagio, Yun Che aveva un’affinità perfetta con il fuoco, non importava quanto fosse potente, finché fosse stata un'energia pura, Yun Che non avrebbe subito il minimo danno. Avrebbe potuto resistere anche di fronte alla più astrusa arte misteriosa di tipo fiamma… Tuttavia questa era la prima volta che era venuto in contatto con un ambiente così incredibile da quando aveva ottenuto il seme del fuoco del Dio Malvagio.


Per gli altri era davvero un mare mortale, ma per lui invece era un paradiso.


Yun Che sporse la mano oltre la barriera protettiva facendola scomparire nel mare di fuoco. Immediatamente nel suo corpo non si precipitò solo forza naturale, ma anche una ricca energia di fuoco. Rispondeva all'affinità che aveva con le fiamme e si precipitò velocemente nel suo braccio. Prima ancora che le Vene Misteriose la stimolassero, si era già diffusa al loro interno.


Questa era una sensazione meravigliosa che poteva a stento descrivere.


Ma ciò che sorprendeva davvero Yun Che era che l'energia manteneva tutta la sua concentrazione e la sua potenza mentre si estendeva nelle sue Vene Misteriose e sembrava non volesse andarsene. Mentre l’energia si fondeva con il suo corpo, fece aumentare lievemente… ma stabilmente la sua forza misteriosa.


L’energia di fuoco di questo posto… poteva essere assorbita… e convertita direttamente in forza misteriosa?!


Raffinare e assorbire uno spirito di fuoco poteva aumentare la propria forza misteriosa. Tuttavia, anche senza contare la rarità degli spiriti. Se un praticante del mistero avesse voluto raffinarne anche solo uno, avrebbe dovuto spendere una significativa quantità di risorse e sforzi, avrebbe anche rappresentato un grande pericolo. Ma al momento Yun Che aveva solo assorbito un po’ di energia di fuoco e la sua forza misteriosa era aumentata… era oltraggioso! Questo non era qualcosa che un normale praticante del mistero avrebbe potuto comprendere.


Inoltre non solo non c’erano effetti collaterali o rischi, non sentiva nemmeno dolore.


Yun Che pose una barriera attorno alla piccola Imperatrice Demoniaca per poi sommergersi nel mare di fuoco. Immediatamente l’energia fu attirata di lui e fluì in ogni sua arteria e vena. Indusse l’energia a circolare in ogni parte del suo corpo e gradualmente sentì una sensazione di calore, come se tutto le sue cellule stessero iniziando a bruciare.


Si sentì come se si fosse trasformato in uno spirito di fuoco.


In tutti questi anni non aveva mai sperimentato una sensazione del genere.


Alla fine l’energia si precipitò ubbidientemente nelle sue Vene Misteriose e iniziò a circolare e fondersi lentamente con loro…


Yun Che provò immensa gioia e stupore. Divise il dieci per cento della sua concentrazione per mantenere la barriera attorno alla piccola Imperatrice Demoniaca, un altro dieci per cento per infondere la forza naturale nel suo corpo e usò il resto per assorbire l’energia di fuoco del Mare della Morte…


Perfino un potente praticante del mistero che poteva sdegnare tutto il mondo sarebbe morto di fronte a questa energia di alta classe. In quel momento invece Yun Che la stava assorbendo come se fosse un tonico di grandissima qualità… Le correnti delle fiamme circolarono nel suo corpo due, tre volte… dopodiché l'Energia Misteriosa era già aumentata del dieci per cento e Yun Che era immerso completamente in questo processo.


Mentre si rafforzava, Yun Che sentì vagamente che la sua comprensione riguardo le leggi del fuoco stava attraversando un qualche tipo di lieve ed indistinto cambiamento.


Jasmine osservò l’attività di Yun Che. Si concentrò con un’espressione sbalordita. Dopo un po’ mormorò tra sé e sé:”Le leggende erano vere… Questo Mare della Morte non sarebbe dovuto nemmeno esistere in questo piano. È arrivato perfino ad attivare l’abilità innaturale delle Vene Misteriose del Dio Malvagio…”


“È il metodo di coltivazione più spudorato del mondo che attira risentimento e invidia in tutti gli altri.”


“E il motivo per cui non è stato attivato prima è stato perché i livelli delle fiamme con cui è venuto in contatto non erano abbastanza alti…”


“Se un giorno arrivasse nel Regno del Dio delle Fiamme ed entrasse nella Prigione Infernale Cimitero degli Dei…”


Jasmine non emise un suono per evitare di disturbare Yun Che, invece osservò silenziosamente ogni singolo cambiamento nel suo corpo… Il Dio Malvagio, l’esistenza più unica dell’era mitologica degli dei primordiali, non apparteneva ad alcuna fazione e non era controllato da nessun altro dio. Non rispettava nemmeno il Dio Imperatore Primordiale e non era nemmeno disposto ad ubbidire alle leggi del caos primordiale. Il suo potere era estremamente elusivo e quando era tornato ancora una volta, aveva scatenato una lotte selvaggia… finché non è caduto nelle sue mani.


Allo stesso tempo le era quasi costata la vita.


Ma alla fine era stato Yun Che ad ereditarlo.


Inoltre nell'arco di pochi anni la forza del Dio Malvagio e il suo attributo innaturale stava iniziando a mostrarsi… poteva garantire l’immunità elementale completa, combinare due poli energetici completamente opposti e assorbire l’energia per renderla parte della propria forza.


O forse il modo in cui poteva sopportare facilmente tutti i vari poteri divini era anche il motivo per cui il Dio Malvagio era capace di ignorare tutte le leggi naturali.


continente del Cielo Misterioso, nord della Nazione Ventoblu.


“Questo posto è la Regione del Ghiaccio Estremo?” Un uomo di mezz'età vestito di grigio guardò il mondo di ghiaccio davanti a sé:”Il paesaggio non è così male.”


“È la prima volta che vedi Ventoblu, vero?” Disse placidamente un vecchio vestito di viola accanto a lui.


“Umpf!” L’uomo di mezz'età vestito di verde sbuffò freddamente con arroganza:”Se non fosse stato per gli ordini del Giovane Maestro perché mi degnerei di entrare in questa misera terra. Tuttavia venire qui non è stato un completo spreco di tempo considerando il paesaggio.”


Queste due persone stavano conducendo un gruppo di venti uomini che non avevano un simbolo particolare sui loro abiti.


Ma ciò che era davvero scioccante era che tutti e venti rilasciavano un’aura profound spaventosa. Specialmente l’uomo vestito di verde e il vecchio con l’abito viola, che emanavano un’aura negli stadi intermedi del Stadio Tiranno Misterioso. Perfino il più debole dei loro seguaci era almeno un Trono di ottavo livello!


La persona più potente nella Nazione Ventoblu, Ling Tianni, era un Trono di sesto livello, eppure una qualunque delle persone qui era più potente di lui! Uno chiunque di loro aveva i requisiti per dominare l’intero paese. Questi due Signori erano esistenze terrificanti simili a divinità nella Nazione Ventoblu.


“Se vuoi ammirare il paesaggio, potrai farlo dopo aver completato la nostra missione.” Disse con voce placida il vecchio vestito di viola. “Asgard Nuvola Gelida è in questa regione di ghiaccio, dopo che troveremo quella ragazza di nome Xia Qingyue potremo tornare a fare rapporto al Giovane Maestro.”


L’uomo vestito di verde guardò in avanti dov'era Asgard Nuvola Gelida. Questo territorio mostrava pochi segni di vita umana, ma data la percezione spirituale di un praticante al Stadio Tiranno Misterioso non era difficile individuare Asgard Nuvola Gelida. Sorrise allegramente e disse:”Ho sentito che Asgard Nuvola Gelida sia uno delle sette più potenti nella Nazione Ventoblu ed è inferiore solo alla Villa della Spada Celestiale. Ma sembra che le persone più potenti siano solo all'Stadio Imperatore Misterioso e non ce ne sono più di due o tre in totale. È solo una terra inferiore. Non posso immaginare il motivo per cui il Giovane Maestro ci abbia ordinato di eseguire una missione così triviale.”


“Smettila di lamentarti.” Disse con solennità il vecchio vestito di viola:”Il giovane maestro ha detto chiaramente che questa ragazza, Xia Qingyue, è estremamente importante per lui. Se le sue arti demoniache non fossero avanzate di livello e non fosse dovuto andare in isolamento, il giovane maestro sarebbe intervenuto personalmente. Dovrebbe essere chiaro quanto sia importante per lui!”


“Inoltre questa missione è ancora meno facile di quanto tu creda!” Disse con un’espressione grave il vecchio. “Il giovane maestro ha detto che Xia Qingyue ha ventidue anni, eppure il suo aspetto è quello di una ragazza di sedici diciassette ed è ritenuta la più bella di tutto Ventoblu. A parte questo non abbiamo altri indizi. Asgard Nuvola Gelida ha due o tremila discepole e sono tutte bellezze incredibili, se insistono a nascondere Xia Qingyue, non sarà facile differenziarle.”


“Inoltre il Giovane Maestro ha detto chiaramente che dovevamo prenderla viva e non dovremmo torcerle un capello! Se morirà allora le nostre teste cadranno una volta che torneremo! Quindi prima di determinare chi è Xia Qingyue… non possiamo andarci troppo pesante e dovremo esercitare la massima cautela!”


“Ahahahah!” L’uomo vestito di verde rise:”Quando una tigre caccia dei lupi corre sempre dei rischi, ma quando devasta dei greggi, che problemi potrebbero esserci? Non possiamo toccare le giovani discepole, così partiremo da quelle più grandi e uccideremo lentamente le loro Anziane costringendo Xia Qingyue a consegnarsi da sola. E se non funzionerà le porteremo tutte indietro. Tremila bellezze di ghiaccio, il Giovane Maestro sarebbe deliziato di vederle.”


“Comunque ho sentito che gli eserciti dell’Impero della Divina Fenice sono a meno di cinquecento chilometri di distanza dalla città imperiale, quindi tra pochi mesi questa nazione sarà finita. Eheh, il capo dell’Impero della Divina Fenice dev'essere impazzito per avere così tanta ansia di conquistare una terra inferiore priva di risorse. E hanno anche firmato un patto di non aggressione con le altre cinque nazione. Forse è stato perché sono stati umiliati da Ventoblu durante il Torneo delle Sette Nazioni?”


“Non ci deve interessante.” Il vecchio vestito di viola si toccò il volto ricoprendolo di nebbia bianca:”Frozen Cloud Asdgard è a duecentocinquanta chilometri di distanza, possiamo iniziare la nostra operazione. Mi ripeterò di nuovo, fate del vostro meglio per non mostrare la vostra identità, sono questi gli ordini del Giovane Maestro.”


“Sì!” I suoi seguaci fecero come lui e usarono la loro Energia Misteriosa per nascondere il proprio aspetto.


Anche l’uomo vestito di verde fece lo stesso e disse con sdegno:”Spero che Asgard Nuvola Gelida possa portarci qualche sorpresa, forse sacrificheranno perfino qualche prezioso tesoro e mi scompiglieranno un po’ i vestiti… altrimenti sarà troppo noioso.”


Prima ancora che finisse di parlare, tutti e venti spiccarono il volo sfrecciando verso Asgard Nuvola Gelida e scomparendo velocemente nel mare sconfinato di neve.
