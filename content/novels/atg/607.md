---
weight: 6070
title: Capitolo 607 - Costrizione del Corvo Dorato
pubDate: 2025-02-03T07:52:46.849Z
tags:
    - atg
---





<em>Capitolo regolare</em>
<em>18 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


“Cancellare il sangue della fenice?” Yun Che ne fu sorpreso:”Cosa intendi dire?”


“La stirpe del Corvo Dorato è cento volte più onorevole di quella della fenice e il suo potere è di gran lunga superiore. Se erediti il sangue del Corvo Dorato, allora naturalmente non c’è bisogno che il sangue della fenice rimanga.” La voce del Corvo Dorato era piena di arroganza.


Yun Che rispose:”Ma sai anche che ho il Seme del Fuoco del Dio Malvagio che mi permette di controllare qualunque fiamma, quindi posso controllare entrambe allo stesso tempo. Dato che la stirpe del Dio Drago e della Fenice possono coesistere, anche quella del Corvo Dorato e della Fenice possono farlo.”


“Umpf, ingenuo! Vuoi davvero che il mio sangue coesista con quell'eredità vergognosa? Che bello scherzo. Ovunque sia il Corvo Dorato, non c’è spazio per la fenice! Quando riceverai i miei poteri, la tua stirpe diventerà ancora più nobile e il potere delle tue fiamme aumenterà di diverse volte! Non c’è motivo per cui avresti ancora bisogno del sangue della fenice! Coesistere con esso è semplicemente un insulto per me! Non lo permetterò mai.”


“Se desideri ricevere l’eredità del Corvo Dorato, il sangue della fenice dev'essere cancellato completamente!”


La voce del Corvo Dorato era arrogante, determinata e sdegnosa nei confronti della stirpe della fenice.


Quando Jasmine aveva menzionato che l’Uccello Vermiglio, la Fenice e il Corvo Dorato erano incompatibili, all'inizio Yun Che pensava fosse solo perché proteggevano la propria stirpe e il proprio potere per cercare di diventare la suprema bestia di tipo fuoco. Questo era il motivo per cui nessuno di loro era disposto ad arrendersi di fronte all'altro, ma ora aveva visto l’atteggiamento del Corvo Dorato… che considerava la fenice come la sua nemesi.


“No!” Il tono di Yun Che fu ancora più determinato… Anche se stava affrontando l’Anima del Corvo Dorato:”Posso ereditare il sangue del Corvo Dorato, ma non posso permettere che il sangue della fenice sia cancellato! Se il requisito per ereditare la stirpe del Corvo Dorato è cancellare il sangue della fenice… allora non vale la pena ottenere il potere del Corvo Dorato per me!”


“Presuntuoso!” Queste parole fecero infuriare il Corvo Dorato:”Ai tuoi occhi il mio potere non sarebbe paragonabile a quello della mere Fenice?”


Yun Che era sempre stato irremovibile per natura e anche se si trovava di fronte ad un dio, non arretrò per una questione di principio. Rispose senza arrendersi:”Non so se le fiamme della Fenice sono più forti di quelle del Corvo Dorato, ma… l’eredità della fenice ora è parte del mio corpo! È anche una parte della mia vita e solo io posso scegliere cosa farne! Anche se sei l’anima di una divinità, non ti permetterò di interferire!”


“Quando lo Spirito della Divina Fenice mi ha donato il sangue della fenice, è stato un segno della sua approvazione e della sua grazia. Come potrei gettare via questo dono per un’altra stirpe e un altro potere? Se lo facessi non solo deluderei lo Spirito della Divina Fenice, sarebbe anche estremamente irrispettoso. Se avessi ricevuto per prima l’eredità del Corvo Dorato e lo spirito della Divina Fenice volesse cancellarla prima di darmi la sua, allora rifiuterei allo stesso modo! Questo non ha niente a che fare con la forza, ma… è il principio più elementare per un essere umano!”


“Non puoi sopportare la coesistenza con la stirpe della Fenice e io non posso sopportare che il mio potere sia cancellato. Allora… anche se desidero il potere del Corvo Dorato, sembra che non sia destino dopotutto.”


Yun Che non esitò e non mostrò alcun segno di incertezza.


“Ahahahahahah!” Il Corvo Dorato rise fragorosamente, ma non c’era più rabbia nel suo tono:”Che morale che hai. Il tuo temperamento testardo è proprio adatto ai miei gusti e mi rende ancora più indisposta a lasciarti andare, il successore perfetto!”


“Anche se sei testardo, dipende tutto dalla potenza! Non hai il diritto di scegliere di fronte a me! Non ti permetterò… di rifiutare la mia eredità per quella stirpe inferiore!”


Gli occhi scarlatti si spalancarono e la luce dorata si intensificò. Era così brillante che Yun Che non riusciva a guardarla direttamente. Allo stesso tempo delle fiamme scarlatte caddero dal cielo e divennero un fiume sconfinato che travolse Yun Che.


Il giovane non sarebbe rimasto ferito nemmeno se le fiamme fossero state ancora più ardenti, ma non poteva aprire gli occhi a causa del fuoco terrificante. Sporse le braccia in avanti e ruggì:”Cos'hai intenzione di fare…”


Tremò violentemente, nella sua mente risuonò un forte scoppio e la sua coscienza crollò velocemente…


Vide un immenso mare di fiamme, erano nella sua mente e stavano affondando nel suo cuore… lentamente si diffusero per le sue Vene Misteriose. Il bagliore cambiò il loro colore tingendole d’oro e poi si diffusero per ogni suo tendine, ogni goccia di sangue… finché le cellule di tutto il suo corpo non stavano bruciando.


Cosa… sta succedendo…


Tutto il suo corpo stava bruciando, ma non sentiva nulla… La sua coscienza non sentiva più l’esistenza del suo corpo!


Queste fiamme iniziarono a diffondersi nella sua anima…


“Cosa… cosa… stai… facendo…”


Yun Che ruggì con tutte le sue forze, ma non riuscì a sentire la sua voce e in quel momento il resto della sua coscienza si rese conto.. Che sorprendentemente le fiamme del Corvo Dorato non stavano puntando al sangue della fenice, ma anche alla sua impronta e a tutti i suoi riguardi al riguardo, inclusa “l’Ode della Fenice”!


La voce dello Spirito risuonò nelle profondità della sua anima e tutte le sue ipotesi divennero realtà. “Ci sono solo tre gocce di sangue ancestrale della fenice in te! È troppo facile per me cancellarle!”


“Solo tre gocce, ma sei riuscito a coltivare fino al sesto stadio dell’Ode della Fenice così facilmente! È davvero il potere del Corpo dello Spirito del Fuoco del Dio Malvagio! Ma una mera Ode della Fenice non può essere paragonata alle Storie del Mondo Ardente del Corvo Dorato! Aspetta che ne cancelli ogni traccia! Il tuo corpo unico… è il solo degno di poter portare il potere del mio Corvo Dorato!!”


BOOM!!


Lo spirito di Yun Che sentì un’esplosione devastante; le fiamme scesero con un ruggito mentre travolgevano la sua mente. In un istante era rimasto solo fuoco nella sua mente. L’ultima traccia di coscienza stava per essere fatta a pezzi in qualunque momento come una foglia secca spazzata via da un tornado.


Il Corvo Dorato era una bestia primordiale, il suo spirito aveva mostrato poteri di molto superiori a quelli dello Fenice a giudicare da come aveva garantito il potere di arrivare ad un passo dal Stadio Divino Misterioso alla piccola Imperatrice Demoniaca.


Di fronte ad un tale potere, perfino un Monarca di alto livello si sarebbe inginocchiato per la paura senza riuscire a resistere, ma Yun Che… anche se aveva solo una scintilla di coscienza avrebbe lottato ad ogni costo.


“Sei… lo spirito di una bestia divina… non posso credere che saresti così… bassa. Smettila… ho ancora un briciolo di rispetto e… gratitudine per l’aiuto che hai dato alla piccola Imperatrice Demonaica… altrimenti, ugh…”


“Oh? Puoi usare ancora la voce della tua anima; la tua determinazione mi sorprende. Umpf! Puoi solo biasimare la tua stoltezza, rifiuti la stirpe del Corvo Dorato per un mero sangue di fenice! Altrimenti non dovrei fare così!”


La sensazione di soppressione del Corvo Dorato aumentò di nuovo e fece quasi crollare l’ultima traccia di coscienza di Yun Che. Il giovane usò tutta la sua determinazione e urlò:”Il potere del Corvo Divino… se è davvero così potente… perché ti importerebbe dell’esistenza del sangue della Fenice… Preoccuparsi così tanto può solo significare che… non provi solo sdegno… ma un senso di inferiorità e risentimento!!”


“Hai… già perso… per questo!”


Inaspettatamente, le emozioni del Corvo Dorato non fluttuarono minimamente per le sue parole; invece sbuffò di sdegno:”Umpf, una resistenza di così basso livello e poco interessante. Credevi che sarebbe stato sufficiente a farmi infuriare? La tua triste lotta può solo metterti in svantaggio senza darti alcun beneficio!”


“Anche se ti sto costringendo, ho i requisiti per farlo! Ti ho già donato il corpo vergine della bellezza numero uno dell'Illusory Demon Realm, te l’ho lasciato accarezzare per tutti questi giorni e l’ho aiutata ad ottenere un potere impareggiabile! Se continui ad essere ingrato, ti renderò un invalido, che tu lo creda o no!”


“Tu…” La mente di Yun Che tremò lievemente… così questo era il vero motivo dietro… gli aveva solo dato una giustificazione per forzarlo!


Quando la mente del giovane Che mostrò un istante di confusione, le fiamme si precipitarono in avanti e annegarono l’ultima scintilla di volontà che aveva.


C’era solo il vuoto davanti ai suoi occhi; non sentiva alcun rumore, non vedeva nemmeno le fiamme dorate e stava scomparendo tutto… alla fine perfino lo spazio bianco iniziò ad essere avvolto dall'oscurità.


In quel momento Yun Che fece il suo ultimo tentativo.


Dominio… dell’Anima… del Drago...


ROAR!!


Il ruggito feroce di un drago risuonò nell'anima di Yun Che. Mentre stavano per prendere controllo dell’anima di Yun Che, le fiamme del Corvo Dorato che stavano cercando l’impronta della fenice iniziarono a tremare all'improvviso. In seguito un enorme drago azzurro strappò le fiamme con un ruggito e volò nel cielo… la pressione del Drago Primordiale Azzurro arrestò il fuoco ardente del Corvo Dorato che tremò un po’ perfino.


“Cosa?! L’anima del Dio Drago?” Il Corvo Dorato era così scioccato che quasi perse la voce:”Cosa sta succedendo… è già insolito che il Drago Primordiale Azzurro gli abbia donato un sangue così ricco… perché gli ha dato anche l’origine della sua anima!”


“Il sangue può essere trasmesso come eredità… ma l’origine dell’anima è l’ultima volontà e traccia di uno spirito divino! Ogni briciolo donato significa meno anni di vita! Inoltre è il Primordiale Drago Azzurro, il capo delle Bestie Divine Primordiali… cosa c’è di degno in questo umano per arrivare a questo punto!”
