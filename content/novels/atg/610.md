---
weight: 6100
title: Capitolo 610 - L’Esercito si Avvicina
pubDate: 2025-02-03T07:52:46.849Z
tags:
    - atg
---





<em>CAPITOLO SPONSORIZZATO, ringraziamo Fabio!</em>
<em>15 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


continente del Cielo Misterioso. Nazione Ventoblu, Clan Xiao a clan della Nuvola Vagante.


Un vecchio dai capelli bianchi era seduto su una vecchia sedia di vimini sotto un antico albero, chiudeva gli occhi mentre la luce del sole del mattino brillava su di lui.


Un uomo vestito di nero entrò nel cortile silenziosamente, ci mise un solo passo per arrivare di fronte al vecchio… che in realtà aveva solo sessantun’anni, inoltre era un praticante del mistero e i segni dell’età non sarebbero dovuti essere così evidenti. Tuttavia negli ultimi anni era invecchiato molto velocemente, i suoi capelli erano diventati bianchi rapidamente. L’uomo vestito di nero rimase di fronte a lui; il vecchio non percepiva un senso di pace, ma solitudine e apatia.


Come se fosse apatico perfino nei confronti della morte.


Notando l’arrivo di una persona, il vecchio aprì gli occhi, diede un’occhiata al giovane vestito di nero e poi chiuse gli occhi:”Xi'er non è qui.”


Il giovane vestito di nero non disse una parola. Si girò per andarsene. A quel punto una persona alta attraversò l’entrata del cortile, era il capoclan Xiao Yunhai che tremò violentemente quando vide il giovane vestito di nero. Le sue gambe si afflosciarono e mostrò uno sguardo terrorizzato come se avesse visto un demone con le zanne snudate.


Xiao Yunhai non aveva il coraggio di andarsene. Si fece forza e avanzò. Dopo aver fatto diversi passi, quasi cadde:”Por… porgo i miei… s-s-saluti… al Giovane… Giovane Maestro Fen.”


“Cosa stai facendo qui?” Disse il giovane vestito di nero con voce fredda e indifferente, come se non si stesse rivolgendo ad un essere umano, ma ad un cadavere.


“Il suo… umile servo… è venuto personalmente a… porgere i suoi rispetti al… Quinto Anziano.”


Xiao Yunhai ci aveva messo così tanto tempo per dire una frase così semplice, si poteva sentire il rumore dei suoi denti che battevano.


“Umpf!” Sbuffò freddamente il giovane vestito di nero. Non fece dei movimenti particolari, ma scomparì all'improvviso senza lasciare alcuna traccia.


Xiao Yunhai cadde paralizzato a terra. Sospirò di sollievo, i suoi abiti erano zuppi di sudore.


Negli ultimi anni il suo fato e quello del clan Xiao era andato incontro ad innumerevoli cambiamenti.


Sei anni fa gli era stato garantito un enorme favore dal Clan Xiao. Xiao Yunhai era impazzito di gioia, credeva che il suo clan avrebbe potuto ottenere la gloria. Per attirare il favore di Xiao Kuangyun e lasciare che suo figlio Xiao Yulong entrasse nel setta, non aveva esitato ad usare dei piani malvagi per offrire Xia Qingyue e Xiao Lingxi a Xiao Kuangyun.


Non si sarebbe immaginato che Xia Qingyue sarebbe stata una discepola di Asgard Nuvola Gelida… invece il risultato di questo piano era stato l’esilio di Yun Che… Quella notte suo figlio che sarebbe dovuto partire per la setta Xiao il secondo giorno era stato ridotto in condizioni orribili, i suoi quattro arti e i suoi cinque sensi erano stati distrutti… ed era morto miserabilmente non molto tempo dopo.


Tre anni fa Yun Che era tornato a vendicarsi.


Dopodiché il clan Xiao era vissuto nella paura costante, specialmente Xiao Yunhai e gli altri, sentivano di rischiare la pena di morte in ogni momento… Otto mesi dopo Yun Che non era tornato, ma le notizie della sua morte nell'Arca Primordiale Misteriosa si erano diffuse per tutto il continente.


Il Clan Xiao aveva sospirato di sollievo, tuttavia sei mesi fa aveva attirato un altro demone… uno ancora più terrificante di Yun Che.


Fen Juechen!


Condizionato da un odio inesauribile, Fen Juechen cercò di annientare l’intero clan Xiao… perché era il posto dov'era nato Yun Che!


Arrivò lì e iniziò ad uccidere… ad ogni passo massacrava dieci persone. Non riuscirono nemmeno a reagire alla situazione e più di cento uomini erano morti per mano sua, nessuno dei corpi era rimasto intatto.


Tra di essi c’erano il Grande Anziano Xiao Li e il Terzo Anziano Xiao Ze.


Quella persona non aveva detto una parola ed era rimasta impassibile, come se fosse un cupo mietitore venuto ad ucciderli.


La cosa più spaventosa fu che i corpi di coloro che aveva ucciso… erano marciti rapidamente riducendosi ad una nuvola di gas nero e cenere…


E la persona che aveva fermato questo demonio era Xiao Lingxi.


Quando arrivarono Xiao Lei e Xiao Lingxi, quel demone fermò il suo massacro mostrando un segno di emozione sul suo volto impassibile…


Perciò si fermò e continuò a rimanere lì… era lì per Xiao Lingxi.


Era diventato un’esistenza terrificante per il Clan Xiao, qualunque suo discepolo avrebbe tremato per il terrore senza osare respirare. Fortunatamente aveva ascoltato Xiao Lingxi e non aveva ucciso altri membri del clan Xiao. non aveva nemmeno ferito una sola persona ed era rimasto nel suo cortile… ogni giorno, l’unica volta in cui se ne sarebbe andato dal cortile sarebbe stato per dare un’occhiata a Xiao Lingxi, anche solo per vederla da lontano.


Allora, per sfuggire al caos della guerra, Xiao Lie aveva riportato Xiao Lingxi a clan della Nuvola Vagante dove le battaglie non avrebbero potuto raggiungerli. A causa dell’avvertimento del Palazzo Imperiale, anche senza la minaccia rappresentata da Yun Che, non sarebbero stati più oppressi a causa della loro identità, inoltre Xiao Lie era il nonno del marito dell’imperatrice. Quando arrivò Fen Juechen, tutti iniziarono a trattarli come antenati, non osavano minimamente mancare loro di rispetto.


Perché chiunque avrebbe capito che il terrificante demone avrebbe ascoltato ogni parola di Xiao Lingxi.


“Quinto Anziano…” Xiao Yunhai era ancora spaventato nonostante Fen Juechen se ne fosse andato. Disse con deferenza:”L’esercito dell’Impero della Divina Fenice sta arrivando, le porte di clan della Nuvola Vagante… sono già aperte, i sindaci Yuwen e Situ sono partiti due ore fa per condurre personalmente i soldati della città a trenta chilometri di distanza della città per dare… il benvenuto e hanno avvertito il nostro clan… di non osare mancare di rispetto a loro.
L’esercito della Divina Fenice è già arrivato… può stare tranquillo, visto che non ci sarà alcuna resistenza, non dovrebbero uccidere indiscriminatamente.”


Xiao Lie aprì gli occhi. Non mostrava alcuna amarezza, delusione o esitazione nei suoi occhi, solo apatia:”Bene… dato che siamo destinati ad essere umiliati, se non altro possiamo evitare le morti di civili innocenti.”


Da lontano si potevano sentire dei clamori in avvicinamento. Xiao Yunhai tirò fuori una giada di trasmissione, diede un’occhiata e poi disse con cautela a Xiao Lie:”Quinto Anziano, l’esercito non è entrato nella città, ma… hanno piazzato delle truppe al di fuori della città, circondandola, non sono sicuro di cosa… vogliano fare.”


“Informerò immediatamente i discepoli di comportarsi bene in questi giorni. Quinto Anziano, io… non disturberò più il suo riposo.”


Xiao Yunhai arretrò di due passi. Nonostante Fen Juechen non fosse presente, era ancora deferente, non mostrava il minimo segno di noncuranza. Questo perché Fen Juechen era centinaia di migliaia di volte più spaventoso dell’esercito della Divina Fenice. Dopotutto di fronte all'esercito avrebbe dovuto solo arrendersi e ubbidire; non avrebbe massacrato l’intera città. Tuttavia Fen Juechen avrebbe potuto ucciderli al minimo segno di disattenzione.


In quel momento risuonò una voce agitata da fuori…


“Ci sono guai! Quinto Anziano… grandi guai!!”


Un giovane discepolo barcollava. Quando vide Xiao Yunhai disse con voce ansimante:”Maestro, sembra che ci siano… dei guai… Xiao Lingxi… lei… lei…”


Xiao Lie strabuzzò gli occhi. Xiao Yunhai sussultò e gridò:”Cos'è successo a Xiao Lingxi… sbrigati a parlare!”


“Lei… lei…” Il discepolo deglutì:”Lei è stata fermata dall'esercito della Divina Fenice, quel generale sembra che… voglia…”


Hiss!!


“Cos'hai detto?!”


Una figura nera avanzò velocemente a mezz’aria. Fen Juechen apparì di fronte al discepolo come un demone. Lo raccolse per il colletto, ma poi lo scagliò via subito. La sua voce era piena di intento omicida mentre si precipitava verso nord con una velocità terrificante.


A meno di un chilometro di distanza davanti ai cancelli di clan della Nuvola Vagante.


Feng Huwei, il potente e brillante generale dell’Impero della Divina Fenice. Possedeva la stirpe della fenice e apparteneva alla setta principale. Aveva un altissimo prestigio e livello… Allo stesso tempo aveva una coltivazione formidabile, il primo livello del Stadio Tiranno Misterioso. Perfino nel setta avrebbe potuto essere un Anziano.


Era uno dei capi dell’invasione della Nazione Ventoblu.


E gli era stato affidato “l’importante compito” di abbattere clan della Nuvola Vagante!


Come previsto, di fronte ai venticinquemila soldati che conduceva, clan della Nuvola Vagante non aveva osato mostrare la minima resistenza. I due sindaci avevano aperto le porte ed erano andati a dare loro il benvenuto e a lusingarli per tutto il viaggio.


Dopo aver lasciato che l’esercito circondasse la città, era entrato a clan della Nuvola Vagante su un feroce mastino di fuoco e cinquecento cavalieri dietro di lui, era anche accompagnato dagli adulanti sindaci Yuwen Tuo e il vice sindaco Situ Nan. Era chiaro che anche se non fosse stato un generale, Huwei li intimoriva con la sua coltivazione… figuriamoci la piccola clan della Nuvola Vagante, avrebbe terrorizzato l’intero Ventoblu. I suoi occhi scorsero la città… ogni cosa era sotto il suo controllo.


Dopo aver conquistato clan della Nuvola Vagante, la missione sarebbe stata completata una volta trovata l’enorme miniera di cristalli lì vicino… non era semplice, questo era l’obiettivo principale per cui l’impero aveva invaso Ventoblu… Sradicare la Nazione Ventoblu era solo una trama per ingannare gli altri!


Nessuno avrebbe pensato che il motivo per cui l’avesse invaso… fosse per la città più spoglia e desolata del paese, clan della Nuvola Vagante!


All'inizio credeva che sarebbe stato un compito estremamente noioso… finché una ragazza non aveva attirato il suo sguardo.


Indossava un abito blu, da lontano la sua figura sembrava elegante e raffinata. I suoi passi lenti avrebbe agitato le sue vesti sottolineando per poco tempo le sue curve, era una bellezza indescrivibile.


Nonostante mostrasse poco del suo fisico, era davvero splendida. La pelle lievemente esposta del collo era bianca come la neve, sembrava leggermente traslucida al punto da poter vedere quasi le ossa…


Nonostante il generale Huwei avesse visto innumerevoli persone ne era stato stordito… gli sembrò che avesse visto una bellissima fata.


I passi della ragazza si affrettarono, evidentemente aveva intenzione di evitare gli invasori. Feng Huwei mostrò uno sguardo acceso. Puntò il dito in avanti con tono urgente:”Andiamo! Fermate quella ragazza, fatemi dare un’occhiata!”


Risuonò il grido di una ragazza, Xiao Lingxi era stata circondata da un gruppo di persone con delle cavalcature di fuoco. Non poteva avanzare, né ritirarsi e spalancava gli occhi terrorizzata:”Co… cosa volete…”


I civili di clan della Nuvola Vagante erano tutti fuggiti. Erano pieni di terrore, come potevano osare salvarla?


“Ahahahah!” Feng Huwei cavalcò il Mastino di Fuoco con maestosità. Diede una bella occhiata a Xiao Lingxi e il suo sguardo divenne ancora più acceso, come se stesse per prendere fuoco. Si era perfino leccato le labbra:”In questo posticino c’è davvero una bellezza del genere… sembra che non abbia sprecato tempo stavolta, ahahaha!”


Il sindaco Yuwen Tuo avanzò. Piegò la schiena e disse con un sorriso lusingante:”Questa è la figlia del Quinto Anziano del clan Xiao, la famiglia più importante della nostra città. Si chiama Xiao Lingxi, ha ventun’anni e non è sposata. Il generale Huwei ha proprio un buon occhio, è la bellezza numero uno di clan della Nuvola Vagante.”


“Sì, sì.” Situ Nan annuì e sorrise:”Se attirasse l’attenzione del generale Huwei, sarebbe la più grande fortuna di tutta la sua vita… Oh, giusto, c’è qualcosa che non so se dovrei menzionare… ha un’altra identità. È… la zia di Yun Che.”


“Cosa?”


Le due parole “Yun Che” fecero cambiare espressione al generale. Sogghignò all'improvviso e rise fragorosamente:”Questo significa che questa bellezza appartiene alla famiglia di Yun Che… Bene! Bene! Bene… ahahahah! Meraviglioso!
Dato che appartiene alla famiglia di Yun Che, devo prenderla! Fatela entrare nella mia portantina!”


Il generale non mostrò ritegno. Questo perché il territorio spoglio di fronte a lui gli sembrava misero e volgare. Qualunque cosa avrebbe fatto, nessuno avrebbe potuto fermarlo… avrebbero potuto solo ubbidirgli e tremare.


Almeno questo era ciò che pensava il Generale Huwei.


Proprio in quel momento una voce gelida… che sembrava provenire dall’inferno, risuonò:


“Prova a toccarla… se ne hai il coraggio…”
