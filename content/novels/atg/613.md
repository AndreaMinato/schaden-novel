---
weight: 613
title: Capitolo 613 - Nuovo Sovrano Illusory Demon
pubDate: 2025-02-03T07:52:46.850Z
tags:
    - atg
---





<em>CAPITOLO SPONSORIZZATO, ringraziamo Attilio!</em>
<em>13 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Illusory Demon Realm, nord della città imperiale, entrata della Valle del Fuoco e del Fulmine del Corvo Dorato.


La formazione protettiva brillò all'improvviso con una luce dorata e scarlatta, roteò lentamente e due persone apparirono sotto la luce della barriera.


“Finalmente siamo fuori.” Yun Che respirò a fondo l’aria che non era più ardente. Erano passati tre mesi, ma gli era sembrata una vita.


Accanto a lui c’era una ragazza minuta e graziosa che gli arrivava alla spalla ed era avvolta da un abito grigio. Sembrava avere tredici anni circa e il suo bellissimo volto poteva mettere in ombra lo splendore del sole e della luna, ma il suo sguardo era coperto da un distacco freddo ed era quasi impossibile individuare una qualsiasi traccia di emozione. Ciò che attirava di più l’attenzione era un marchio di fiamme che brillava tra le sue sopracciglia.


Un Imperatore Demoniaco che aveva risvegliato la sua stirpe avrebbe avuto questo segno. Tutti i suoi predecessori avrebbero avuto un marchio doro chiaro che poteva essere nascosto in ogni momento… ma l’impronta in mezzo alle sue sopracciglia era scarlatto e dorato in un modo così acceso da non poter essere nascosto.


Perché questa impronta stava bruciando la sua forza vitale e nel momento che fosse svanito, sarebbe morta.


La sua aura era cambiata drasticamente. All'inizio Yun Che sentiva una pressione insopportabile, ma ora, anche se era accanto a lui, non percepiva alcuna presenza anche se provava a sondarla…


Yun Che capì vagamente cosa significava. La piccola Imperatrice Demoniaca era diventata così potente da aver superato i limiti di questo mondo… diventando così formidabile che la sua forza era diventata illusoria.


“Nessuno è venuto qui, è piuttosto strano.” Yun Che si guardò attorno, ma non sentì alcuna presenza di creature viventi. Sospirò e disse:”Che stia per accadere qualcosa di grosso nella Città Imperiale dei Demoni?”


“Inoltre… a che livello sei arrivata nella coltivazione delle Storie Ardenti del Corvo Dorato?” Chiese Yun Che. Anche se il rapporto tra loro era cambiato completamente rispetto a prima, la sua aura quasi inesistente gli faceva sentire un senso di soffocamento quando era di fronte a lei.


“Terzo livello.” La ragazza guardò avanti con una voce apatica.


“Oh… ho raggiunto il settimo un mese fa.” Disse serio Yun Che… allo stesso tempo diede un’occhiata veloce alla piccola Imperatrice Demoniaca aspettandosi di vedere shock e sorpresa… o anche un’espressione ammirata.


Tuttavia rimase deluso perché non ci fu alcun cambiamento nel suo viso. I suoi occhi cupi erano fissi sulla città imperiale, privi di emozione e imperturbati… non ricevette nemmeno una risposta.


Tenendo conto che possedeva la stirpe del Dio Malvagio, coltivare fino al settimo livello delle Storie Ardenti del Corvo Dorato in due mesi non era niente di così importante.


“...” Dopo che la stirpe dell’Imperatore Demoniaco era stata completamente risvegliata ed era uscita dal regno del Corvo Dorato, aveva sentito che la sua aura era cambiata enormemente… No, forse era avvenuto prima… quando l’aveva premuto a terra…


Per ottenere la sua vendetta, sembrava aver annientato completamente sé stessa… incluse le sue emozioni e la sua vita.


Aveva ottenuto il potere desiderato, tuttavia anche le sue emozioni erano rimaste sigillate e anche la sua vita stava diminuendo velocemente… Rimaneva lì in silenzio senza emettere un suono, come la bambola più splendida e viva nel mondo.


Proprio quando stava per fare un tentativo disperato di provocarla, Yun Che vide una figura grigia con la coda dell’occhio. In un istante la piccola Imperatrice Demoniaca aveva percorso trecentocinquanta metri.


“Ah… Aspettami!!”


Yun che attivò il Fulmine Illusorio e la inseguì. Dopo aver ottenuto la stirpe del Corvo Dorato, il seme del fulmine, aver coltivato le Storie del Mondo Ardente e aver assorbito la potente energia del Mare della Morte per diversi mesi, la forza misteriosa di Yun Che era andata incontro ad un enorme cambiamento rispetto a quattro mesi fa.


Aprì il cancello del Purgatorio e l’aura all’Emperor Profound vorticò mentre la sua velocità aumentava di diverse volte… Ma era ancora ben lontano dalla piccola Imperatrice Demoniaca, fortunatamente per lui lei rallentò e riuscì finalmente a raggiungerla. Guardando la sua schiena delicata, Yun Che sospirò silenziosamente.
Erano passati quattro mesi da quando era entrato nella Valle del Fulmine e del Fuoco del Corvo Dorato, potevano essere accadute molte cose, così doveva essere incredibilmente preoccupata per la situazione nella Città Imperiale dei Demoni.


Proprio come lui pensava in continuazione ai suoi genitori, Xiao Yun e alle famiglie Mu e Yun…


Le rimanevano solo tre anni da vivere…


Tre anni…


Proprio come immaginava, stava accadendo qualcosa di grosso nella Città Imperiale dei Demoni.


Perché oggi era il giorno in cui il Duca Huai… sarebbe asceso al trono di imperatore!


Quattro mesi fa gli eroi del regno erano rimasti in città. In seguito ricevettero notizia che la cerimonia sarebbe ripresa e lì vennero a sapere che la piccola Imperatrice Demoniaca era morta nella Valle del Fuoco e del Fulmine del Corvo Dorato. Aspettarono con amarezza per un mese, ma non sentirono altre notizie dalla piccola Imperatrice Demoniaca e questo spense le ultime speranze nelle persone che non erano riuscite a crederlo.


Per un periodo l’intera città imperiale ne fu scossa e tutti furono in lutto. Anche se non avevano visto ancora il corpo della piccola Imperatrice Demoniaca, per il suo predecessore… l’ultimo Monarca dell'Illusory Demon Realm, dovevano fare un funerale. Il funerale della piccola Imperatrice Demoniaca durò per un intero mese, ma in seguito sorse una domanda. Dopo di lei chi avrebbe preso il controllo del regno?


Dopotutto senza imperatore la terra sarebbe discesa nel caos prima di non molto tempo.


Ma in seguito alla morte della piccola Imperatrice Demoniaca, non era rimasto nessuno del clan dell’Imperatore Demoniaco. C’era solo la famiglia reale con una stirpe simile e la persona che aveva più prestigio e potere… indubbiamente era il Duca Huai.


Inoltre, nei mesi dopo la morte della piccola Imperatrice Demoniaca, il palazzo Huai si era occupato di ogni evento nella città imperiale. Anche il funerale era stato organizzato dal palazzo.


In questi quattro mesi l’influenza del palazzo Huai si era diffusa rapidamente e aveva affondato gli artigli nella Città Imperiale. Quasi tutti i territori furono portati sotto il completo controllo del Duca Huai. Molti anni fa, i cittadini della città si erano resi conto di quanto era diventato potente, ma solo ora capirono davvero la portata della sua influenza…


In seguito alle notizie della piccola Imperatrice Demoniaca, le fazioni che prima erano indecise, scelsero di capitolare visto che avevano paura di arrivare troppo tardi. Un po’ delle organizzazioni prima leali al clan dell’Imperatore Demoniaco scelsero di disertare verso il palazzo Huai per proteggersi. E coloro che si erano coalizzati con il duca fin dall'inizio, ora erano pieni di orgoglio e gioia.


Le persone che erano ancora leali alla linea “estinta” dell’Imperatore Demoniaco ormai era pietosa… e sempre più organizzazioni si distanziavano da loro, le isolava o le considerava perfino come nemiche.


Due mesi fa, le parole 'il regno non può essere lasciato privo di timone nemmeno per un giorno' risuonarono per tutta la città imperiale. Questa voce si diffuse a grandissima velocità per tutto l'Illusory Demon Realm mentre la lealtà e la reputazione del Duca Huai aumentava rapidamente.


Più del novanta per cento delle organizzazioni nella città imperiale annunciarono il loro sostegno per il Duca Huai affinché fosse nominato imperatore e per un po’ lodi nei suoi confronti si diffusero per tutto il regno; i complimenti erano così stravaganti che non solo era stato definito il più eminente saggio nel regno, ma che era l’unica scelta possibile.
Inoltre era ritenuto il grande sovrano che avrebbe potuto inaugurare un grande periodo di prosperità superiore a quello in cui c’era stato l’Imperatore Demoniaco… allo stesso tempo era la persona con i rapporti di sangue più stretti con il regnante precedente.


Ora che avevano raggiunto questo punto, se qualcuno avesse obiettato all’incoronazione del Duca Huai, quella persona avrebbe praticamente pregato di ricevere la condanna di tutto il regno.


Al momento la Sala Imperiale dei Demoni era completamente piena e lo splendore dell’occasione eclissava perfino quello della Grande Cerimonia dell’Imperatrice Demoniaca. Tutti i sindaci, Lord della regione, maestri della setta e altri eroi del regno non si sarebbero mai immaginati che, in seguito ad una normale cerimonia dei cento anni di regno, avrebbero assistito all'ascesa di un nuovo imperatore quattro mesi dopo.


Erano tutti stretti nella sala e ognuno di loro era la colonna portante del regno, ben degni di rappresentare l'Illusory Demon Realm. Ora mancavano solo quindici minuti prima che il Duca Huai diventasse imperatore. La cerimonia di incoronazione stava per iniziare.


Le Famiglie Guardiane e i vari duchi di palazzo occupavano i posti principali nella sala imperiale e le disposizioni erano uguali a quelle di quattro mesi. Sorprendentemente c’erano anche le Famiglie Yun e Mu.


Yun Qinghong era seduto al suo posto come capo della famiglia e il suo volto portava una calma innaturale. Mu Yurou era accanto a lui ed entrambi si stringevano la mano senza allentare la presa. In confronto al rumore continuo nella Sala Imperiale, il luogo in cui erano sedute le famiglie Yun e Mu erano completamente prive di energia. Nessuno parlò per un’intera ora.


“Il Duca di Palazzo Huai… è arrivato!”


Dopo questa proclamazione, la sala diventò silenziosa e tutti gli occhi puntarono sull'ingresso della stanza.


Le porte dorate e scarlatte si aprirono lentamente. Il Duca Huai, con un abito dorato e raffinato, entrò lentamente nella Sala Imperiale dei Demoni mentre i membri del suo palazzo orbitavano attorno a lui come delle stelle attorno al sole. La sua espressione era calma e portava un sorriso pieno di dignità… Sorprendentemente stava già emanando la maestà di un imperatore.


Senza la piccola Imperatrice Demoniaca, sorprendemente aveva già assunto il ruolo di imperatore.


“I nostri rispetti all'Imperatore Huai!!”


Risuonò un potente grido dai posti principali mentre il patriarca della famiglia Heliang lasciò il suo posto e si inginocchiò. Si prostrò completamente con una postura deferente e umile… Perfino quando l’Imperatore Demoniaco era vivo, non si era mai prostrato così prima d’ora.


Questo grido destò la sala dal suo sonno e un istante dopo molti si stavano precipitando per inginocchiarsi e porgere i loro rispetti al Duca Huai.


“I nostri rispetti all’Imperatore Huai!!”


Quasi centomila guerrieri dell’Illusory Demon Realm gridarono all'unisono, era così alto il volume che la sala imperiale tremò per un bel po’ di tempo. Il Duca Huai scorse con lo sguardo la stanza e impresse nella mente chi non si era inginocchiato. Dopodiché alzò lentamente la testa e disse con educazione.
“Alzatevi tutti per favore. Anche se ho ricevuto la vostra gentilezza immeritata e sono stato eletto nuovo capo dell'Illusory Demon Realm, la cerimonia di incoronazione non è ancora iniziata, quindi non merito ancora di essere chiamato ‘Imperatore Huai’. E non posso nemmeno accettare questi inchini.”


“Permettetemi di dire questo… Imperatore Huai, le sue parole sono sbagliate!” Disse ad alta voce il Duca Zhong mentre univa le mani:”Imperatore Huai, la sua ascesa al trono è stata approvata da tutti i presenti ed è un obiettivo così desiderato. Quindi come può essere una gentilezza immeritata?! Dopo la scomparsa della piccola Imperatrice Demoniaca, ha tenuto il regno insieme, ha riportato la calma e ha assicurato la pace. Se non fosse per la sua saggezza e per le sue grandi virtù il regno sarebbe nel caos.
Così nei nostri cuori è già diventato da tempo l’imperatore che seguiremo e a cui giureremo la lealtà fino alla fine dei nostri giorni. L’incoronazione di oggi… mi perdoni per la mia audacia, è solo una mera formalità per annunciare la sua esaltazione al resto del mondo!”


“Esatto! Le parole del Duca Zhong sono proprio esatte!”


“La penso come il Duca Zhong!”


“L’Imperatore Huai unifica l'Illusory Demon Realm, che possa regnare per sempre!!”


“Giuriamo fedeltà all'Imperatore Huai!!”


La cerimonia doveva ancora iniziare e il Duca Huai era appena comparso, eppure veniva già inondato da giuramenti mentre tutti cercavano di dimostrare più lealtà dell’altro. Questo era il segno evidente del potere di coercizione del Duca Huai… Nessuno sospettava che qualcuno potesse impedirgli di prendere il trono. La decisione più saggia era dichiarargli lealtà; alcuni potrebbero perfino dire che era la sola opzione rimasta.


Altrimenti sarebbe stato come scavarsi la fossa.


“Ahahahah.” Il Duca Huai abbassò il braccio con un sorriso, non doveva dire altro, così avanzò con audacia verso il trono dell’imperatore alla fine della sala. Quando superò l’area in cui era seduta la famiglia Yun, guardò Yun Qinghong sorridendo.


Negli ultimi quattro mesi, prima di diventare imperatore, naturalmente non sarebbe stato un bene attaccare la famiglia Yun.


Ma d’ora in avanti chiunque avrebbe capito che il Duca Huai avrebbe distrutto per prima la famiglia Yun! Allora il miglior risultato per loro sarebbe stato un grande declino e lo scenario peggiore sarebbe stata una distruzione completa!


Yun Qinghong non porse i suoi rispetti al Duca Huai, né lo fece la Famiglia Yun. Osservò freddamente gli eventi nella grande sala. La sua espressione era così gelida e distaccata che sembrava immobile. Dal momento in cui il Duca Huai era entrato fino a quando si era seduto sul trono, aveva solo stretto la mano di Mu Yurou.


Anche lei manteneva una forte presa, i loro cuori e le loro menti si erano fusi da tempo.


Era impossibile fermare il Duca Huai… anche se avessero cercato di fare una scommessa disperata, non sarebbero riusciti ad impedirlo. Ma l’assassino della piccola Imperatrice Demoniaca e del loro figlio era di fronte ai loro occhi… Come potevano fargliela passare liscia.


Non si erano presentati per il clan dell’Imperatore Demoniaco o per la dignità della Famiglia Yun… ma come genitori pronti a sacrificare la vita per recuperare ciò che avevano perso. Per permettere al figlio che li aveva riempiti di amore, orgoglio, gratitudine, gioia e tristezza… di riscuotere il suo debito di sangue!
