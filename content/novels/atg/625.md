---
weight: 6250
title: Capitolo 625 - Sigillo Primordiale della Vita e della Morte?
pubDate: 2025-02-03T07:52:46.851Z
tags:
    - atg
---





<em>CAPITOLO SPONSORIZZATO ringraziamo Gabriele!</em>
<em>12 Capitoli in coda, <strong>0/5</strong></em>
<em><strong>-Schadenfreude</strong></em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


La cerimonia di ascensione era finita in un modo che nessuno avrebbe immaginato ed era stato rimpiazzato con un battesimo di sangue.


A causa del crudele ordine di sterminare l’intero Palazzo Huai, tutti coloro che all'inizio si erano arresi ad esso, ora si stavano rivoltando. Le persone che un tempo leccavano i piedi al Palazzo Huai si affrettavano a distanziarsi completamente da loro. Tutti non vedevano l’ora di essere i primi a massacrarli e temevano di non ucciderne abbastanza… Specialmente le sette grandi Famiglie Guardiane e molti palazzi che sapevano chiaramente di dover mostrare la loro lealtà alla piccola Imperatrice Demoniaca, anche se avessero dovuto rinunciare alla loro dignità…


Perché la piccola Imperatrice Demoniaca aveva la forza di distruggere le loro famiglie in una notte e poteva usare un po’ di parole per macchiare la loro reputazione accusandoli di infamia!


Il Palazzo Huai aveva molti praticanti del mistero esperti, ma era impossibile per loro sopportare un attacco congiunto del genere e alla fine furono circondati. Il limite di tempo della piccola Imperatrice Demoniaca era di dieci giorni, ma nell'arco di tre il Palazzo Huai era stato completamente devastato e l'intera famiglia era stata sterminata… non c’era un solo sopravvissuto rimasto. Anche le persone che erano a distanza di migliaia di miglia dalla città furono uccise.


Il Palazzo Huai prima prospero e straordinario era diventato una rovina. L’odore del sangue non si disperse per molto tempo e nessuno osò più avvicinarsi al suo territorio. Ogni organizzazione della città imperiale stava tremando di paura e i cittadini erano attenti perfino mentre camminavano senza osare parlare a voce troppo alta.


Tutti gli eroi del regno non poterono andarsene dopo l’ascensione dell’imperatore, perché dopo sette giorni la cerimonia dei cento anni di regno fu organizzata nuovamente… Questo era un ordine della piccola Imperatrice in persona. Nessuno osava disobbedire ai suoi ordini ora.


La famiglia Yun invece era entusiasta.


Anche se la formazione proibita di Yun Qinghong era stata fermata dalla piccola Imperatrice Demoniaca e non lo avesse ucciso, metà di essa era stata già attivata. Le sue ferite erano secondarie in confronto alla sua perdita di essenza di sangue che avrebbe fatto calare la sua Energia Misteriosa e sopratutto avrebbe diminuito permanentemente il suo talento; era così grave che forse gli avrebbe impedito di avanzare ulteriormente di livello… esistevano pochissimi e rari metodi per recuperarla.


Ma per Yun Che non era impossibile visto che aveva il potere del Dio dell’Ira.


Yun Che era seduto dietro Yun Qinghong e stava premendo i palmi nel punto in cui corrispondeva il cuore e inserì la forza naturale assorbita dalla Grande Via del Budda nel suo corpo.


Continuò per più di due ore. Dopodiché Yun Che ritirò le mani e Yun Qinghong aprì gli occhi, il suo viso era roseo, il suo sguardo limpido e i suoi respiri vigorosi; non sembrava nemmeno che avesse perso una grande quantità di essenza di sangue.


“Fiuu!” Yun Che sospirò e disse sollevato:”La tua vitalità era già particolarmente vigorosa, fartela recuperare è stato più facile del previsto. Due ore così ogni giorno e la recupererai in tre mesi al massimo.”


“ChÈer, hai lavorato sodo.” Mu Yurou gli asciugò il sudore dalla fronte con un’espressione piena di amore e soddisfazione.


“Questo è… un miracolo!” Disse con entusiasmo Yun Waitian.


“Dato che l’ha detto il giovane patriarca, possiamo stare tranquilli.” Annuì contento Yun Duanshui e poi disse:”Ringrazio il cielo per il ritorno del nostro giovane patriarca, il nostro clan ti ha umiliato per vent'anni. Quando sei tornato hai salvato il nostro clan… per favore accetta il mio segno di rispetto!”


Dopo aver detto questo, si chinò su un ginocchio e porse i suoi rispetti… Un gesto del genere non era affatto eccessivo. Chiunque avrebbe capito che Yun Che aveva salvato il clan e con il suo ritorno e quello della piccola Imperatrice Demoniaca la famiglia Yun era arrivata ad un picco mai raggiunto prima.


Anche Yun Waitian si inginocchiò frettolosamente. Yun Che si affrettò a sorreggerli:”Anziani, per favore alzatevi, è troppo da accettare per me. Siete voi ad aver lavorato duramente e aver resto un prezioso servizio, come potrei essere degno dei vostri rispetti…”


In quel momento risuonarono dei passi frettolosi dall'esterno, seguiti da un grido pieno d’ansia:”Padre, madre… sono tornato!!”


La porta si aprì e Yun Xiao arrivò trafelato con il viso arrossato:”Padre, madre… Fratellone!”


Si precipitò di fronte a Yun Che, così entusiasta che i suoi occhi erano velati dalle lacrime e non sapeva cosa fare:”Fratellone, è davvero... grandioso poterti rivedere…”


Mentre stava parlando Xiao Yun stava singhiozzando. I tredici Anziani si avvicinarono e dissero allegramente:”Quando il giovane maestro ha scoperto che il giovane patriarca era tornato, si è entusiasmato così tanto che quasi ha pianto… la piccola Imperatrice Demoniaca è sana e salva e così lo è anche la nostra famiglia… il cielo non ha deluso davvero il nostro clan.”


Tre giorni fa, quando Yun Qinghong aveva deciso di fare uno scontro all'ultimo sangue contro il Duca Huai, aveva fatto perdere coscienza a Xiao Yun e aveva ordinato a tredici Anziani di portarlo da qualche parte a mille miglia di distanza. Dopotutto aveva già deciso di morire e il suo clan forse avrebbe seguito lo stesso destino, ma sicuramente non poteva coinvolgere il discendente di Xiao Ying.


E ora che la situazione era cambiata in modo imprevedibile, naturalmente Xiao Yun e i tredici Anziani erano tornati.


“Xiao'er, tuo padre ti ha deluso.” Yun Qinghong disse sorridendo:”Ti ho mandato lontano senza il tuo consenso…”


“Nonono!” Xiao Yun fece un cenno colto dal panico:”So che volevate proteggermi, perché ne sarei deluso… All'inizio avevo paura, volevo tornare e affrontare il nemico con voi, ma temevo che tornando avrei reso vani i vostri sforzi… ora che siete al sicuro e la nostra famiglia si è riunita, è davvero… fantastico!”


“Xiao'er…” Guardando i suoi due figli, gli occhi di Mu Yurou si velarono di lacrime e sentì ancora una volta di non poter chiedere altro dalla vita.


Yun Che disse con un sorriso:”Se potessimo avere la settima sorella nella nostra famiglia, allora sarebbe ancora più perfetto.”


“Ahahahah!” Tutti risero fragorosamente. Xiao Yun arrossì, abbassò la testa e rise imbarazzato.


Yun Che tirò fuori la Pillola del Signore della sua Perla del Veleno Celeste e disse:”All'inizio vi ho detto che avrei diviso in due questo medicinale, non mi aspettavo che sarebbe passato così tanto tempo. Mi occuperò della Pillola del Signore e poi la porterai alla settima sorella. Garantisco che il vostro futuro suocero andrà ad accogliervi personalmente.”


“Eheheh.” Xiao Yun ridacchiò arrossendo.


Yun Qinghong era gravemente ferito e aveva bisogno di riposo. Yun Che tornò nella sua residenza,ripensò a tutto ciò che era accaduto nel Regno Demoniaco Illusorio e non poté evitare di sentire un po’ di tristezza. Se non fosse arrivato lui la famiglia Yun sarebbe crollata completamente e il clan dell’Imperatore Demoniaco sarebbe scomparso per sempre. L’intero Illusory Demon Realm sarebbe stato dominato dal Palazzo Huai e i piani malvagi del Duca Ming non sarebbero mai stati rivelati.


Oggi si era sistemato tutto. L’odore sanguinoso dell’esterno era la prova che il Palazzo Huai era stato completamente distrutto. I soli fattori inquietanti erano che il Duca Ming era scappato… e che alla piccola Imperatrice Demoniaca rimanevano tre anni di vita.


“Quando tornerai nel continente del Cielo Misterioso?” Chiese all'improvviso Jasmine.


“...Se devo guarire mio padre ho bisogno ancora di tre mesi. Per questo periodo di tempo non posso tornare.” Disse assorto Yun Che. “E c’è ancora qualcosa di importante che devo fare qui.”


“Importante?” Era raro che Jasmine non sapesse cosa stava pensando il giovane.


Yun Che rimase in silenzio per un po’ e poi disse a bassa voce:”Le rimangono solo tre anni di vita… non c’è davvero altro modo?”


“Cosa? Non puoi sopportare che lei muoia?” La voce di Jasmine era piena di ovvio sdegno.


“La situazione si è stabilizzata così velocemente a causa del potere assoluto della piccola Imperatrice Demoniaca, ma tre anni sono troppo pochi… una volta che morirà è possibile che il regno discenda di nuovo nel caos.” Disse lentamente Yun Che:”Inoltre… è la mia donna!”


“Umpf! Sembra che l’ultima frase sia il punto principale!” Disse con disprezzo Jasmine:”La tua preoccupazione principale riguarda sempre una donna!”


“...Grazie per il complimento.” Rispose esasperato Yun Che. Ripensò alla scena nella Valle del Fuoco e del Fulmine del Corvo Dorato. La piccola Imperatrice Demoniaca aveva bloccato l’attacco del Duca MIng per lui. Il suo volto pallido e il suo sguardo senza vita quando lo aveva premuto a terra… E quando lo Spirito del Corvo Dorato le aveva detto che le sarebbero rimasti solo tre anni di vita, non aveva esitato affatto… E come aveva trattato il Palazzo Huai dopo che era tornata…


C’era dolore nel suo cuore.


Ora la gente la considerava indomabile, ma nessuno sapeva cosa aveva dovuto sopportare e sacrificare per tutto questo tempo… Aveva dovuto farsi carico di tutto da sola. Ora era la sola a stare vendicando il suo clan, riformare la città imperiale e portare il debito di sangue del Palazzo Huai…


Era solo una donna dopotutto.


Un’altra al suo posto, anche se avesse avuto una determinazione mille volte superiore, sarebbe già crollata.


Aveva sopportato delle condizioni molto più difficili rispetto ad una donna comune.


“La sua Energia Misteriosa sta contando sulla combustione della sua forza vitale! Al massimo potrà vivere per altri tre anni, questo è ciò che ha detto lo spirito del Divino Corvo Dorato! Se lo dice perfino lo spirito, secondo te chi potrebbe avere la forza per rimediare?”


“Quindi anche secondo te… è completamente impossibile?” Chiese senza arrendersi Yun Che.


“Umpf, sapevo che l’avresti chiesto.” Sbuffò lievemente Jasmine. “Se sei così determinato, conosco due modi per evitare che muoia… ma se te li dirò sarai solo ancora più deluso.”


“Quali modi?” Yun Che si risollevò e disse:”Avanti dilli. Se esiste davvero un modo… è comunque meglio che essere completamente senza speranza!”


“Allora ascolta attentamente.” Jasmine sbuffò freddamente:”Il primo modo è di coltivare la Grande Via del Budda oltre il decimo stadio! Allora non solo avrai un corpo simile ad un Vero Dio, potresti assorbire l’essenza primordiale più pura dello spazio! Se le darai abbastanza essenza primordiale, avverrà un cambiamento qualitativo nel suo fisico e potrebbe sopravvivere per altri cento anni.”


“Ma il corpo di un essere umano può arrivare al sesto stadio della Grande Via del Budda e anche se ci riuscissi… ha solo tre anni di vita! È già un miracolo che tu abbia usato solo cinque anni per arrivare al quarto stadio. Non si sa se potrai avanzare al quinto usando tre anni… il decimo stadio è una fantasia. Perfino il Dio dell’Ira non riuscirebbe ad arrivare al decimo stadio partendo dal quarto nell'arco di tre anni.”


“...Allora l’altro modo?” Yun Che strinse i denti. Anche se sapeva che era quasi impossibile, non credeva che sarebbe stato così arduo. Jasmine gli aveva già detto che suo fratello aveva usato tutta la sua energia vitale solo per coltivare fino al sesto stadio della Grande Via del Budda. Per lui coltivare fino al decimo stadio nell'arco di tre anni… sarebbe stato assolutamente impossibile.


“Il secondo modo.” La voce di Jasmine tremò lievemente:”È trovare il terzo dei sette grandi Tesori Celesti... il Sigillo Primordiale della Vita e della Morte che ha il potere dell’eternità!”


.....
