---
weight: 6260
title: Capitolo 626 - L’Arca Primordiale Misteriosa Rianimata
pubDate: 2025-02-03T07:52:46.851Z
tags:
    - atg
---





<em>CAPITOLO SPONSORIZZATO ringraziamo Gabriele!</em>
<em>11 Capitoli in coda, <strong>0/5</strong></em>
<em><strong>-Schadenfreude</strong></em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


“Il Sigillo Primordiale della Vita e della Morte… un tesoro divino?” Yun Che ne fu stordito.


“Tra i sette grandi tesori, il Sigillo Primordiale della Vita e della Morte è solo al di sotto della Spada Ancestrale Heaven Punishing e la Ruota della Calamità dell’Infante Diabolico. Si dice che sia nato al centro dell’universo primordiale e la sua energia sia connessa ad esso. Finché l’universo non svanirà, non sarà mai distrutto!” Disse con tranquillità Jasmine.


“Se una persona lo indossa, la durata della sua vita non diminuirà mai. In altre parole… la persona che lo terrà diventerà immortale!”


“...Ah?” Yun Che era esterrefatto e per un momento gli sembrò una favola:”Immortale… Com'è possibile?!”


“Ci stai pensando troppo!” Jasmine sbuffò. “Immortale non significa che sia indistruttibile! Significa solo che non morirai di vecchiaia, puoi comunque essere ucciso da forze esterne! Ma se una persona con una forza impareggiabile lo ottenesse, allora possiederebbe davvero un corpo indistruttibile e immortale!”


“Se indossasse il Sigillo Primordiale della Vita e della Morte, allora la piccola Imperatrice Demoniaca potrà vivere quanto vuole! Non solo non morirà, non invecchierà neppure!”


“Il Sigillo Primordiale della Vita e della Morte è il solo artefatto nell'universo primordiale che garantisce la vita eterna! Perfino gli dei impazzirono per ottenerlo, perché perfino un vero dio non può vivere per sempre nonostante abbia una vita estremamente lunga. E più potente diventava un dio, più lo desiderava.”


“La vita eterna è una tentazione a cui nessuna creatura vivente può resistere! E questo è il motivo per cui è al terzo posto tra i sette grandi Tesori Celesti!”


Yun Che rimase in silenzio per molto tempo. Quei tesori possedevano abilità sbalorditive. La Perla del Veleno Celeste aveva una capacità anormale in quanto a veleni, raffinazione e purificazione. Lo Specchio del Samsara poteva fare reincarnare… ma il tesoro che Jasmine aveva menzionato poteva fare diventare immortali...


Una vita eterna…


L’artefatto sembrava troppo assurdo. Così fantastico che Yun Che non riusciva ad immaginarsi che potesse esistere.


“Allora questo Sigillo Primordiale della vita e della Morte… sai dov’è?” Chiese a voce bassa Yun Che.


“Cosa credi?!” Jasmine rispose con disprezzo alla domanda stupida di Yun Che. “Tanto vale dirtelo. Tra i sette grandi Tesori Celesti, la Perla Celeste dell’Immortalità è stata ottenuta da qualcuno ed è diventata il tesoro esclusivo di un potente Regno Stellare… ma i tre tesori più potenti, la Spada Ancestrale della Punizione Divina, la Ruota della Calamità dell’Infante Diabolico e il Sigillo Primordiale della Vita e della Morte sono svaniti senza lasciare traccia dopo la caduta degli dei! Anche se innumerevoli persone li hanno cercati con tutte le loro forze, alla fine queste persone non sono riuscite a trovarne una sola traccia.”


“Inoltre, data la natura del Sigillo Primordiale della Vita e della Morte, chiunque l’abbia trovato, non lo direbbe in giro. Altrimenti moltissime persone proverebbero a derubare quella persona. Non c’è nemmeno bisogno di attivarlo, devi solo indossarlo quindi è estremamente facile nasconderne l’esistenza, quindi forse è stato già trovato, ma nessuno può dirlo con sicurezza.”


“Perch? Vuoi provare a trovarlo?” Lo derise Jasmine.


“...” Yun Che fremette, strinse i pugni e i denti e disse:”Non posso credere che non ci sia un altro modo!”


“Ho le arti mediche del mio maestro, il potere del Dio dell’Ira, il sangue del Dio Drago e la Perla del Veleno Celeste… non posso credere di non poterla salvare!!”


Mentre parlava, Yun Che alzò la mano e lo spazio della Perla del Veleno Celeste apparì nel suo palmo. Guardò l’interno e all'improvviso il suo sguardo divenne assente. Poi balzò sul posto:”La mia Giada dei Nove Soli…. Dov'è andata?! Come ha fatto a scomparire all'improvviso?!!”


Gli oggetti che metteva nella Perla del Veleno Celeste non potevano essere persi, eppure la giada era scomparsa!


“Idiota, lo stai scoprendo solo ora? Ti sei dimenticato come i tuoi Cristalli Purple Veined Heaven e il Midollo di Giada Purple Crystal sono scomparsi?!” Disse Jasmine con tono scioccato.


Yun Che spalancò gli occhi e diventò verde. Barcollò e ruggì:”Hong'er… esci fuori subito!!”


Una luce rossa brillò di fronte a Yun Che e Hong’er fluttuò davanti a lui. Visto che sembrava mezza addormentata, doveva essersi appena svegliata. Un paio di piccole mani sfregarono i suoi occhi addormentati e con voce stordita rispose:”Perché hai gridato? Hai disturbato il mio sonno.”


I suoi occhietti assonnati e la sua innocenza spensero la rabbia di Yun Che. Le sue labbra fremettero e chiese con voce tremante:”Tu, tu, tu… hai mangiato la Giada dei Nove Soli?”


“Oh? Giada dei Nove Soli? Cos'è? È buona da mangiare?” Le pupille scarlatte di Hong'er brillarono.


“Era color oro… una roccia grande così!” Yun Che la descrisse stringendo i denti.


“Oh… Oh!!” Lo sguardo di Hong'er si accese e si entusiasmò, sembrava essersi svegliata completamente:”Oh, allora era quello! Quando l’hai mandata qui l’ho mangiata subito! Era così buona, particolarmente deliziosa… molto più buona di quel Fragon Dault! Oh, non ti ho ringraziato per avermi dato qualcosa di così buono! Grazie! Eheh.”


Appena era arrivata… cioè due mesi fa, l’aveva mangiata non appena il Corvo Dorato gliel'aveva data!!


Aspetta! Perché hai pensato che fosse tuo?! Ah!!!! Grazie a tua sorella!!!


“Tu… l’hai davvero mangiato tutto? E mentre lo mangiavi… non ti sei sentita male… o non hai sentito qualcosa di strano?” La voce di Yun Che tremava ancora di più. La Giada dei Nove Soli… un artefatto divino che avrebbe distrutto l'Illusory Demon Realm! Mentre lo aveva tenuto, le sue mani avrebbero tremato, ma Hong'er… l’aveva mangiato… l’aveva mangiato!”


“Eh? Male? Perché mi sarei sentita male?” Hong'er inclinò la testa e mostrò un’espressione dubbiosa, poi aprì la bocca e disse:”Oh, giusto! Quando ho mangiato quella cosa… uh, quel coso che si chiama Giada dei Nove Soli, mi sono sentita davvero bene e volevo andare a dormire. Ciò che è ancora più strano è che dopo non mi sono sentita affamata per un bel po’. Ce ne hai ancora? Voglio mangiarne altra!”


“§°@#...” Solo la forza misteriosa di Jasmine era anormale, ma Hong'er… ogni suo aspetto era strano! Perfino la sua esistenza era fuori dal comune!


Voleva ancora mangiare… mangia tua sorella!!


Credi che la Giada dei Nove Soli sia una caramella?!


“Umpf, Hong'er si nutre di spade di alta qualità e giade profound. Il primo diventa la sua energia spirituale e il secondo diventa parte dell'Energia Misteriosa dell'Arca Primordiale Misteriosa. Hai messo la Giada dei Nove Soli nella Sky Profound Pearl, non è diverso dal mettergliela in bocca, quindi di chi è la colpa?”


Yun Che era senza parole… chi avrebbe pensato che Hong'er l’avrebbe mangiato?!


“Tuttavia l’utilità principale della Giada dei Nove Soli per te è attivare l’Arca Primordiale Misteriosa, quindi avresti dovuto darla a Hong'er comunque perché è il solo modo affinché l’arca ottenga Energia Misteriosa.”


Jasmine andò accanto ad Hong'er. Una aveva degli attraenti capelli rosso sangue e l’altra aveva dei capelli vermigli che fluttuavano a mezz'aria:”Evoca l’Arca Primordiale Misteriosa ora. Con l'Energia Misteriosa della Giada dei Nove Soli dovrebbe essere cambiata enormemente.”


Yun Che stese la mano e seguendo la sua chiamata, l’Arca Primordiale Misteriosa che era stata messa nella Perla del Veleno Celeste, apparì nel palmo della sua mano. Ora il suo aspetto non era più rosso, ma un vermiglio simile a quello dei capelli e agli occhi di Hong'er. Allo stesso tempo stava vibrando con un’aura misteriosa.


“Questo…” Yun Che era disorientato, ma poi sentì una connessione spirituale con questo tesoro. Provò a concentrarsi e a controllarlo con la mente…


Immediatamente l’Arca Primordiale Misteriosa si sollevò in aria e andò nel luogo che aveva indicato, diventando sempre più grande. E una volta che si espanse fino a raggiungere le dimensioni desiderate, si rimpicciolì nuovamente per tornare nel palmo della sua mano.


Yun Che diede un altro comando mentale e svanì. Anche Jasmine e Hong'er scomparirono insieme a lui. Solo l’Arca Primordiale era rimasta nella sua posizione iniziale. Il mondo attorno a Yun Che cambiò velocemente, si trovò al centro di una grande sala di pietra. Le mura erano così alte che non riusciva a vedere il soffitto. Sotto di lui c’erano delle pedane circolari… che sembrava potessero ospitare a stento una persona.


Sorprendentemente era l’antica fortezza in cui era entrato e sotto i suoi piedi c’era il luogo in cui aveva salvato Hong'er.


Yun Che fissò lo spazio con uno sguardo stordito e poi dopo un altro ordine, il mondo esterno fu proiettato nella sua mente con incredibile chiarezza. Diede un altro comando e queste immagini divennero sempre più sostanziali.


“È davvero un artefatto divino dell’Antica Era, è proprio fuori dal comune.” Jasmine apparì accanto a lui, mentre si guardava attorno perfino lei aveva uno sguardo un po’ sorpreso.


“Questo è semplicemente… meraviglioso!” Yun Che sussultò. Continuò a fare delle prove. Poteva controllare liberamente l’arca, cambiarne le dimensioni ed entrare e uscire quando voleva. Inoltre, quando era nell'Arca Primordiale Misteriosa, avrebbe potuto vedere il mondo esterno.


Yun Che non aveva mai visto un’arca profound così misteriosa e incredibile come questa! Inoltre nella sua connessione spirituale esisteva chiaramente l’opzione di viaggiare per le dimensioni. Quindi doveva solo dare un comando di saltare millecinquecento chilometri ad est e l’Arca Primordiale Misteriosa avrebbe squarciato lo spazio per portarlo a destinazione!


Avrebbe avuto bisogno solo di un istante!


Ed era chiaro… che la sua autorità era secondaria, non era il principale proprietario, era di Hong'er!!


Questo significava che se Yun Che e lei avessero dato contemporaneamente due ordini… allora l’arca avrebbe ignorato gli ordini di Yun Che per seguire quelli di Hong'er.


Se lei si fosse arrabbiata e avesse voluto scacciare via il giovane dall'arca, allora Yun Che non avrebbe avuto altra scelta se non lasciare che fosse espulso dal mezzo di trasporto. Se invece Yun Che avesse voluto fare lo stesso… sarebbe stato impossibile.


In conclusione… anche se l’Arca Primordiale Misteriosa era stata resuscitata dalla potente Energia Misteriosa della Giada dei Nove Soli, Yun Che avrebbe dovuto attirare il favore di Hong'er e renderla contenta per usare confortevolmente l’arca.


Così valeva anche per la Spada Colpo Celeste Nemesi dei Diavoli.


In breve… di queste ragazze che lo seguivano, Jasmine era la sua Maestra, che però aveva anche il difficile compito di guidarlo, mentre Hong'er… doveva essere servita e riverita!!
