---
weight: 6290
title: Capitolo 629 - Crimine Imperdonabile
pubDate: 2025-02-03T07:52:46.852Z
tags:
    - atg
---





<em>CAPITOLO SPONSORIZZATO ringraziamo Gabry!</em>
<em>8 Capitoli in coda, <strong>0/5</strong></em>
<em><strong>-Schadenfreude</strong></em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Sette giorni dopo il ritorno della piccola Imperatrice Demoniaca, la cerimonia dei cento anni di regno continuò. La grande sala imperiale dei demoni che era stata distrutta, nel frattempo era stata riparata.


In confronti ai mormorii nella grande sala di quattro mesi fa, ora nella grande sala c’era il silenzio più totale. Le disposizioni erano cambiate di molto. Un grande carattere “Yun” era scritto sulla posizione del capo delle Famiglie Guardiane e il clan Helian… insieme al suo patriarca si stavano inginocchiando in mezzo alla grande sala. Non avevano nemmeno dei posti. Gli esperti che avevano disertato verso il Palazzo Huai, che appartenessero alle famiglie guardiane, ai duchi di palazzo o ad altri impareggiabili esperti erano tutti in ginocchio tremanti di paura.


“Come procedono le preparazioni alla nomina di re di Xiao Yun?”


“È tutto pronto, la cerimonia può avvenire domani. Solo… che dovrebbe scegliere la posizione del palazzo del Re Xiao.”


“Naturalmente dovrebbe essere il più vicina possibile al clan Yun.”


“Sì… il suo umile suddito ha capito.”


“Re Xiao, Xiao Yun, ha ventidue anni e deve ancora sposarsi. Dopo che diventerà re presto bisognerà decidere una regina.” La piccola Imperatrice Demoniaca guardò il clan Al Mondo:”L'amata figlia di Impareggiabile al Mondo, Numero Sette Al Mondo compierà vent'anni quest’anno. È splendida, ha un talento eccezionale e deve ancora sposarsi. Ho sentito che lei e il re Xiao sono affini, si amano e sono una coppia perfetta. Per questo avrei intenzione di farli sposare, cosa ne pensa il Patriarca Al Mondo?”


Le parole della piccola Imperatrice Demoniaca fecero spalancare la bocca a Xiao Yun, Numero Sette allo stesso modo sbalordita, sussultò e si coprì la bocca con le mani, il suo viso era rosso per l’entusiasmo e la felicità. Impareggiabile Al Mondo si alzò subito:”Che la piccola Imperatrice Demoniaca combini il matrimonio è la più grande fortuna di mia figlia. Naturalmente non avrò obiezioni… le porgo i miei ringraziamenti in vece di mia figlia per la sua gentilezza.”


“Porgo i miei ringraziamenti alla piccola Imperatrice Demoniaca.” Numero Sette Al Mondo si inginocchiò e il rossore del suo volto rivelava la sua gioia immensa.


“Ehi… Cara, sii più riservata… riservata!” Disse Numero Cinque Al Mondo tirando l’orlo della gonna della giovane.


“Riservata tua sorella!” Disse a bassa voce Numero Sette Al Mondo:”Vi ho ripagato per aver maltrattato il mio fratello Yun in passato, umpf!”


“Appunto, non sei mia sorella?” Sussurrò Numero Cinque Al Mondo ancora più confuso… Chi avrebbe pensato che la persona prima umiliata da tutti come il bastardo del continente del Cielo Misterioso sarebbe diventato… Sigh, il mondo è davvero volubile… ma in base alla personalità di quella canaglia non avrebbe portato rancore per come lo abbiamo trattato in passato… Uh, molto probabilmente… dopotutto tratta molto bene Numero Sette.


Xiao Yun si alzò dalla sedia e rispose con entusiasmo:”Porgo i miei ringraziamenti alla piccola Imperatrice Demoniaca, non deluderò affatto la Settima Sorella.”


Dopo aver detto questo non poté evitare di guardarla. I loro sguardi si incontrarono e Numero Sette gli fece la linguaccia mostrando un’espressione buffa. Il suo viso sorridente era radioso come cento fiori di primavera.


La piccola Imperatrice Demoniaca annuì lievemente:”Non può andare meglio di così. Patriarca Yun, Numero Sette Al Mondo è la perla più preziosa della sua famiglia, il vostro dono non potrà essere piccolo.”


Yun Qinghong si alzò e rispose con un sorriso:”Naturalmente. Sono sempre stato affezionato per la principessa della famiglia Al Mondo. Ora che è stato deciso questo matrimonio, sarà un evento felice per la famiglia Yun. Quando sceglieremo la data d’auspicio, porterò un enorme dono e farò una proposta di matrimonio per Xiao'er.”


Sguardi invidiosi puntarono su Massima Ambizione, che nonostante fosse composto, non poteva nascondere la sua felicità. Era agitato… all'inizio pensando a questa relazione sarebbe esploso di rabbia, ma oggi invece riteneva questo matrimonio un'enorme fortuna per tutta la sua famiglia Al Mondo. Questo perché lo Xiao Yun di adesso non poteva essere paragonato a quello del passato e questo valeva anche per la famiglia Yun.


Quattro ore passarono molto velocemente. Il gruppo di persone coalizzate con il Duca Huai rimasero inginocchiate per tutto il tempo senza muoversi. Figuriamoci interrompere i discorsi, non osarono esalare un respiro come criminali in attesa della loro sentenza… anzi, erano davvero dei criminali!


In quel momento la piccola Imperatrice Demoniaca rivolse lo sguardo verso il centro della sala. Il suo sguardo prima gentile divenne freddo in un attimo di secondo.


Anche se la gente al centro non osava sollevare la testa, la pressione della piccola Imperatrice Demoniaca era come un freddo coltello premuto sulle loro gole e li faceva tremare. Questa pressione fece abbassare ancora di più la loro testa.


“Volevo che uccideste i nove clan del duca Huai in dieci giorni! Sono passati sette giorni, quali sono i vostri progressi?”


Il tono che aveva usato era completamente diverso, era cupo al punto da soffocarli.


La piccola Imperatrice Demoniaca non aveva fatto questa domanda a qualcuno in particolare e i pochi patriarchi che erano in ginocchio di fronte risposero per primi:”I-i quattro clan sotto il padre del Duca Huai, i tre sotto sua madre e le due famiglie di sua moglie sono state tutte condannate a morte, non è rimasto un solo membro…”


“Quelli all'esterno della capitale sono stati tutti eliminati, la… la piccola Imperatrice Demoniaca può stare tranquilla.”


“I corpi, come ha ordinato, sono stati tutti bruciati pubblicamente di fronte ai cancelli della città… non è rimasto nemmeno una briciola di loro.”


“Naturalmente non oseremmo tardare ad eseguire i suoi ordini…”


Helian Kuang tirò fuori agitato un po’ di tavolette di giada e le alzò con entrambe le mani:”Sotto il Palazzo Huai c’era una stanza segreta che deve essere ancora distrutta, abbiamo trovato questa tavoletta all'interno… Lì è iscritta l’arte della Fiamma Diabolica… la piccola Imperatrice Demoniaca ha dei poteri divini, quindi naturalmente questa tecnica non è degna di essere guardata da lei, solo che in essa è registrato un qualche tipo di tecnica di fuga… molto probabilmente l’ha usata il Duca Ming per scappare quel giorno.”


La piccola Imperatrice Demoniaca si accigliò e attirò la tavoletta nelle mani di Helian Kuang nelle sue mani. Yun Che, seduto accanto a suo padre, osservò le tavolette che contenevano un’energia malvagia. La tecnica che il Duca Ming aveva usato quel giorno era estremamente strana e nemmeno la piccola Imperatrice Demoniaca era riuscita a capire dov'era fuggito. Tuttavia se avesse compreso come funzionava, la prossima volta il Duca Ming non sarebbe riuscito a scappare.


La piccola Imperatrice Demoniaca stese la tavoletta e in effetti notò la tecnica di fuga. La guardò con indifferenza e poi la richiuse.


“Piccola Imperatrice Demoniaca, ho fatto una scoperta mentre uccidevo tutti i membri sopravvissuti del clan Huai.” Bai Yi si affrettò portando una tavoletta ancora più grande:”L’abbiamo trovata in una stanza segreta del Palazzo Huai. Su di essa sono incisi tutti… tutti…” Bai Yi deglutì e poi continuò:”Tutti i nomi delle persone che hanno disertato verso il Palazzo Huai. Può… dare un’occhiata.”


Molti sussultarono e iniziarono a sudare.


“Non c’è bisogno!” La piccola Imperatrice Demoniaca tuttavia non la guardò nemmeno e disse a bassa voce:”Consegnatela al Palazzo del Duca Xing, poi mandate un ordine, entro tre giorni tutti quelli sulla lista dovranno usare il proprio sangue per scrivere una lettera in cui confessano le loro colpe. Poi verranno tutte affisse sul muro a nord della città per essere mostrato in pubblico per tre anni! In tal caso li lascerò andare e non perseguirò la questione. Tuttavia se dopo tre giorni qualcuno sulla lista non avrà affisso la sua lettera sul muro verrà trattato come il Palazzo Huai… e sarà annientato senza pietà!”


Un altro ordine sanguinoso fu pronunciato dalla piccola Imperatrice Demoniaca.


Lo sguardo di Yun Che si animò. Questo perché era un comando davvero brillante. A parte Bai Yi, nessun altro avrebbe visto i nomi sulla lista, nonostante la tavoletta fosse molto grande, poteva essere incompleta. Tuttavia l’ordine di uccidere senza pietà avrebbe spinto tutti quelli che si erano coalizzati con il Duca Huai a confessare le proprie colpe.


Così tutti coloro che avevano tradito il clan dell’Imperatore Demoniaco sarebbero stati riconosciuti da tutti.


Tuttavia, i membri delle Famiglie Guardiane e dei Palazzi tirarono un sospiro di sollievo. Essere perdonati con una lettera fatta col sangue era un evento gioioso per loro, ma proprio quando si rallegrarono, la prossima frase della piccola Imperatrice Demoniaca li fece sussultare.


“Le Famiglie Guardiane e i Palazzi dei Duchi possono scordarsi di scrivere la lettera.” La piccola Imperatrice Demoniaca divenne severa all'improvviso:”Gli altri che seguivano gli ordini del Duca Huai potevano aver seguito ciecamente la folla, eppure le colonne portanti dell'Illusory Demon Realm sono state complici di tradimento! È un crimine imperdonabile! Se foste perdonati così facilmente come sarei degna di essere l’imperatrice?! Come potrei essere degna degli antenati che hanno portato la pace nel regno!”


I sette patriarchi e i duchi si raggelarono. Un anziano Monarca gridò in lacrime:”Piccola Imperatrice Demoniaca, conosco le mie colpe, ma non sapevo dei crimini del Palazzo Huai…”


“Non c’è bisogno di dire altro.” La piccola Imperatrice Demoniaca lo interruppe bruscamente e diede un colpo al suo trono. All'improvviso, con un rombo, il trono si mosse a destra rivelando una stanza di pietra nascosta. Dietro la porta c’era una stanza spaziosa ma oscura.


Si apriva raramente, era utilizzata occasionalmente mentre si discuteva di importanti segreti.


“La cerimonia finirà, non ho nient’altro da dire.” La piccola Imperatrice Demoniaca si girò e disse impassibile:”Potete andare tutti, gli ospiti che provengono da lontano possono tornare questo pomeriggio.” Dopo una breve pausa, la sua voce divenne gelida:”Le Famiglie Guardiane e i duchi colpevoli rimarranno qui!”


La piccola Imperatrice Demoniaca si girò ed entrò nella stanza di pietra.


Aveva annunciato di colpo la fine della cerimonia come aveva fatto l’ultima volta. Alcune persone avevano ancora qualcosa da dire, ma quando sentirono l’ultima sua frase, chiusero subito la bocca senza osare dire un’altra parola. Con cautela lasciarono i loro posti e uscirono in maniera composta dalla Sala Imperiale dei Demoni.


Guardando Yun Che, che non era seduto dritto e non accennava a muoversi, Xiao Yun chiese con curiosità: “Fratellone, non hai intenzione di… andartene?”


“Ma…” Xiao Yun rabbrividì pensando alla piccola Imperatrice Demoniaca, era evidente che lei non volesse che gli altri rimanessero, voleva gestire personalmente il problema dei traditori. Temeva che se Yun Che l’avesse provocata…


“Ho già detto di non preoccuparti per me. Sbrigati e vai a trovare la Settima Sorella!” Yun Che fece un cenno:”Quando se n’è andata ti ha guardato per almeno sette o otto volte. Se non la insegui potrebbe arrabbiarsi e non sposarti.”


“Ohoh.” Yun Qinghong rise lievemente:”Xiao'er, andiamo. Il tuo fratellone ha sicuramente le sue ragioni per rimanere indietro, non c’è bisogno di preoccuparsi. Prenditi cura di te prima. Molti ti stanno aspettando proprio per parlarti.”


“Ah?” Xiao Yun si girò e in effetti vide che all'entrata della grande sala molti si stavano muovendo lentamente e stavano guardando costantemente verso la sua direzione.


“Vai.” Yun Qinghong lo trascinò e poi sorrise a Yun Che senza chiedere nulla.


Molto presto la folla si disperse. Erano rimasti solo i Duchi e le Famiglie Guardiane. Senza un ordine della piccola Imperatrice Demoniaca nessuno osò alzarsi. Tutte le loro fronti erano cosparse di sudore e stavano usando le loro mani tremanti per asciugarselo, ma non appena lo facevano la loro pelle sarebbe diventata di nuovo fradicia.


Yun Che li scorse con lo sguardo ma non c’era una sola traccia di pietà nei suoi occhi. Poi si alzò e andò verso la stanza di pietra dov'era entrata la piccola Imperatrice Demoniaca.
