---
weight: 647
title: Capitolo 647 - Tutto Cambiato
pubDate: 2025-02-03T07:52:46.854Z
tags:
    - atg
---





<em>CAPITOLO SPONSORIZZATO ringraziamo Attilio!</em>
<em>8 Capitoli in coda, <strong>0/5</strong></em>
<em><strong>-Schadenfreude</strong></em>


Milioni di miglia di spazio furono attraversate in un istante.


“Woooow! Così questo è l’interno dell’arca profound… è così grande! È perfino molto più grande della più enorme arca profound della nostra famiglia!”


Al centro del primo strato dell’antica fortezza all'interno dell’Arca Primordiale Misteriosa, Numero Sette continuava a guardarsi in giro. Aveva la bocca spalancata e continuava a gridare per lo stupore.


“C'è solo un’antica fortezza nell'arca, al di fuori c’è uno spazio incredibilmente grande… è ancora più ampio di quanto tu possa immaginare.” Disse con un tono misterioso Yun Che. In quanto padrone dell’arca, conosceva la situazione all'interno di questo tesoro. L’arca profound si era risvegliata dal suo silenzio mentre il potere della Giada dei Nove Soli e le leggi di questo mondo iniziavano ad operare. A parte l’antica fortezza, la terra prima secca era diventata lussureggiante e piena di ogni tipo di Bestie Misteriose, c’erano anche rari fiori e creature bizzarre.


“Con un’arca profound così enorme, è sorprendente che non senta alcuna vibrazione di energia, non posso nemmeno capire se si muove o no.” Numero Uno Al Mondo sussultò per l’ammirazione:”Il mondo è così grande, esistono perfino tesori del genere.”


Anche se Numero Uno Al Mondo era impressionato e sorpreso. Non chiese a Yun Che da dove provenisse perché capiva che sarebbe stato indiscreto. Tuttavia Yun Che disse spontaneamente:”Ho ottenuto per caso quest’arca profound dell’era primordiale. Ha il suo mondo e una coscienza spirituale unica. Ora mi ha identificato come il suo padrone e nessuno potrebbe portarmela via… ma spero comunque che il fratello Al Mondo lo mantenga segreto per me. Anche se è impossibile rubarmela, se venisse presa di mira a causa dell’avidità, le mosche che verrebbero a disturbarmi sarebbero davvero noiose.”


“Ahah, fratello Yun, non ti preoccupare. Sei stato così onesto con me, come potrei fare una cosa del genere.” Disse con sincerità Numero Uno Al Mondo.


“Fratellone, quanto tempo ci vuole per arrivare al continente del Cielo Misterioso?” Chiese con entusiasmo Xiao Yun.


“Oh, ci siamo già.” Disse Yun Che.


“Uh? Siamo già arrivati?” I tre erano sbalorditi.


“Sì… siamo arrivati un terzo di secondo dopo che siamo entrati. Ci siamo fermati già da molto tempo.” Disse con calma Yun Che… ma in realtà si stava godendo le loro reazioni esagerate.


“Così… così presto?!” Xiao Yun spalancò ancora di più la bocca, stava perfino balbettando:”Nostro padre ha detto che il continente del Cielo Misterioso è a milioni di miglia di distanza dall'Illusory Demon Realm. Anche per i viaggi dimensionali… questa velocità è troppo esagerata! Sono milioni di miglia!”


“Usciamo fuori.” Disse Yun Che. Stava ansimando lievemente: continente del Cielo Misterioso… Nazione Ventoblu, finalmente sono tornato… dovete essere tutti sani e salvi…


Rilasciò la sua percezione e controllò il consumo dell’arca, fu piacevolmente sorpreso. Era stato solo meno di un quinto! Molto di meno di quanto si aspettasse!!


In queste condizioni, figuriamoci tornare nel Regno Demoniaco Illusorio… non doveva essere un problema nemmeno andare avanti e indietro per più di dieci volte!


Non perché l’Arca Primordiale Misteriosa non consumasse molto… ma perché l’energia della Giada dei Nove Soli era troppo enorme! La sua capacità superava la comprensione di Yun Che. Dopotutto era la Giada Divina che proveniva dal Divino Corvo Dorato!


La luce rossa circondava l’area e il panorama di fronte ai suoi occhi cambiò rapidamente. Una brezza un po’ secca e calda soffiò mischiata ad un po’ di polvere. C’era una terra vasta e montagne attorno, ma la vegetazione era tutta appassita. Si potevano vedere occasionalmente degli alberi spezzati e l’aria portava una desolazione e una forte solitudine.


Yun Che:”...”


“Qui… siamo già nel continente del Cielo Misterioso?” Numero Sette Al Mondo si guardò attorno, ma non c’era nessuno nell'area; non sembrava nemmeno che ci fossero tracce di Bestie Misteriose.


“Sembra che siamo arrivati in un luogo molto desolato.” Anche Xiao Yun stava esaminando i dintorni.


“La densità degli elementi è molto debole, quindi il livello di Energia Misteriosa qui dovrebbe essere molto basso.” Numero Uno Al Mondo si accigliò e disse:”Fratello Yun, è questa la Nazione Ventoblu di cui parlavi?”


“...Dovrebbe essere.” Yun Che si accigliò lievemente. Si guardò attorno e si girò verso i fratelli Al Mondo dicendo:”Nemmeno io sono sicuro se sia la Nazione Ventoblu o no, ma… avete un modo per nascondere le vostre orecchie e le vostre ali? Anche se il continente del Cielo Misterioso ha delle note storiche riguardo al clan degli elfi, non credo siano apparsi da più di mille anni.”


Numero Uno Al Mondo capì immediatamente e annuì:”Nessun problema.”


Circolò la sua Energia Misteriosa e le sue ali trasparenti si piegarono per poi nascondersi tra i suoi abiti. Le sue orecchie appuntite furono avvolte da una luce verde, che poi scomparì, divennero come normali orecchie umane… Questa non era una vera trasformazione, ma una copertura di Energia Misteriosa. Finché un coltivatore non avesse avuto un livello superiore al suo e non si fosse concentrato sulle sue orecchie, non sarebbe stato notato.


Anche Numero Sette Al Mondo usò lo stesso metodo per nascondere le ali e le sue orecchie.


“Fratellone, la tua espressione... sembra molto seria. C’è... un problema?” Chiese Xiao Yun. Recentemente Yun Che aveva desiderato ardentemente di tornare nel continente del Cielo Misterioso. Quando erano nell'arca profound poteva sentire quanto era entusiasta il giovane. Ora che erano arrivati avrebbe dovuto sorridere radioso… eppure era accigliato e serio.


Yun Che guardò in avanti e disse:”Niente… sento una strana sensazione. Fatemi andare su e confermare la nostra posizione.”


Quando finì di parlare, Yun Che balzò con forza in alto. Prima che il suo corpo toccasse le nuvole, vide una grande città in lontananza ad ovest. Si fermò a mezz'aria per guardarla.


Quella è… Città Luna Nuova!!


Anche se Città Luna Nuova non era grande, era comunque una delle città principali della Nazione Ventoblu. Dato che la sua posizione era nell'area centrale del dominio Ventoblu, il flusso di visitatori era grande ed era molto animata. Di mattino dovevano esserci molte persone in viaggio lì.


Eppure Yun Che non vedeva nessuno. Ora la città centrale di Ventoblu dava una sensazione spenta… e guardandola sa lontano sembrava coperta da una foschia.


In base alla posizione di Città Luna Nuova, Yun Che si ricordò di quando era passato nella foresta sotto di lui. All'inizio quando aveva lasciato clan della Nuvola Vagante, era passato di qui mentre coltivava lungo la strada… ma in teoria doveva essere un posto pieno di verde e di vita, abitato da molte Bestie Misteriose di basso livello. Ora invece era nel caos, come se fosse stato bruciato da un mare di fiamme e fosse stato schiacciato da migliaia di soldati.


Cos'è successo?


Cos'è successo a Città Luna Nuova?


Yun Che iniziò a provare inquietudine. Atterrò velocemente si accigliò e disse:”Andiamo! Sbrighiamoci e andiamo verso Città Luna Nuova… la situazione non mi torna.”


“Ah, Città Luna Nuova?” Xiao Yun stava per fare domande quando Numero Sette Al Mondo lo trascinò e disse:”Non fare troppe domande, sbrighiamoci prima!!”


Avevano visto tutti l’espressione insolita di Yun Che. Anche di fronte al Palazzo Huai era pieno di energia e rideva… ma ora era così incupito da fare paura. Una volta che finì di parlare, il giovane si affrettò verso ovest e i tre lo seguirono immediatamente.


“La terra qui sembra aver subito una distruzione su larga scala e l’atmosfera sembra un po’ desolata.” Numero Uno Al Mondo disse con calma:”Fratello Yun, è la Città Luna Nuova che hai menzionato?”


“No.” Yun Che si accigliò volando ancora più velocemente. “Il tempo che ho trascorso lì non è stato molto, ma è stato il posto che ha cambiato il mio destino. Era una delle città più animate della nazione Ventoblu, ma ora sembra senza vita. Non è uguale a prima… cos'è successo?”


Yun Che strinse i denti e provò a non fare ipotesi sempre più spaventose. In quel momento si rese conto di una debole ondata di Energia Misteriosa a poche miglia di distanza di fronte a lui. Le sue palpebre fremettero, rallentò e volò verso di essa.


Vide un po’ di rocce alte quanto un essere umano di fronte a lui. Dietro di esse c’erano diciassette aure di Energia Misteriosa a diversi livelli. La più forte era al settimo livello dello Stadio Spirito Misterioso e la più debole era appena entrata nel Stadio del Vero Misterioso. Si nascondevano dietro le pietre cercando di sopprimere la propria aura… ma come potevano nascondersi dalla percezione di Yun Che?


Yun Che rallentò e si avvicinò, una persona vestita di bianco caricò da dietro la roccia. La sua Energia Misteriosa esplose e caricò verso di lui tenendo una brillante spada lunga e gridando con odio:”Cane traditore della Divina Fenice, muori!!”


La persona che si era precipitata verso di lui era la più potente tra i diciassette, ma come poteva essere una minaccia per Yun Che? Il giovane non si mosse, fece solo un cenno verso la persona che lo stava attaccando… ma fu in quel momento che vide chiaramente la faccia di quella persona. La sua espressione cambiò, cercò di ritrarre l'Energia Misteriosa che aveva rilasciato e allo stesso tempo sporse l’altro braccio per bloccare Numero Uno Al Mondo che stava caricando verso di loro:”Non attaccate!!”


Anche se Yun Che aveva mosso con noncuranza il palmo e aveva ridotto del novanta per cento la sua Energia Misteriosa, ora il suo potere era soverchiante. Un attacco impercettibile per lui non era un colpo che un’altra persona avrebbe potuto sopportare. La spada nella sua mano si crepò e gli cadde di mano, mentre l’uomo fu scaraventato contro un’enorme roccia dietro di lui… Il suo volto divenne pallido, era seduto a terra immobile e il suo corpo stava tremando per il dolore, ma la determinazione e l’odio nei suoi occhi non si ridusse.


“Istruttore!!”


“Istruttore Sikong!!”


La gente in agguato dietro la roccia si fecero cogliere dal panico e si radunarono accanto a lui per esaminare le sue ferite. Yun Che fece un po’ di passi, guardò la persona a terra e disse:”Fratello maggiore… Sikong?”


La persona di fronte a lui era molto diversa rispetto a quello che ricordava. I suoi bei capelli lunghi erano spariti rimpiazzati da capelli corti e scompigliati. Il suo abito non era lussuoso, era liso, danneggiato e c’erano delle lievi tracce di sangue. Il volto nella sua memoria era brillante e pulito come una giada… ma ora era ricoperto di cicatrici… una aveva quasi raggiunto il suo occhio.


La sua espressione era cambiata… non c’era gentilezza, solo lo sguardo crudele di un lupo disperato.


Ma i suoi lineamenti… era ovviamente la persona che l’aveva aiutato la prima volta che era entrato nel Palazzo Misterioso Ventoblu e gli aveva fatto da guida, Sikong Du!


Quando aveva gridato “fratello maggiore Sikong” anche la persona a terra lo osservò. In quell'istante fremette e strabuzzò gli occhi:”Yun… Yun Che?”


Sentendo queste parole, tutti guardarono il giovane sbalorditi.


“Il Fratello Maggiore Sikong lo ha appena chiamato… Yun Che? Quale… quale Yun Che?”


“Sembra… sembra proprio simile al ritratto nel Palazzo Misterioso… no, sembrano proprio uguali!”


“Impossibile! Yun Che è morto tre anni fa, come può essere lui! Inoltre sta indossando…” il giovane guardò i motivi del Corvo Dorato sul petto di Yun Che e mormorò:”Uh? Non sembra… della fenice?”


Yun Che era appena entrato nel clan dell’Imperatore Demoniaco e si era sposato da nemmeno un mese, i suoi abiti avevano per lo più i motivi del Corvo Dorato e delle sue fiamme. Il motivo per cui era stato aggredito da loro era perché… da lontano avevano visto i suoi abiti e li avevano scambiati per quelli della fenice.


Yun Che si avvicinò a Sikong Du e disse:”Fratello maggiore Sikong, sono io! Dovete aver pensato tutti che fossi morto tre anni fa… ma sono vivo! Nel Palazzo Misterioso sei stato tu a portarmi nel padiglione delle spade e mi hai guardato prendere lo spadone Emperor Profound! Sei stato anche tu a portarmi nella Sala Supreme Profound e nel palazzo interno… allora quando ero diretto al clan del Cielo Ardente, mi hai detto la sua posizione!”


Le parole di Yun Che fecero fremere Sikong Du. Afferrò le braccia di Yun Che di scatto mentre tremava per l'entusiasmo:”Yun Che… sei davvero tu… non sei morto… non posso credere che non eri morto!”


“Sì! Non sono morto!” Yun Che annuì:”Fratello Maggiore Sikong, cos'è successo? Cos'è accaduto a Città Luna Nuova? Non eri l’istruttore del Palazzo Misterioso Luna Nuova? Come sei diventato così? Cos'è successo… dimmelo presto!”
