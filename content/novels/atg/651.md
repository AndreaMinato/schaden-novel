---
weight: 651
title: Capitolo 651 - Battaglia Finale Disperata!
pubDate: 2025-02-03T07:52:46.855Z
tags:
    - atg
---





<em>CAPITOLO SPONSORIZZATO ringraziamo Attilio!</em>
<em>4 Capitoli in coda, <strong>0/5</strong></em>
<em><strong>-Schadenfreude</strong></em>


La sabbia gialla riempiva il cielo della città imperiale e la terra tremava mentre il sangue scorreva a fiumi e i cadaveri ricoprivano i campi.


La battaglia feroce che era durata un intero giorno era risultata nella rottura delle barriere di Ventoblu. L'ultima linea difensiva era già stata premuta contro le porte della città dall'enorme esercito della Divina Fenice.


I soldati della divina fenice erano vestiti di rosso. Le loro armature e le loro armi scarlatte che emettevano un’aura ardente erano state raffinate tutte dalle fiamme della setta della Divina Fenice. Non solo erano leggere, ma avevano delle capacità difensive e offensive formidabili, non era qualcosa con cui l’equipaggiamento dell’esercito di Ventoblu potesse rivaleggiare.
Inoltre la forza media dei soldati della Divina Fenice era superiore. Non sarebbe esagerato dire che una truppa dei loro soldati poteva combattere contro dieci truppe di Ventoblu!


La terra era stata macchiata di rosso da tempo, il suo colore era ancora più acceso delle armature scarlatte dell’esercito della Divina Fenice. Innumerevoli corpi erano sparsi per ogni pollice di terra, eppure questo massacro continuava.
Diverse centinaia di migliaia di soldati avanzavano maestosamente in avanti. Arrivavano fino all'orizzonte e sembravano un’onda anomala color rosso sangue che proveniva dalle profondità dell’inferno per inghiottire la Nazione Ventoblu.


Rimanevano meno di centomila truppe dei milioni dell’unità che la città imperiale Ventoblu aveva radunato insieme a fatica. Eppure persistevano nella loro lotta disperata, urlando finché la loro voce non diventava roca, tuttavia le loro voci iniziarono a riempirsi di dolore e disperazione.


Innumerevoli frecce piovvero dalle mura, questo rallentò lievemente l’avanzata dell’esercito. In mezzo alle mura della città, il comandante dell’esercito Feng Yunlie, ruggiva comandi. La sua voce era diventata da tempo roca, ma ogni sua intervento era ancora pieno di maestosità.


Cang Yue rimaneva in silenzio non lontana dalla sua destra. Oggi non indossava la corona di fenice e i suoi capelli neri come la pece danzavano tra le correnti della guerra. Osservò in silenzio la carneficina, ma la sua espressione non conteneva tristezza o disperazione. Anzi era calma come uno specchio d’acqua… perché questo giorno sarebbe arrivato comunque, non era qualcosa che si poteva evitare.


Accanto a lei c’erano Dongfang Xiu e Qin Wushang. Mentre guardavano il sangue dei loro martiri che veniva schizzato per le porte della città e il numero di soldati che diminuiva sempre di più, avevano perso da tempo la loro compostezza e i loro occhi scattavano verso Cang Yue più e più volte mentre cercavano di trattenersi dal parlare.


La tempesta di frecce iniziò a placarsi e presto svanì nel nulla. Dato che la più grande minaccia era stata rimossa, l’esercito della Divina Fenice che aveva già ottenuto il vantaggio avanzò con energia e in un batter d’occhio spinsero l’ultima linea difensiva di Ventoblu sull'orlo del collasso.


“Generale Feng, abbiamo finito le frecce!!”


La notizia non fece muovere di un pollice Feng Yunlie. I suoi occhi divennero rossi e gridò:”Aprite le porte della città!!”


Le porte della città si aprirono gradualmente sferragliando. Feng Yunlie si girò e si rivolse all'imperatrice Cang Yue:”Imperatrice, permetta al Capo Palazzo Dongfang di scortarla…”


“Non dica altro.” La voce di Cang Yue conteneva un’incredibile risoluzione e calma:”Ho giurato di vivere o perire insieme alla città imperiale Ventoblu!”


“Thump.” Feng Yunlie cadde in ginocchio e si prostrò verso Cang Yue:”Poter servirla è un onore per me! E nella prossima vita dedicherò la mia vita ai suoi ordini!”


“Clash!”


Feng Yunlie alzò la lama e saltò giù dal muro urlando con voce tonante:”Uomini di Ventoblu, seguitemi… massacrate questi cani selvaggi dell’Impero della Divina Fenice!!”


Le porte della città si aprirono e tutti gli arcieri avevano gettato via i loro archi d’acciaio per raccogliere spade affilate o lance. Gridarono mentre si precipitavano fuori dalle porte della città.


In quel momento tutti ormai potevano vedere il momento in cui la città imperiale sarebbe capitolata. Dongfang Xiu e Qin Wushang si scambiarono un’occhiata prima di annuire con amarezza.
Dongfang Xiu avanzò silenziosamente, ma prima che potesse alzare la mano sentì Cang Yue dire con voce gelida:”Capo Palazzo Dongfang, se osa colpirmi per farmi perdere i sensi e portarmi via, mi morderò la lingua e mi suiciderò nel momento in cui mi sveglierò!”


Dongfang Xiu si congelò sul posto e lasciò cadere la mano sul fianco mentre sospirava.


L’esercito della Divina Fenice avanzava costantemente, sembrava non ci fosse una fine alle loro cariche. Nel frattempo la città imperiale stava facendo il suo ultimo sforzo e gli arcieri gridavano mentre caricavano fuori dalle porte.


“Chiudete le porte della città… seguitemi per uccidere!!!”


Il ruggito di Feng Yunlie risuonò nell'aria e le porte iniziarono a chiudersi lentamente emettendo un rimbombo. Avevano sigillato l’ultima difesa della città, ma al tempo stesso aveva bloccato la loro ultima via di ritirata.


Cang Yue era sul muro e sentì i ruggiti dei soldati mentre osservava il campo di battaglia cosparso di sangue. Non riusciva più a mantenere la calma e ora i suoi occhi erano velati di lacrime. Alzò le mani e usò tutta la sua Energia Misteriosa per gridare:”Guerrieri di Ventoblu, avete combattuto fino a questo punto, dimostrando che siete già i più grandi eroi della nazione!
Anche se la nostra terra natia è stata saccheggiata da questi banditi, il paese ricorderà sempre il vostro sangue e i vostri spiriti eroici! Io, insieme a tutti i figli e alle figlie di Ventoblu, ricorderemo per sempre i vostri spiriti indomiti!”


“Sono proprio dietro di voi ora! Condividerò l’ultima gloria insieme a voi… e vivrò o morirò con essa!”


La voce di Cang Yue risuonò nelle orecchie di ogni soldato di Ventoblu. Il loro sangue bruciò e le loro espressioni furono sfigurate dalla furia, sinistre come quelle di un demone. I loro occhi erano già diventati scarlatti come dei lupi assetati di sangue mentre la loro aura iniziava ad infiammarsi…


Un ruggito tonante risuonò per il cielo tinto di rosso. Non c’era una via di fuga e la morte era proprio alle porte, eppure non sentivano alcun terrore. Invece usarono tutte le loro forze, il loro intento combattivo, la furia e il risentimento contro l’esercito della Divina Fenice che era da tempo simbolo di terrore.


L’aria che portava l’odore del sangue divenne esagitata mentre le grida per il campo di battaglia diventavano sempre più rumorose. I soldati di Blue non conoscevano dolore, terrore o morte. Di fronte all'assalto dell’esercito della Divina Fenice, abbandonarono ogni difesa e ritirata. Gridarono con ferocia mente puntavano le loro spade e le loro lance verso i punti vitali del nemico.


Ad alcuni di loro si spezzarono le ossa per l’impatto contro le armature dei nemici, ma queste persone usarono le punte delle loro ossa rotte per puntarle alle gole dei nemici. Molti soldati erano stati disarmati perché le loro armi erano state frantumate dal nemico, alcuni caricavano in avanti nonostante fossero stati impalati e altri si erano spaccati le dita per creare una fessura nelle armature nemiche.
Alcuni erano stati scaraventati via dall'avanzata della cavalleria pesante, ma si rifiutavano di perdere i sensi e continuarono a precipitarsi nella mischia come tigri affamate, trascinando giù i cavalieri della loro cavalcature per permettere ai loro compagni di trapassare la gola al nemico.


L'odore del sangue divenne sempre più denso. Una battaglia che prima era unilaterale stava giungendo alla fine, all'improvviso cambiò drasticamente.
La forza e l’equipaggiamento di ogni soldato della Divina Fenice era dieci volte migliore rispetto a quelli dell’esercito di Ventoblu, ma durante la sua resistenza finale, ogni soldato di Ventoblu era riuscito ad uccidere almeno un soldato nemico nella tomba.


Altri cinquantamila soldati di Ventoblu morirono miserabilmente mentre i loro nemici… avevano perso più di cinquantamila truppe, ma non c’era alcuna disperazione nei loro volti, anzi sembravano dei demoni sinistri… i loro occhi e le loro aure sembravano dei diavoli vendicatori che provenivano dall'abisso.


Non stavano lottando per vincere, ma per combattere contro il loro fato!


Eppure l’esercito della Divina Fenice così superiore iniziò a tremare. Sull'orlo della loro vittoria finale non stavano affrontando avversari che avevano perso ogni speranza e morale… invece avevano spiriti impavidi che non temevano la morte!


“Sss…” Nell'aria sopra l’esercito della Divina Fenice, il colorito di Duan Qinghang, il secondo in comando dell’esercito, diventò verde e sussultò. Non solo lo spirito combattivo dei soldati di Ventoblu si era acceso al limite, vide perfino il loro fuoco vitale bruciare… ognuno di loro aveva un potere minuscolo, ma allo stesso tempo aveva raggelato lui, un Trono di sesto livello:”Quell'imperatrice di Ventoblu… con sole poche parole ha fatto impazzire completamente i soldati!”


“Fiuu!” Qi Zhencang, il comandante dell’Esercito della Divina Fenice, sospirò e disse:”È stata sul trono per meno di tre anni ed è solo una ragazzina di vent'anni, ma è diventata già il supporto spirituale dell’esercito! Se non fosse stato per lei non saremmo in questa situazione difficile.”


“In tutti questi anni ha gestito con perfezione il fragile potere militare di Ventoblu usando ogni sorta di conformazione del terreno e formazione per bloccarci e colpire i nostri soldati. L’abbiamo pregata ripetutamente di arrendersi e abbiamo promesso che, finché avesse fatto così, non solo le sarebbe stata risparmiata la vita, sarebbe stata anche designata come signora dei territori di Ventoblu, eppure ha rifiutato!
Ora che le nostre truppe le sono alle calcagna, nonostante avesse innumerevoli possibilità di fuggire, invece è rimasta dietro le sue truppe giurando di vivere o morire insieme a loro... con questo tipo di sovrano, una ragazza di soli vent'anni, che motivo avrebbero per non combattere disperatamente fino alla fine?!”


“Onestamente, io, Qi Zhencang, non ho mai ammirato davvero una donna prima… lei è la prima!”


Duan Qinghang aggrottò le sopracciglia mentre rispondeva:”L’aura del nostro esercito si sta indebolendo e ci sono alcuni che si stanno ritirando dalla battaglia… tsk!”


“Perché non state entrando in azioni?! Perché rimanete lì a guardare!!”


Risuonò una voce da dietro di loro. I due si girarono e si inchinarono rispettosamente:”Diciannovesimo Anziano, quarantatreesimo Anziano.”


I due uomini di mezz'età vestiti con abiti scarlatti erano apparsi all'improvviso dietro di loro; avevano occhi brillanti e barbe che sembravano fatte di fuoco. Le fenici dorate ricamate sui loro abiti rappresentavano la loro posizione rispettata: Anziani della setta della Divina Fenice!


Tra i tre grandi comandanti dell’esercito, solo Feng Huwei proveniva dal setta, ma in ogni settore militare ci sarebbe stato un supervisore della setta della Divina Fenice. E nel reggimento principale ci sarebbero stati due Anziani a controllare la situazione. Normalmente non sarebbero intervenuti.
In quanto Anziani e potenti Signori che guardavano dall'alto in basso il mondo, non erano adatti ad interferire in questo tipo di battaglia. Inoltre disdegnavano anche interferire. I loro doveri erano di osservare i movimenti e lo sviluppo dello scontro per poi riferirlo a Feng Hengkong.


E ora erano diventati impazienti.


“Sono passati tre interi anni, eppure non possiamo conquistare questa piccola nazione! Il maestro della setta si è già arrabbiato molte volte! La città imperiale è proprio di fronte ai vostri occhi, eppure una battaglia di un intera giornata non è riuscita a distruggerla!
Inoltre avete perso decine di migliaia di truppe d’élite in sole due ore! Questo è semplicemente assurdo!” Il diciannovesimo Anziano Feng Feiheng ruggì con furia:”Come dovrei riferirlo al maestro della setta?!”


Qi Zhencang sorrise con amarezza e rispose:”Prego i due Anziani di non preoccuparsi, gli ultimi resti dell’esercito di Ventoblu si sono consegnati alla morte. Sul campo di battaglia, le truppe che sono con le spalle al muro e sono disposte a combattere fino alla fine sono le più spaventose.
Non possiamo permetterci di essere negligenti nei confronti di uno spirito combattivo così ardente… Al momento potremmo dover sacrificare decine di migliaia di truppe per distruggere completamente il loro esercito.”


“Umpf!” Feng Feiheng si arrabbiò:”Perché decine di migliaia dei nostri soldati dovrebbero accompagnare questi esseri inferiori nella morte?! All'inizio ci aspettavamo meno di poche decine di migliaia di perdite durante la conquista della città imperiale, così non abbiamo deciso di intervenire, ma sembra che sia stato un grande errore! Se continuiamo così, anche se conquisteremo la città imperiale… non avremmo più la faccia di tornare dal nostro Maestro della setta!”


“Feiying!” Disse Feng Feiheng.


“Eheheh.” Il quarantatreesimo Anziano, Feng Feiying, rispose immediatamente. Con una risata piatta, si alzò e volò verso le porte della città imperiale Ventoblu. L’aura indomita di un Signore avvolse l’area sopprimendo istantaneamente la maggior parte delle grida del campo di battaglia.
Guardò giù e osservò le formiche raggruppate sotto di sé. Le sue braccia iniziarono a ricoprirsi di fuoco e con un cenno, scagliò una sfera di fiamme della fenice verso le porte della città.
