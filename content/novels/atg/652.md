---
weight: 652
title: Capitolo 652 - Tempesta di Rabbia
pubDate: 2025-02-03T07:52:46.855Z
tags:
    - atg
---





<em>CAPITOLO SPONSORIZZATO ringraziamo Attilio!</em>
<em>3 Capitoli in coda, <strong>0/5</strong></em>
<em><strong>-Schadenfreude</strong></em>


Un’aura soffocante piombò dall'alto facendo alzare la testa a Dongfang Xiu. Vide la sfera di fuoco volare verso di loro… sembrava minuta, ma portava una forza imponente che lo fece tremare… perché era fatta dalle fiamme della fenice di un Signore!


Dongfang Xiu si congelò sul posto e impallidì per la paura. Usò il suo corpo per fare da scudo a Cang Yue e attivò tutta la sua Energia Misteriosa per poi gridare:”Andatevene… andatevene tutti da qui!!”


Booom!!


La voce di Dongfang Xiu fu sovrastata dai rumori della battaglia e il proiettile cadde a terra creando un’esplosione devastante. Un pilastro di fuoco si precipitò sulle porte della città imperiale, sembrava che un vulcano dormiente fosse eruttato all'improvviso.


Oltre duemila soldati di Ventoblu furono avvolti dalla tempesta di fiamme e furono inceneriti senza pietà, il numero dei feriti che erano stati scaraventati via dall'esplosione erano innumerevoli. Feng Yunlie si schiantò contro le mura delle città. Il suo corpo era ricoperto di sangue e non riuscì a rialzarsi per molto tempo. Dietro di lui le porte della città erano già state ridotte sull'orlo del collasso.


Dongfang Xiu usò tutte le sue forze per bloccare l’impatto riuscendo ad uscirne illeso in qualche modo mentre proteggeva Cang Yue. Guardò con furia il cielo, ma gli abiti di fenice con i motivi dorati lo allarmarono, perché quei simboli rappresentavano un Anziano della setta della Divina Fenice!!


E per ottenere una carica del genere, la propria forza misteriosa doveva essere almeno al quinto livello del Stadio Tiranno Misterioso!


Così quell'uomo… doveva essere almeno un Signore negli stadi intermedi! Un’esistenza terrificante a cui la sua città imperiale non poteva resistere! Le sue fiamme potevano ridurli in cenere in un istante.


Le vene sulla fronte Dongfang Xiu iniziarono a sporgere mentre rimproverava l’uomo:”In quanto grande e glorioso Anziano della setta della Divina Fenice, come potrebbe abbassarsi ad attaccare normali soldati… vuole anche abbandonare il suo orgoglio come coltivatore al Stadio Tiranno Misterioso?!!”


“Capo Palazzo Dongfang non c’è bisogno di arrabbiarsi.” Disse con voce gelida Cang Yue:”la setta della Divina Fenice ha da tempo abbandonato ogni coscienza e virtù, perché dovrebbero ancora tenere al loro onore?!”


“Eheheh.” Feng Feiying non si infuriò minimamente mentre li guardava dall'alto… era uno sguardo altezzoso che non mostrava la minima pietà:”Non sto interferendo nella battaglia di meri mortali, vi sto dando solo un’ultima possibilità. Aprite la città, arrendetevi e fatevi catturare ubbidientemente. Allora potrebbe essere ancora possibile per lei…”


“Vecchio bandito della setta della Divina Fenice, può smettere di illudersi!” Cang Yue aggrottò le sue sopracciglia a luna crescente e ogni parola che pronunciò era piena di odio:”Detesterei di essere la sovrana di un regno morto… così anche a costo di morire diecimila volte, non diventerei mai una schiava in una nazione sconfitta!!”


Una ragazza di appena vent'anni con l’aura di un praticante al Stadio del Vero Misterioso… eppure la freddezza del suo sguardo fece distogliere lo sguardo a Feng Feiying, che rise freddamente e il suo corpo iniziò a bruciare. “Allora tutti voi potrete accompagnare questa misera città e ridurvi in cenere!!”


Whoosh!!!


Le fiamme scarlatte sul corpo di Feng Feiying si alzarono per decine di metri e la temperatura aumentò nel raggio di tremila chilometri da lui. Tutta la città imperiale fu travolta da un calore soverchiante e luce scarlatta inondò tutto il cielo.


“Fermo… Fermo!!” Dongfang Xiu e Qin Wushang furono abbagliati dalla luce rossa e impallidirono… se delle fiamme così spaventose li avessero attaccati, avrebbe incenerito la parte settentrionale della città, non solo avrebbe distrutto le mura e le porte della città, avrebbe consumato innumerevoli soldati e anche dei civili innocenti che avevano deciso di rimanere sarebbero stati seppelliti dall'impatto.


Feng Feiying aveva perso la pazienza e non si sarebbe sicuramente fermato. Guardò la città e la gente dicendo con brutalità:”Andate all'inferno cittadini inferiori di una città caduta che cercano di ribellarsi invano contro il nostro impero!”


Le fiamme iniziarono a piovere senza pietà, sembrava che un sole stesse per collassare in mezzo alla città mentre la luce mortale avvolgeva la parte settentrionale della città imperiale.


“Proteggete sua maestà!!” Feng Yunlie stese un braccio macchiato di sangue e gridò in modo strozzato a causa delle sue ferite.


Dongfang Xiu, Qin Wushang e tutti i più potenti coltivatori del Palazzo Misterioso fecero da scudo a Cang Yue. Tutta l'Energia Misteriosa iniziò ad attivarsi mentre i loro volti mostravano dolore… perché sapevano che erano fiamme di un Signore. Anche se avessero usato tutte le loro forze non potevano bloccare questo attacco.


Cang Yue alzò la testa e guardò le fiamme mortali che si stavano avvicinando, ma non c’era allarme o terrore sul suo volto, invece i suoi bellissimi occhi iniziarono a velarsi di lacrime…


Finalmente… sta per finire…


Onorabile padre… YuÈer non può davvero continuare a vivere… per questi tre anni… ho sopportato così tante responsabilità… ho avuto così tanta paura… e sono così stanca…


“Sua maestà!!”


“Proteggete sua maestà… proteggete sua maestà!”


I suoni attorno a lei svanirono sempre più lentamente, chiuse gli occhi mentre due rivoli di lacrime le colavano silenziosamente lungo le guance. Eppure le sue labbra si incurvarono formando un sorriso gentile… marito mio… finalmente… posso andare ad accompagnarti…


Le fiamme cremisi si avvicinarono sempre di più e illuminarono i volti pieni di odio e disperazione. Ogni persona chiuse con amarezza gli occhi e aspettò l’arrivo della morte.


In quel momento risuonò un’esplosione tonante mentre delle fiamme che venivano dal nulla si scontrarono con la sfera di fuoco. Anche queste fiamme erano scarlatte, ma avevano una tonalità rossa più intensa e bruciavano con più intensità. La tenda di fuoco si era estesa fino a tre chilometri e anche se stava iniziando a scendere, non stava cadendo sulla città imperiale, invece stava impattando contro le fiamme della fenice di Feng Feiying che stavano assalendo la città… e in un batter d’occhio le inghiottirono.


Il fuoco della fenice divorato smise di scendere e iniziò a lottare con furia, ma sembrava un verme caduto tra le fauci di un pitone. La sua lotta disperata durò per un secondo prima di essere estinto completamente e a parte qualche voluta di fumo, non ne era rimasta una traccia…


Feng Feiying strabuzzò gli occhi, sembrava che avesse visto la cosa più incredibile a questo mondo. In quel momento la tenda di fiamme che aveva estinto il suo attacco si precipitò verso di lui e, nonostante ci fossero centinaia di metri di distanza tra i due, l’aura ardente lo fece sentire come se fosse precipitato in un purgatorio infuocato.


“Feiying… si ritiri ora!!”


Feng Feiheng sapeva bene quanto erano potenti gli attacchi di Feng Feiying. Riuscire ad estinguerle in un istante… era inimmaginabile quanto fossero spaventose quelle fiamme scarlatte!


Anche se Feng Feiying era rimasto scioccato, reagì velocemente e attivò tutta la sua Energia Misteriosa per ritirarsi… ma dopo essere volato per diversi chilometri fu comunque catturato dall'ondata di fiamme scarlatte.


“Aaaaaaaahhhhh!!!!”


Un grido acuto e miserabile risuonò nel cielo sopra il campo di battaglia macchiato di sangue. Nel momento in cui Feng Feiying fu toccato dal fuoco, il suo corpo divenne una torcia umana. Cadde bruscamente dal cielo proprio non troppo lontano da Feng Feiheng. Dopodiché iniziò a rotolarsi a terra ululando per l’agonia… ma le fiamme diventavano sempre più intense ed erano accompagnate dall'odore pungente di carne bruciata.


“Feiying!!”


Feng Feiheng avanzò velocemente, ma prima che potesse arrivare a cinque passi dall'Anziano, fu assalito da una sensazione di bruciore difficile da sopportare. Cambiò espressione drasticamente mentre si ritirava. E quando si riprese dallo shock, le grida di Feng Feiying si erano già spente come le fiamme sul suo corpo…
La sola cosa rimasta era un cadavere carbonizzato e l’unica cosa riconoscibile era una mano contratta che si allungava verso il cielo.


I comandanti dell’esercito della Divina Fenice, Qi Zhengcang e Duan Qinghai erano pietrificati. Mentre guardavano il corpo, sentirono shock e orrore.


L’aria era incredibilmente calda e nel suo corpo fluiva il sangue della fenice, eppure Feng Feiheng sentì un’aura gelida che si diffuse per tutto il suo corpo…


Feng Feiying era il quarantatreesimo tra tutti gli Anziani della setta della Divina Fenice! Inoltre era un Signore di quinto livello che poteva sovrastare il resto del mondo! La sua forza misteriosa era più bassa di soli due livelli… eppure al solo tocco con le fiamme scarlatte… era stato bruciato in pochi secondi! Non aveva nemmeno avuto la possibilità di resistere.


Era sicuro che quel fuoco non appartenesse alla fenice perché non riconosceva la sua aura. Ma il potere di queste fiamme era sufficiente a terrorizzarlo. Alzò la testa e gridò con voce tremante:”Chi è stato?! Chi è stato?!”


Le fiamme nel cielo erano scomparse e la luce rossa era svanita. Il cielo era diventato molto più spento rispetto a prima, come se una tempesta di nuvole avesse rimpiazzato il fuoco. Allo stesso tempo un'aura soverchiante avvolse tutta l’area circostante.
Il campo di battaglia si calmò, nessuno poté emettere un suono, né fiatare; perfino il sangue che colava a terra sembrava essersi fermato.


Inoltre l’aura non era solo tirannica, conteneva un’ira sconfinata… una furia così violenta che sembrava stesse per esplodere in ogni momento.


Tutti alzarono la testa per guardare il cielo distante… dove c’era una figura avvolta dalle fiamme. Il fuoco era così denso che riuscivano a scorgere un profilo indistinto. L’aura rabbiosa era troppo terrificante, così i presenti non riuscirono a capire se la persona stesse emanando fiamme profound o di pura rabbia.


Non molto lontano da lui c'erano tre figure, ma nessuno le aveva notate perché tutti puntavano gli occhi sulla figura avvolta dalle fiamme.


“Chi… chi è… chi è quello…” Dongfang Xiu spalancò gli occhi e non riuscì a trattenere lo shock e la paura. Anche se quella persona aveva usato un potere indescrivibile per estinguere le fiamme che stavano cadendo sulla città imperiale e non sembrava un nemico… il suo potere e la sua furia erano troppo terrificanti… Era il capo palazzo di Ventoblu, eppure non aveva sperimentato un orrore del genere in vita sua… No! Non aveva nemmeno provato un decimo della paura che stava sentendo ora.


Non aveva alcun dubbio che una persona con un potere così terrificante avrebbe potuto distruggere facilmente la città imperiale con uno schiocco delle dita.


Chi era… e da quando esisteva una persona del genere nel continente del Cielo Misterioso… e perché questa persona aiuterebbe Ventoblu…


“Wow… è davvero… davvero spaventoso…” Numero Sette Al Mondo si copriva un po’ gli occhi mentre affondava il viso nel petto di Xiao Yun.


“È davvero terrificante al punto da non poter essere descritto con mere parole.” Numero Uno Al Mondo osservò il campo di battaglia in cui scorrevano fiumi di sangue. Se perfino il suo corpo palpitava di fronte ad uno spettacolo del genere, allora era naturale che Numero Sette Al Mondo reagisse così. Avevano accompagnato Yun Che e avevano usato l’Arca Primordiale Misteriosa per arrivare istantaneamente qui… si erano aspettati di arrivare in un campo di battaglia, ma non si aspettavano di vedere uno spettacolo così terrificante.


“No, non è quello…” Numero Sette Al Mondo disse raggomitolata:”Sto parlando… sto parlando del fratellone Yun! Sembra davvero spaventoso ora…”


“Fratellone…” Xiao Yun avanzò con cautela, ma fu trattenuto immediatamente da Numero Uno Al Mondo:”Non avvicinarti!”


Tra le fiamme del Corvo Dorato, Yun Che iniziò a tremare… quella tempesta di rabbia stava incutendo un profondo senso di orrore in Numero Uno Al Mondo.
