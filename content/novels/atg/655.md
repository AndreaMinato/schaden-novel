---
weight: 6550
title: Capitolo 655 - Yellow Springs Ashes
pubDate: 2025-02-03T07:52:46.855Z
tags:
    - atg
---





<em>Capitolo regolare</em>
<em>33 Capitoli in coda, <strong>0/5</strong></em>
<em><strong>-Schadenfreude</strong></em>


Qi Zhencang e Duan Qinghai non avevano mai visto la forza di un Monarca, ma sapevano bene che tipo di esistenza era un Signore. Perfino nella nazione più potente, l’Impero della Divina Fenice, un Signore era un’esistenza paragonabile ad una divinità… Ma avevano visto personalmente Yun Che massacrare un Signore negli stadi avanzati in due mosse.


I due non potevano provare più allarme e orrore di così. Si girarono e con stupore videro che l’esercito prima sconfinato come un oceano era stato quasi annientato. Ma il fuoco della catastrofe stava continuando a cadere dal cielo consegnando l’esercito della Divina Fenice all'inferno.


Qi Zhencang usò un dito tremante per premere la Giada di Trasmissione e gridò:”Disperdetevi tutti… l’unita di punta si muova verso est! La retroguardia vada a sud! E il resto di voi fugga verso ovest!!”


Dopo aver ricevuto il suo ordine, l’esercito iniziò a disperdersi in tre direzioni diverse. Scappare in una sola direzione rendeva solo più facile al nemico massacrarli, disperdersi avrebbe costretto Yun Che a scegliere tra tre gruppi.


Yun Che si fermò a mezz’aria interrompendo il suo inseguimento, come se stesse considerando quale direzione prendere. Qi Zhencang che stava fuggendo verso est, osservò Yun Che e sospirò di sollievo. Dopodiché usò tutta la sua Energia Misteriosa per scappare… questa era la prima volta che si era ridotto in condizioni così patetiche.
Anche durante le sconfitte più patetiche non sarebbe mai stato costretto a fuggire in questo modo… ma ora non si stavano solo ritirando, stavano sfuggendo al massacro di un demone.


Yun Che non li seguì, rimase a guardare mentre i tre gruppi correvano a più non posso. Ma le fiamme ardenti del risentimento che bruciavano nei suoi occhi e il suo intento omicida non era diminuito minimamente… in quel momento fece finalmente la sua mossa, ma invece di raggiungere il nemico, volò più in alto fino ad arrivare a migliaia di metri dal terreno.


Poteva vedere tutti i soldati dall'alto.


“Cani malvagi della Divina Fenice… dovete tutti… morire!!”


La litania piena d’odio di Yun Che sembrava la maledizione di un demone e risuonò nelle orecchie e nell'anima di tutti.


Il suo braccio si alzò lentamente e una colonna di fuoco iniziò a bruciare di fronte a lui. Non era una fiamma intensa, anzi brillava con una luce strana… di fronte a questi soldati, fin dall'inizio aveva usato il fuoco del Corvo Dorato perché la sua rabbia e il suo risentimento potevano essere sfogati solo con la loro violenza.


Quel demone terrificante si era fermato, così la fuga dell’esercito divenne più rilassata. Pensavano di essere sfuggiti alla falce crudele del demone, ma in quel momento sentirono aumentare la temperatura. Andò da un’atmosfera calda ad una temperatura ardente che li faceva inquietare… e dopo un po’ di respiri, si sentirono come se fossero ricoperti di metallo bollente.


Perfino l’aria che respiravano era diventata bollente al punto da bruciare i loro organi interni. Questo calore continuava ad aumentare ad ogni respiro che facevano. Si girarono e videro il demone ricoperto di fiamme scarlatte… l’aria sembrava essersi trasformata in fuoco ardente. Inoltre l’armatura cremisi sui loro corpi era diventata ustionante e sempre più soldati iniziarono ad ululare di dolore.


“Cosa… cosa sta succedendo?!” Qi Zhencang aveva la protezione della forza misteriosa di un Trono, eppure si sentiva come se fosse stato messo in un’enorme fornace e il suo corpo bruciava. Spalancò gli occhi e trattenne il respiro perché l’aria che entrava nei suoi polmoni era più calda del fuoco. Non solo, sotto di lui, molti soldati si erano fermati e si stavano rotolando a terra per l’agonia mentre cercavano di togliersi le armature. Il metallo si era sciolto da tempo incollandosi sulla loro pelle, rimuoverlo avrebbe strappato via una grande porzione di carne bruciata e sangue.


Le urla lamentose e piene di dolore riempivano l’aria, sembravano appartenere a degli spiriti malvagi che subivano una grave punizione.


Questo purgatorio discese lentamente avvolgendo un’area di trentacinque chilometri attorno a Yun Che. L’esercito della Divina Fenice era dentro quell'area. Naturalmente la parte settentrionale della città imperiale Ventoblu e il suo esercito non ne erano influenzati. Notarono solo che l’aria attorno era diventata piuttosto calda, ma quando videro lo stato dei loro nemici, capirono che doveva essere un attacco.


“Cosa sta accadendo?” Disse sorpresa Numero Sette Al Mondo. All'improvviso spalancò la bocca e puntò il dito verso Yun Che:”Quello… quello è…”


Un’enorme figura dorata era apparsa a mezz'aria sovrapponendosi su Yun Che. Era il profilo magnifico e nobile di un uccello che aveva spiegato le ali. Alzò la testa con orgoglio, il suo capo sembrava quello di una fenice, ma le sue piume erano dorate e ognuna di esse brillava come una fiamma dorata. Aveva tre zampe e le piume della sua coda erano lunghe ed erano dello stesso colore del resto del corpo.


Ma ciò che accompagnava questa figura splendente era un’aura distruttiva e opprimente che faceva tremare il mondo.


“È l'immagine del Corvo Dorato!” Esclamò sbalordito Numero Uno Al mondo. Non era la prima volta che lo vedeva. Ogni volta che un Imperatore Demoniaco usava le Storie del Mondo Ardente del Corvo Dorato sarebbe apparsa la sua figura per un istante o per un periodo di tempo più lungo. Ma tutte le immagini che aveva visto finora erano semitrasparenti e il colore dorato delle figure era più spento. Il Corvo Dorato sembrava quasi tangibile… come se lo Spirito fosse disceso nel piano materiale. Quel bagliore era così brillante da accecarlo e quell'aura distruttiva faceva tremare il suo spirito. Aveva questi effetti nonostante fosse lontano da lui e non fosse il bersaglio dell’attacco.


Quando tutti i precedenti Imperatori Demoniaci avevano risvegliato la loro stirpe nelle Terre Ancestrali del Corvo Dorato, venivano donate loro solo tre gocce di sangue e per comprendere le Storie del Mondo Ardente del Corvo Dorato venivano dati loro solo tre mesi di tempo. Il più potente Imperatore Demoniaco nella storia dell'Illusory Demon Realm era riuscito solo ad arrivare al quarto livello di questo metodo di coltivazione.


Tuttavia, nel caso di Yun Che, gli erano state donate nove gocce di sangue. A causa dello speciale fuoco del Dio Malvagio e il suo altissimo talento, nell'arco di tre mesi aveva appreso tutti e sette i livelli delle Storie del Mondo Ardente del Corvo Dorato.


Questo era per dire che Yun Che, questa persona che era entrata nel clan dell’Imperatore Demoniaco possedeva delle fiamme del Corvo Dorato che superavano ogni singolo imperatore nella storia dell'Illusory Demon Realm… e anche il primo antenato non sarebbe stato paragonabile a lui! In quel momento, anche se tutti i precedenti Imperatori Demoniaci fossero stati presenti sulla scena, sarebbero stati sbalorditi dall'aura di Yun Che, figuriamoci Numero Uno Al Mondo.


Yun Che stava mostrando il settimo livello delle Storie del Mondo Ardente del Corvo Dorato che non si sarebbero mai immaginati…


“Tutti voi… potete andare all'inferno… ora…” Disse a bassa voce Yun Che e mentre sentiva le grida di dolore attorno, i suoi occhi brillarono con l’estasi della catarsi. Perfino lui poteva a stento sopportare il settimo livello delle Storie del Mondo Ardente del corvo Dorato… avrebbe richiesto un enorme consumo di energie, ma questi invasori che avevano commesso crimini indicibili contro la Nazione Ventoblu… dovevano morire… dovevano tutti morire!!


“Dominio della Distruzione Infuocata del Corvo Dorato… Yellow Springs Ashes!!”


Le fiamme sul suo corpo e l’immagine del Corvo Dorato emanarono un ululato…


Il ruggito sembrava segnalare la fine del mondo e inghiottì ogni altro suono nell'area. Tutte le persone nella città imperiale videro il territorio avvolto dalle fiamme… l’esercito, l’orizzonte e perfino il cielo si ricoprì di fuoco. Non vedevano nulla a parte le fiamme e sembrava che il mondo intero fosse diventato un purgatorio infernale.


Tutti spalancarono gli occhi e le bocche, ma nessuno emise un suono. Erano rimasti assordati e i loro occhi erano abbagliati dalle fiamme cremisi.


Nell'incendio sconfinato, tutto veniva bruciato senza pietà. Ogni persona lì aveva assistito alla scena più scioccante e terrificante della propria vita. Erano convinti che perfino l’eruzione di un vulcano avrebbe impallidito al confronto a questo fuoco che faceva tremare il mondo. Numero Uno, Numero Sette e Xiao Yun erano cresciuti nelle Famiglie Guardiane, le loro esperienze erano molto più ricche rispetto ad un uomo comune, ma di fronte a questa conflagrazione erano rimasti scioccati da perdere il proprio spirito… figuriamoci come si sentivano gli altri.


Il cielo sconfinato era diventato cremisi. Questo fuoco non oscurò il cielo per molto a lungo, ma bastava un istante per uccidere i deboli e fragili soldati dell’esercito della Divina Fenice. Dopo dieci secondi l’aria ululò mentre le fiamme piovevano sul terreno… ma nessuno distolse lo sguardo da questa scena, invece mostrarono espressioni scioccato e terrorizzate.


“Ah… ah… ah… ah…” Quando gli tornò l’udito, Xiao Yun sentì dei suoni tremolanti provenire dalla sua stessa gola.


L’enorme distesa di terra di fronte alla città imperiale era diventata vuota. Era tutto scomparso nel raggio di trentacinque chilometri da Yun Che… gli alberi appassiti, le rovine di costruzioni, le dune di sabbia, i frammenti di pietra e le montagne di cadaveri con i loro fiumi di sangue… era tutto svanito!


Il grande e maestoso esercito della Divina Fenice dalle centinaia di migliaia di truppe era scomparso completamente. Non erano stati spazzati via, erano spariti! Perché in quello spazio vuoto non c’erano cadaveri, armature, nemmeno una traccia di sangue… tutto era svanito completamente e non rimaneva alcuna traccia.


La superficie dell’intera area era stata appiattita ed era liscia come uno specchio, era così bianca da fare palpitare il cuore… non c’era un altro colore oltre al bianco. Il cielo stava iniziando a tornare al suo normale colore, ma le nuvole nel cielo erano scomparse completamente. Non era rimasto un solo frammento.


Questo non era un massacro… nemmeno una distruzione. Era stata un’obliterazione di trentacinque chilometri di raggio!


Yun Che era diventato la sola esistenza in questo spazio.


In mezzo a questo mondo silenzioso, il giovane abbassò la mano. In seguito all'estinzione del fuoco, anche la crudeltà nei suoi occhi si spense. Guardando la terra completamente vuota sotto di sé, tornò alla calma. Lentamente si girò verso nord-est… in direzione dell’Impero della Divina Fenice.


Distruggere l’esercito della Divina Fenice… era solo l’inizio!


Era una persona che doveva ripagare i debiti di sangue… così il suo odio sarebbe stato smisurato quando si trattava di vendicarsi di un’intera nazione!!
