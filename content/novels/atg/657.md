---
weight: 657
title: Capitolo 657 - Cattive Notizie da Asgard Nuvola Gelida (2)
pubDate: 2025-02-03T07:52:46.856Z
tags:
    - atg
---





<em>CAPITOLO SPONSORIZZATO ringraziamo Attilio!</em>
<em>31 Capitoli in coda, <strong>0/5</strong></em>
<em><strong>-Schadenfreude</strong></em>


In quel momento la porta della stanza si aprì. Yun Che e Cang Yue stavano uscendo l’uno a fianco all'altra. Gli occhi della donna erano rossi; era ovvio che avesse pianto molto. Il suo viso non era più pallido, il rossore sul suo volto dava fascino al suo aspetto nobile e perfino i suoi occhi sembravano più brillanti.


La salutarono subito. Dongfang Xiu chiese con impazienza:”Sua maestà, è sveglia… come sta?”


Cang Yue sorrise lievemente:”Sto bene ora, non c’è bisogno di preoccuparsi.”


Si girò verso Numero Uno Al Mondo e gli altri e disse:”Fratellone Al Mondo, Xiao Yun e Settima Sorella, vi do il benvenuto nella Nazione Ventoblu. Siete amici di mio marito, quindi avreste dovuto ricevere la migliore accoglienza da noi, tuttavia vi abbiamo fatto vedere una scena così caotica, ce ne scusiamo profondamente.”


Il temperamento di Cang Yue era molto diverso rispetto a tre anni fa. I suoi gesti non sembravano più dolci e delicati, invece portava un’eleganza autoritaria e prestigiosa. La sua aura da imperatrice era aumentata rapidamente durante questi tre anni sotto la forte pressione e le decisioni determinate, questo diede una sensazione di pressione a Numero Uno Al Mondo e agli altri due. Xiao Yun fece un cenno e disse:”Imperatrice… uh, sorella… cognata, non c’è bisogno di fare cerimonie… se c’è qualcosa di cui ha bisogno, chieda pure.”


Numero Sette Al Mondo gli diede un pizzicotto quando lo vide così nervoso, poi disse con generosità:”Sei davvero la moglie del fratellone Yun, sei davvero insolita. Mio marito ha ragione, non c’è bisogno di troppe cortesie con noi. La Nazione Ventoblu è in pericolo ora, quindi se avete bisogno, chiedeteci pure aiuto.”


“Il fratellone Yun ci ha fatto un enorme favore. Se avete richieste, saremo pronti a rischiare la vita per aiutarvi.” Disse senza esitare Numero Uno Al Mondo.


Cang Yue sorrise lievemente:”Vi ringrazio… e vi ringrazio per esservi presi cura di mio marito per tutto questo tempo.”


“YuÈer, sei ancora debole ora, dovresti riposare di più. Lascia il resto a me.” Disse preoccupato Yun Che.


Cang Yue scosse la testa:”Sto benissimo. Anche se l’esercito della Divina Fenice è stato distrutto da te, il pericolo incombente non è stato ancora sventato. la setta della Divina Fenice dev'essere stato allertato ed entro un giorno l’esercito si radunerà di nuovo. I nostri soldati e i nostri cittadini hanno bisogno di essere guidati, ora non è il momento di riposare.”


“Non renderti la vita troppo difficile.”


“Con te qui non ho paura di niente.” Disse a bassa voce Cang Yue. Non c’era alcuna ansietà o tristezza nel suo spirito, tutto ciò che era rimasto era calore e soddisfazione. Visto che non l’aveva perso, dato che lui le era accanto, aveva già il suo intero mondo e non poteva chiedere altro.


Cang Yue ordinò alle truppe di schierarsi e la città imperiale si preparò di nuovo a lottare.


Il cielo iniziò ad oscurarsi lievemente e arrivò quasi il tramonto. Yun Che capì lentamente qual era la situazione da Dongfang Xiu e Qin Wushang… era davvero una situazione davvero misera.


Oltre il novanta per cento delle città principali era stato invaso e conquistato dall'impero della Divina Fenice e una grande porzione era stata bruciata e distrutta. Oltre cinquanta milioni di cittadini erano morti in guerra… e questa era solo una stima conservativa. Per abbattere la nazione Ventoblu nel modo più veloce possibile, l’Impero della Divina Fenice era stato crudele e malvagio, i suoi crimini erano stati troppo numerosi per essere elencati…
Forse ai loro occhi la gente di Ventoblu era solo una forma di vita inferiore che non era degna di nota.


C’erano anche molte persone che stavano vagando senza una casa a cui tornare… il paese una volta pacifico e calmo era sull'orlo della distruzione…


“Impero della Divina Fenice…” Yun che disse queste parole stringendo così tanto i denti che quasi stava per scorrergli un rivolo di sangue dalla bocca.


“Non c’è davvero alcuna risposta dalla Villa della Spada Celestiale?” Chiese Yun Che.


“Sigh, no.” Dongfang Xiu sospirò e scosse la testa mostrando tristezza:”Il precedente imperatore e sua maestà hanno scritto personalmente delle lettere nove volte per chiedere il loro aiuto, ma la villa li ha ignorati tutti senza darci nemmeno una scusa. L’Impero della Divina Fenice era troppo potente, forse è comprensibile che temano di essere coinvolti… ma anche mandare un po’ di potenti guerrieri per proteggere sua maestà sarebbe stato sufficiente…”


“Comprensibile?” Yun Che sbuffò:”Questo non riguarda solo migliaia di anni di fiducia tra la famiglia imperiale e la Villa della Spada Celestiale… ma il destino di una nazione! Di fronte ad una calamità del genere, chiunque con un po’ di coraggio e rettitudine userebbe tutte le sue forze per resistere! La loro Villa della Spada Celestiale… in quanto prestigiosa organizzazione di Ventoblu, ha abbandonato l’onore della sua famiglia ignorando il proprio paese… Ogni soldato di Ventoblu sta proteggendo la città imperiale, ognuno di loro sapeva che sarebbe morto in battaglia, ma è comunque andato in guerra senza esitare! I cosiddetti discepoli della Villa della Spada Celestiale… non possono essere paragonati al più comune dei nostri soldati!!”


“Sì… se si fossero radunati tutti avrebbero potuto resistere, che peccato… che peccato…” Qin Wushang alzò la testa e disse con voce desolata:”Alcuni dotati di più grande potere e con una durata di vita più lunga… temono la morte più della gente comune. Pochi hanno provato a resistere all'arrivo dell’esercito e le famiglie più ricche si sono arrese per prime o hanno anche preso l’iniziativa di usare una grande quantità di soldi per corromperli… solo per sopravvivere e mantenere la loro tenuta di famiglia. Anche la setta Xiao ha fatto così… Il Maestro della setta e gli Anziani che potevano dominare la nazione… figuriamoci resistere, sono usciti dal loro setta fino ad arrivare a venti miglia di distanza, hanno porto i loro saluti e si sono inginocchiati di fronte all'esercito della Divina Fenice…”


Un disastro aveva mostrato il disonore delle esistenze che normalmente sembravano nobili e prestigiose. In effetti avevano una forza misteriosa più potente, godevano ricchezze e avevano una gloria che la gente comune non osava sognarsi, avevano anche una durata di vita più lunga… ma avevano già perso il coraggio che avrebbero dovuto avere impresso nelle ossa.


“In quanto setta più potente della nazione, le loro azioni in questi momenti cruciali… provoca davvero sdegno.” Disse con rabbia Numero Sette Al Mondo.


“In effetti, se fosse stato il nostro clan… anche se fossimo sopravvissuti dopo l’annientamento della nostra nazione, anche io disdegnerei la mia intera famiglia.” Disse impassibile Numero Uno Al Mondo.


“Capo Palazzo Dongfang, mio nonno e la mia zietta stanno bene?” Yun Che si calmò e alla fine fece… questa domanda. Quando non aveva visto Xiao Lie e Xiao Lingxi nella città imperiale, aveva iniziato a preoccuparsi per loro, ma non aveva osato chiedere perché temeva di sentire una risposta che non avrebbe potuto sopportare.


Dongfang Xiu sorrise con noncuranza e disse:”Non si preoccupi. Circa due anni fa sua maestà ha già mandato il capo palazzo Qin a scortarli a clan della Nuvola Vagante. clan della Nuvola Vagante è nella regione più ad est ed è un territorio piccolo e povero. Non dovrebbe essere influenzato dalla guerra, dovrebbe essere il posto più sicuro… solo che non ci aspettavamo che l’esercito avrebbe mandato più di duecentomila soldati a conquistarla.”


“Cosa?!” Yun Che si alzò di scatto con un’espressione incupita.


“Eheh, non si preoccupi.” Dongfang si aspettava una reazione del genere:”Il sindaco di clan della Nuvola Vagante ha seguito gli ordini di sua maestà, ha detto alle loro guardie di ritirarsi e arrendersi. L’esercito della Divina Fenice non ha ucciso nessuno lì, anche il loro esercito non è entrato, invece si è separato per stare di guardia vicino alla città. Sua maestà manda una trasmissione del suono ogni sette giorni e finora sono rimasti al sicuro.”


Come se una gigantesca roccia di diecimila chili fosse stata sollevata dal suo cuore, Yun Che si sedette lentamente sollevato.


Xiao Yun cambiò espressione e non poté trattenersi dal dire:”Fratellone, il nonno e la zietta che hai menzionato ora, sono… sono…”


Yun Che si girò e sorrise lievemente:”Giusto…” Si alzò di nuovo:”Andrò a prenderli e lascerò che vi riuniate… quando il nonno ti vedrà sarà… sicuramente molto felice, molto entusiasta.”


“Ah… va bene, va bene…” Xiao Yun annuì con le mani tremanti. Nonno… zietta… parenti… i suoi parenti biologici…


Al pensiero di vedere i parenti che gli mancavano giorno e notte e che avrebbe potuto portare gioia a suo nonno, Yun Che non riuscì a controllare il suo entusiasmo. Anche se erano sani e salvi a clan della Nuvola Vagante, solo con loro accanto si sarebbe sentito sollevato. Si alzò preparandosi a trovare un posto dove usare l’Arca Primordiale Misteriosa, ma quando stava per iniziare a muoversi, Dongfang Xiu lo chiamò:”Yun Che, c’è qualcosa che mi preoccupa e penso che sarebbe meglio che glielo dicessi prima, altrimenti… non potrei prevederne le conseguenze.”


Il tono serio di Dongfang Xiu fece fermare Yun Che:”Capo Palazzo Dongfang, parli per favore.”


“Riguarda Asgard Nuvola Gelida.”


“Asgard Nuvola Gelida? Cos’è successo? Anche loro sono stati coinvolti nella guerra?” Yun Che aggrottò le sopracciglia. Non si era dimenticato che era ancora un discepolo di Asgard Nuvola Gelida.


Dongang Xiu scosse la testa lentamente e disse:”Durante questi tre anni Asgard Nuvola Gelida non ha mandato nessuno per combattere l’esercito della Divina Fenice, ma hanno dato le loro risorse accumulate per mille anni, erbe spirituali, artefatti offensivi profound, cristalli e formazioni… ci hanno dato un enorme aiuto.
Il fatto che siamo riusciti a trattenere l’esercito della Divina Fenice per tre mesi nel Passo Celeste è stato grazie ai migliaia di cristalli profound che contenevano formazioni magiche. Non potevano nemmeno sognarci che sarebbe stato Asgard Nuvola Gelida con cui avevamo meno rapporti a fare di tutto e ad aver usato le loro formazioni per aiutarci.”


“...cos'è successo?” Chiese Yun Che. Intuì che Asgard Nuvola Gelida aveva aiutato Ventoblu a causa di Xia Qingyue.


“Sei mesi fa la fata della Gelida Luna Xia Qingyue ha mandato una trasmissione del suono a sua maestà. Erano solo poche frasi, ma in breve diceva che Asgard Nuvola Gelida è andato incontro ad una grande calamità e che non poteva più aiutare la famiglia imperiale…”


“Cosa?” A Yun Che si strinse il cuore e avanzò:”Cos'è successo allora? Cos'ha incontrato esattamente?!”


“Nessuno lo sa.” Dongfang Xiu scosse la testa:”Dopodiché, non importava che metodo usasse sua maestà, non è riuscita più a contattare i membri di Asgard Nuvola Gelida. Inoltre c’era un’emergenza sul campo di battaglia e dato che la nazione era in pericolo, sua maestà non ha avuto il tempo di preoccuparsi d’altro… non sappiamo nemmeno come stiano ora.”


“Che abbiano subito un attacco dell’esercito della Divina Fenice?” Disse immediatamente Xiao Yun.


“No, impossibile.” Yun che scosse subito la testa. “Asgard Nuvola Gelida è nella Regione del Ghiaccio Estremo. Fa sempre estremamente freddo ed è ricoperto dalla neve e dal ghiaccio, non è un posto adatto a loro, specialmente all'esercito della Divina Fenice che teme il freddo. A parte Asgard Nuvola Gelida, non c’è nemmeno una città, non avrebbero motivo di attaccare.”


La calamità dei mille anni?


Yun Che si ricordò delle parole della Gran Signora di Asgard Feng Qianhui, una profezia che riguardava la sopravvivenza della setta. Feng Qianhui era stata diretta con lui e gli aveva detto che l’aveva ammesso come discepolo per evitare questa calamità.


Cos'è successo a Asgard Nuvola Gelida… La Calamità dei Mille Anni è davvero accaduta?!


Ed erano passati sei mesi dalla trasmissione del suono di Xia Qingyue… sei interi mesi!


Yun Che si inquietò. Oggi era il primo giorno che era tornato nel continente del Cielo Misterioso, ma non si era riunito in pace con i suoi cari; ogni notizia che riceveva era più grave della precedente.


“Devo andare subito a Asgard Nuvola Gelida!” Yun Che aggrottò le sopracciglia. Almeno Xiao lie e Xiao Lingxi sarebbero stati al sicuro a clan della Nuvola Vagante, ma Asgard Nuvola Gelida… se non fosse andato a controllare, non sarebbe stato affatto tranquillo.


“Arriverà un esercito entro oggi. Quando accadrà, assicurati di mandarmi una trasmissione del suono. Ho l’arca profound, potrò tornare in un istante!”


“Puoi andare senza preoccuparti. Ci siamo qui noi, non accadrà nulla.” Disse Numero Uno Al Mondo annuendo.


Yun Che non poté aspettare ulteriormente e mandò subito una trasmissione del suono a Cang Yue che era nella sala principale a disporre le truppe personalmente. Si precipitò fuori dalla stanza, volò nel cielo e chiamò l’Arca Primordiale Misteriosa. Dopo aver indicato e stimato la direzione e la posizione di Asgard Nuvola Gelida, scomparì con l’arca in mezzo allo spazio sibilante.
