---
weight: 661
title: Capitolo 661 - []
pubDate: 2025-02-03T07:52:46.856Z
tags:
    - atg
---





<em>CAPITOLO SPONSORIZZATO ringraziamo Marco!</em>
<em>27 Capitoli in coda, <strong>0/5</strong></em>
<em><strong>-Schadenfreude</strong></em>


Tuttavia, anche se Ye Qingsheng fosse stato dieci volte più veloce, sarebbe stato comunque impossibile per lui sfuggire a Yun Che. Il giovane sporse un braccio e un’aria fredda avanzò attraverso lo spazio oltre trecento chilometri di distanza. Ye Qingsheng che stava scappando disperatamente, si irrigidì e cadde a terra mentre urlava. In seguito si congelò sempre di più.


“Lascialo… lascialo vivo!” Esclamò rapidamente Gong Yuxian.


Anche senza questo avvertimento, Yun Che non lo avrebbe ucciso comunque. Aveva già confermato che queste persone provenivano dalla Sala Sun Moon Divine, ma non sapeva ancora perché avrebbe attaccato Asgard Nuvola Gelida… specialmente considerando che queste persone erano sotto il comando di Ye Xinghan in persona!


Se non altro doveva scoprire il motivo per cui erano venuti… specialmente l’obiettivo di Ye Xinghan.


In un batter d’occhio Ye Qingsheng fu bloccato dal ghiaccio e sia i suoi movimenti che la sua Energia Misteriosa erano stati sigillati completamente. L'uomo cadde a terra senza muoversi. Yun Che aprì il palmo e lo fece volare all'indietro finché non atterrò di fronte a lui e non fu schiacciato dal suo piede… Nel momento in cui lo toccò, lo strato di ghiaccio che ricopriva Ye Qingsheng si ruppe in un istante.


L’uomo era privo di sensi, senza lo strato di ghiaccio, il suo corpo stava ancora tremando per il freddo e il suo viso era ricoperto di lividi, ma il blocco sulla sua Energia Misteriosa era talmente opprimente che non poteva resistervi. Non importava quanto ci provasse, non poteva usarla.


Yun Che alzò gli occhi e allontanò il piede dalla schiena di Ye Qinsgheng. Anche senza che lo pestasse, quella pressione che lo schiacciava c’era ancora. Inoltre il suo corpo era congelato. Figuriamoci alzarsi, non poteva nemmeno alzare le braccia o girare la testa. Stava solo emettendo un debole gemito.


Bang!


Yun Che lo scagliò con un calcio in un angolo della sala e non gli gettò un’altra occhiata, si affrettò vicino a Gong Yuxian perché sentiva che il respiro della donna stava diventando sempre più debole, se avesse continuato così la sua vita sarebbe finita da un momento all'altro.


“Signora di Asgard, mi ha chiesto di lasciarlo vivere, è per chiedere da dove provengono?” Chiese pacificamente Yun Che mentre iniziava a circolare la Grande Via del Budda per radunare energia della natura.


Murong Qianxue, Jun Lianqie, Mu Lanyi, Chu Yueli, Feng Hanyue, Feng Hanxue… e tutte le discepole di Asgard Nuvola Gelida lo guardarono sbalordite. Avevano gli sguardi annebbiati e si sentivano come se fossero in un sogno… forse in quel momento erano nel bel mezzo di una fantasia.


Una calamità disastrosa. Durante questi sei mesi erano state in una situazione disperata… i loro nemici includevano due Signori e dieci Troni di livello avanzato e non potevano affrontarli. Per sei mesi avevano contato sulla Sala Frozen End Divine. Oggi, quando i malvagi erano riusciti ad entrare, ognuna di loro si era preparata a morire e aveva già smesso di sperare che accadesse un miracolo… ma Yun Che, che era morto tre anni fa nell’Arca Primordiale Misteriosa… il solo discepolo maschio di Asgard Nuvola Gelida, era tornato all'ultimo momento.


Non solo era tornato miracolosamente, era diventato così forte da essere incomprensibile. Aveva ucciso dieci potenti Troni in due secondi; i Signori che consideravano così forti da essere leggende a Ventoblu non erano riusciti a resistere di fronte a Yun Che; non sembravano diversi da degli infanti.


Il pericolo che le aveva costrette in una situazione disperata era stato risolto in un batter d’occhio grazie al ritorno di Yun Che. I dieci malvagi che odiavano e temevano erano tutti morti e il solo rimasto era paralizzato e praticamente morto. Ma nessuna di loro si stava rallegrando perché era una situazione troppo irreale. In quel momento non potevano credere ai loro occhi.


“Sì…” Gong Yuxian annuì lentamente:”Il nostro Asgard Nuvola Gelida… non può… non sapere… perché stiamo soffrendo questo disastro… coff… coff, coff…”


Gong Yuxian tossì e un rivolo di sangue le colò dall’angolo della bocca.


“Signora!” Esclamarono Murong Qianxue e Jun Lianqie e iniziarono a trasferire la loro Energia Misteriosa nel suo corpo. Yun Che mise il suo palmo sul suo petto e riversò l’essenza della natura che aveva radunato nella sua vena vitale:”Signora di Asgard, non si preoccupi. Riusciremo a scoprirne il motivo… il colpevole dovrà pagare un caro prezzo per questo… non parli ora, chiuda gli occhi e si calmi… non c’è più pericolo, deve solo guarire le sue ferite e la farò riprendere molto presto!”


“No…” Ma Gong Yuxian scosse la testa e disse:”Ci sono cose che devo… dire ora…”


La sua voce era debole e tremante ma in quel momento il suo sguardo non era più spento. Aveva gli occhi limpidi, perfino la sua vitalità debole si era stabilizzata all'improvviso… ma Yun Che non smise di preoccuparsi; invece si inquietò…


Questo era… un momento di chiarezza prima della morte!


Gong Yuxian stava usando tutto il resto della sua forza vitale… per un ultimo momento di breve chiarezza.


“Signora di Asgard, lei…”


“Non dire… altro… ascoltami… ascoltami…” Le labbra di Gong Yuxian tremavano e la sua voce debole era piena di urgenza, Yun Che non osò più interromperla:”Yun Che… puoi dirmi… a che livello sei ora?”


Tutte puntarono gli occhi sul giovane. Erano tutte curiose di sapere a che livello fosse, ma Yun che sapeva che Gong Yuxian non glielo stava chiedendo per un motivo così frivolo. Rispose con serietà:”La mia forza misteriosa è al terzo livello dello Stadio Imperatore Misterioso, ma se uso tutta la mia forza potrei combattere contro un Monarca al di sotto del terzo livello.”


Combattere… contro un Monarca?


Le discepole mostrarono shock e incredulità. Se Yun Che avesse usato tutte le sue forze avrebbe potuto battersi contro un Monarca… questo significava che la sua forza aveva già raggiunto il leggendario… Stadio Sovrano Misterioso!!


Era il livello più alto che poteva essere raggiunto dai praticanti del mistero non solo nella Nazione Ventoblu, ma nell'intero continente del Cielo Misterioso! Era il picco di questo piano! Una volta entrato in questo stadio, si sarebbe diventati veri Monarchi tra gli uomini! Una vera leggenda della via del profound.


L’espressione di Gong Yuxian era molto calma, ma nei suoi occhi ci fu un bagliore brillante. Disse lentamente:”Allora… ammetti ancora… di essere un discepolo di Asgard Nuvola Gelida?”


“Se la Signora di Asgard non mi espelle, rimarrò sempre un discepolo di Asgard Nuvola Gelida.” Disse Yun Che senza esitare. Stese un palmo e un cristallo di ghiaccio apparì al centro del palmo:”Questo Cristallo Spirituale Frozen Cloud mi è stato dato personalmente dalla Gran Signora di Asgard ed è la prova della mia identità. Anche se ho lasciato Asgard Nuvola Gelida per tre anni, l’ho sempre tenuto con me.”


Gong Yuxian mostrò uno sguardo entusiasta. Usò tutte le sue forze per annuire lentamente e anche la sua voce divenne emozionata:”Bene… bene… in questi brevi sei anni… da una forza misteriosa nulla al poter affrontare un Monarca… Solo sei anni… non è mai esistito un caso come questo nel continente del Cielo Misterioso… anche se siamo anche delle misere esistenze… sei ancora… disposto ad ammettere di essere il discepolo della mia Asgard… sei davvero… un uomo che dà valore alle sue relazioni… non c’è da meravigliarsi che Yuechan fosse disposta ad abbandonare Asgard Nuvola Gelida per te… Qingyue non poteva smettere di preoccuparsi per te… La Maestra ha anche infranto la regola millenaria della setta per renderti il primo discepolo maschio della storia…”


Mentre parlava, il viso di Gong Yuxian era diventato un po’ roseo, ma Yun Che sapeva che non era perché stesse migliorando, anzi si stava avvicinando ulteriormente alla morte. “Qingyue ti ha sposato… Yuechan ha lasciato Asgard a causa tua… una volta pensavo che fossi una disgrazia per la setta… Quando la maestra ti ha accettato come discepolo, non potevo capire né accettarlo… ma oggi ho scoperto che non solo non sei una calamità per noi, sei anche il nostro salvatore… se non fosse stato per te Asgard Nuvola Gelida non sarebbe più esistito… la maestra è stata davvero saggia…”


“Signora, smetta di parlare.” Feng Hanyue e Feng Hanxue erano così ansiose che stavano per scoppiare a piangere:”Il pericolo è passato. La porteremo nella Sala Frozen Heart… quando arriverà lì si riprenderà molto presto.”


“No…” Gong Yuxian scosse debolmente la testa e disse:”Non muovetemi… finite… finite di ascoltare ciò che ho da dire… Yun Che… dato che ammetti la tua identità di discepolo, allora sei disposto… ad ascoltare il mio comando?”


“...” Yun Che annuì. Non provò a convincerla perché sapeva che nemmeno le tecniche mediche più potenti avrebbero aiutato una persona decisa a morire. “Sono un discepolo di Asgard Nuvola Gelida, naturalmente ascolterò il suo ordine.”


“Bene…” La voce di Gong Yuxian tremò ancora di più, il suo tono era ancora più solenne. “Discepolo di Asgard Nuvola Gelida, Yun Che… inginocchiati e ascolta il mio ordine!”


Yun Che rimase sbalordito, ma non poteva rifiutare date le condizioni di Gong Yuxian. Si inginocchiò e vide la donna aprire lentamente il palmo destro. Un ghiacciolo piccolo e raffinato fluttuò nell'aria rilasciando una luce strana.


Guardandolo, le sette fate si commossero e balbettarono quasi perdendo la voce:”Quello… quello è…”


“Questo ghiacciolo si chiama ‘Anima Celeste Frozen Cloud’, porta tutte le art di Asgard Nuvola Gelida, i segreti e i ricordi preziosi di tutte le Signore di Asgard. Con questa puoi sbloccare ogni restrizione ad Asgard… e questa è anche la prova della carica di Signora di Asgard…” Gong Yuxian si sporse con il braccio tremante e porse l’Anima Celeste Frozen Cloud a Yun Che.


“Ora… ti darò questa Anima Celeste Frozen Cloud… d’ora in avanti sarai il… nuovo Maestro di Asgard!”
