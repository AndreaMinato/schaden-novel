---
weight: 671
title: Capitolo 671 - Falsa Spavalderia
pubDate: 2025-02-03T07:52:46.858Z
tags:
    - atg
---





<em>CAPITOLO SPONSORIZZATO ringraziamo Alessandro!</em>
<em>39 Capitoli in coda, <strong>0/5</strong></em>
<em><strong>-Schadenfreude</strong></em>


“Yun… Che!” Guardando il sorriso freddo del giovane, Ye Xinghan provò un indescrivibile risentimento e odio. Allora questa piccola preda, che era così poco importante da non essere nemmeno paragonabile ad un verme di fronte a lui, aveva rovinato completamente i suoi piani nell'Arca Primordiale Misteriosa!
Se non fosse stato per Yun Che avrebbe già ottenuto il corpo da Divina Fenice di Feng Xue’er e al momento sarebbe arrivato al Stadio Sovrano Misterioso… tutte le sue trame erano state rovinate a causa sua!


Quando Yun Che era “morto” nell'Arca Primordiale Misteriosa, non era riuscito comunque a sbarazzarsi del suo odio.


E ora che erano passati tre anni, aveva scoperto che Yun Che non era morto! Aveva perfino ucciso i suoi uomini, rovinando ancora i suoi piani… e la sua forza misteriosa era aumentata di molti livelli… al punto da superarlo!


Quando aveva ricevuto l’impronta della morte di Ye Qingsheng, la rabbia, il risentimento e l’intento omicida che aveva sentito in quell'istante… erano stati così violenti che gli sembrava che gli sarebbe esploso il petto!


Sapeva bene di poter più rivaleggiare con lui, altrimenti si sarebbe precipitato su di lui come un cane rabbioso e avrebbe usato il metodo più crudele per ucciderlo. Lo fissò con odio mentre sorrideva in modo sinistro e gelido:”E pensare che sei sopravvissuto… mi hai dato un’enorme sorpresa! In tutti questi anni il mio più grande rimpianto è stato di non farti a pezzi. Non mi sarei mai immaginato che saresti scappato dal re dell’oltretomba per consegnarti ubbidientemente nelle mie mani.”


Mentre parlava, Ye Xinghan scorse con lo sguardo i dintorni e notò tutte le donne di Asgard Nuvola Gelida. Immediatamente strabuzzò gli occhi e il suo sguardo divenne febbrile mentre mostrava un’espressione depravata e sinistra:”Yun Che, all'improvviso ti sono estremamente grato. Se non fosse stato per te non avrei saputo che Asgard Nuvola Gelida era un posto così meraviglioso! Chi avrebbe pensato che in un piccolo paese che sta per ridursi in cenere, ci sarebbero state così tante bellezze impareggiabili da godersi. Tsk…”


Ye Xinghan si leccò lentamente le labbra e deglutì. Il suo sguardo lascivo e spudorato si era acceso così tanto che perfino la sua rabbia e il suo intento omicida passarono in secondo piano. Non stava fingendo; coltivava delle arti eretiche e si era approfittato di innumerevoli donne e, mentre aveva un appetito insaziabile per la bellezza, i suoi requisiti erano incredibilmente alti.
Le donne di normale bellezza non avrebbero attirato la sua attenzione. Tuttavia le donne di Asgard Nuvola Gelida avevano una pelle nivea, lineamenti sinuosi e possedevano un temperamento gelido. Ognuna di loro sembrava un loto di ghiaccio del paradiso; erano come fate discese sulla terra dopo essere state esiliate dal cielo e che guardavano dall'alto il mondo con la loro bellezza impareggiabile.


Durante questi mille anni, la bellezza numero uno della Nazione Ventoblu era sempre provenuta da Asgard Nuvola Gelida senza alcuna eccezione!


Inoltre, anche la più normale tra le discepole di Asgard Nuvola Gelida sarebbe stata una bellezza impareggiabile nel mondo esterno. Inoltre il suo portamento gelido e maestoso era qualcosa che una normale ragazza non poteva replicare.


Così, anche se Ye Xinghan aveva innumerevoli donne a sua disposizione, le fissò comunque con la depravazione di un lupo affamato… e ne aveva duemila da fissare! Non sarebbe stato esagerato dire che ogni sua cellula stava tremando per l’entusiasmo.
Ogni discepola di Asgard Nuvola Gelida avrebbe fatto sfigurare tutte le donne che teneva nella Sala Sun Moon Divine. E in particolare quelle sei fate di fronte, che avevano l'Energia Misteriosa più potente, attirarono la sua attenzione rendendogli quasi impossibile non sbavare…


Aveva sentito da tempo di Asgard Nuvola Gelida, ma un’organizzazione così piccola di Ventoblu non era degna di nota per lui, se non fosse stato per il nome “Xia Qingyue”, probabilmente non avrebbe mai considerato di venire in questo posto. Ma non si sarebbe mai immaginato che questo posto era un paradiso!


Il giovane maestro della Sala Sun Moon divine, che considerava così importante la bellezza,all'improvviso sentì di aver sprecato la maggior parte della sua vita. In quel momento la sua attenzione era rivolta completamente alle donne di Asgard Nuvola Gelida… In confronto a queste fate incantevoli, la vita di Yun Che non valeva nulla!


Le donne di Asgard Nuvola Gelida avevano sentito di come Ye Xinghan usava le donne per coltivare la sua arte eretica e ciò che videro oggi era di gran lunga peggiore rispetto alle dicerie che avevano sentito. Vedendo la sua espressione oscena e depravata, le donne di Asgard Nuvola Gelida si riempirono di profondo disprezzo.
Murong Qianxue, Chu Yueli e le altre fate aggrottarono le sopracciglia mentre i loro spiriti di ghiaccio danzarono selvaggiamente e strinsero l’impugnatura delle loro spade di ghiaccio… Oggi, anche se fossero morte tutte insieme, non avrebbero mai permesso che Ye Xinghan le macchiasse.


“Ahahahah!” Dopo aver sentito le parole di Ye Xinghan, Yun Che non mostrò la minima paura o rabbia; invece incrociò le braccia al petto e rise fragorosamente:”La tua morte è vicina, eppure hai ancora il tempo di sognare. È davvero troppo divertente, ahahahah…”


“La mia morte è vicina?” Ye Xinghan inclinò la testa all'indietro e rise fragorosamente anche lui, ancora più rumorosamente di Yun Che:”Sembra che, nonostante tu sia sopravvissuto per altri tre anni, sia diventato un miserabile idiota che non capisce nemmeno di stare per morire.”


“Giovane maestro!” Disse Ye Shi facendo un passo avanti. “Quando l’ha vista, chiaramente questo moccioso si è spaventato così tanto da aver perso la ragione. Umpf, data la sua posizione, non c’è bisogno che sprechi fiato con lui. Lasci che lo catturi e lo consegni a lei!”


“Dovrò disturbare il Quindicesimo Anziano allora.” Rispose con tranquillità Ye Xinghan. “Ma si ricordi di andarci piano, non voglio che lo uccida accidentalmente.”


“Guardatemi mentre gli rompo le gambe!” Disse con una risata fredda Ye Shi. Circolò tutta l'Energia Misteriosa nel suo corpo e si preparò ad avanzare, ma una persona andò di fronte a lui. Era stato bloccato da Ye Guying:”Aspetta! Non muoverti! Non avete capito che c’è qualcosa di strano qui?!”


“Quando siamo arrivati, si sono radunati già qui e hanno anche detto ‘Sacra Arca Sun Moon’, quindi sapevano già che saremmo arrivati. Inoltre non solo non sono fuggiti, ma ci hanno aspettato qui!” Ye Guying disse freddamente:”Se non hanno qualcuno su cui contare, perché si comporterebbero in questo modo?! Specialmente quel Yun Che… guardatelo, non è minimamente preoccupato. Anzi, sembra che abbia la vittoria in pugno e la sua preda stia per abboccare all'amo!”


Questa situazione era davvero insolita. Dopo che erano arrivati, lo scenario che si aspettavano era stato completamente stravolto. Ye Shi rispose:”C’è davvero qualcosa di strano, ma ho appena usato tutto il mio potere per sondare i dintorni e non sento l’aura di alcuna persona potente.
Quella più forte è all'ottavo livello dello Stadio Imperatore Misterioso e questo Yun Che è solo al terzo livello dello Stadio Imperatore Misterioso! Anche se non so perché hanno saputo del nostro arrivo in anticipo, non sono fuggiti perché sapevano chiaramente di non poterlo fare. Quel Yun Che sta semplicemente fingendo… è tutta falsa spavalderia!”


“Credi davvero che stia fingendo?” Disse Ye Guying incupito:”Siamo tutte persone che hanno vissuto per quasi mille anni e Yun Che ha solo poco più di vent'anni. Credi davvero che ci possa ingannare?”


Le palpebre di Ye Shi fremettero mentre Ye Shuran e Ye Juanyun aggrottavano le sopracciglia… Yun Che non solo aveva preso l’iniziativa di aspettarli qui, ma anche di fronte alla Sala Sun Moon Divine era calmo e composto. Non potevano individuare una sola traccia di paura dalla sua espressione o dalla sua postura.
Al contrario mostrava arroganza e disprezzo… erano tutti vecchi mostri che avevano vissuto per diversi secoli, alcuni di loro avevano quasi mille anni, quindi non credevano che un giovane di appena vent'anni potesse mantenere una recita così abile di fronte a loro.


Avevano da tempo confermato… che c’era sicuramente qualcuno a supportare Yun Che!


“E allora?” Ye Shi continuò e rise con presunzione. “Anche se avesse qualcuno a sostenerlo… che sia più potente della nostra Sala Sun Moon Divine? In questo continente del Cielo Misterioso a parte gli altri tre Luoghi Sacri, esiste davvero qualcuno capace di intimorirci?”


Le parole di Ye Shi potevano essere arroganti, ma erano anche vere. In quanto una delle organizzazioni più potenti, a parte il Santuario Absolute Monarch, il Palazzo Supreme Ocean e la regione della Potente Spada Celestiale, non c’era nessun altro che considerassero loro eguale. Anche se Yun Che avesse radunato tutti i coltivatori di Ventoblu, non li avrebbe nemmeno fatto battere ciglio.


“Ha sconfitto da solo la setta della Divina Fenice ed è riuscito ad uccidere Ye Qingsheng e Ye Ziyi nonostante abbia coltivato per soli sei anni, quindi non credo che stia lì ad aspettare la morte!” Disse Ye Guyin in maniera prudente.
“Inoltre non avete sentito cos'ha detto… ha detto che la morte del nostro giovane maestro è vicina! Potrebbe bluffare, ma anche se ci fosse una possibilità su un miliardo che accada… osereste correre un tale rischio?!! Se succede davvero qualcosa al giovane maestro, non moriremo solo noi, ma le nostre intere famiglie e anche i nostri discendenti!!”


Queste parole fecero tremare Ye Shi e impallidire Ye Shuran e Ye Juanyun. Vedendo la sicurezza di Yun Che, questi Anziani non osarono fare mosse impulsive, invece si concentrarono e cercarono di trovare un’aura nascosta nell'area.


“Come può la sua misera vita essere paragonata alla sicurezza del nostro Giovane Maestro. Non è che sia troppo cauto e prudente, ma il suo atteggiamento… non è normale, deve avere un piano. Con il giovane maestro qui, non possiamo correre un rischio del genere.” Ye Guying disse con calma stringendo gli occhi:”Lasciate che ne venga a capo! Dopo che avremmo rivelato tutti i suoi trucchi e i suoi sostenitori e confermeremo che non rappresenta alcuna minaccia, allora potremmo ucciderlo!”


“Oh? Perché siete diventati silenziosi all'improvviso? Non gridavate come sareste venuti a catturarmi? Lo farete o no?!” Yun Che stese la mano e li invitò avanti con il dito. Quest’azione presuntuosa avrebbe fatto bruciare di rabbia perfino i coltivatori di livello più basso, figuriamoci gli Anziani della Sala Sun Moon Divine.


L’espressione di Yun Che era sdegnosa, ma in realtà aveva la schiena fradicia di sudore. Prima Jasmine lo aveva informato della forza di questi individui. Ce n’era uno al terzo livello del Stadio Sovrano Misterioso, due al quinto e uno che sembrava il più giovane, ma che in realtà era al settimo livello del Stadio Sovrano Misterioso… aveva raggiunto gli stadi avanzati del Sovereign ed era un’esistenza mostruosa che poteva rivaleggiare con un grande Anziano della famiglia Yun! Aveva previsto che Ye Xinghan avrebbe portato delle persone potenti, ma il livello medio di questo gruppo aveva superato le sue aspettative.


Anche Ye Xinghan stesso era avanzato all'ottavo livello del Stadio Tiranno Misterioso ed era diventato molto più potente rispetto a tre anni fa.


Se Ye Shi si fosse davvero precipitato su di lui come intendeva fare, la sua sola scelta sarebbe stato prendere via tutte le donne nell'Arca Primordiale Proofund e fuggire… tutte le trame che aveva preparato sarebbero diventate inutili, ma era un bene che l’altra parte fosse estremamente cauta e che avesse fatto questo primo incontro senza incidenti.


Ye Guying avanzò lentamente e il suo corpo rilasciò un’aura che non era intensa, ma era sconfinata come un mare e nell'arco di pochi secondi avvolse tutta la Regione del Ghiaccio Estremo. La forza e l’orrore di questa energia fece impallidire di paura le donne di Asgard Nuvola Gelida… perché era un potere che superava di gran lunga la loro immaginazione.


“Yun Che.” Disse con tono piatto Ye Guying. “Anche se il tuo talento è fuori dal comune, ai nostri occhi non è nemmeno degno di essere menzionato. Se volessimo ucciderti, ci basterebbe alzare le mani. Tuttavia prima di procedere ho un po’ di domande da farti e se risponderai con sincerità possiamo prendere in considerazione di risparmiare la vita alle donne dietro di te.”


Queste ultime parole erano completamente ridicole perché anche se avessero voluto attaccare le donne di Asgard Nuvola Gelida, Ye Xinghan non glielo avrebbe permesso. Yun Che lo guardò con tranquillità prima di inclinare la testa e scoppiare a ridere:”Ahahahah! Uccidermi? Con solo un Monarca di livello tre, due di livello cinque e uno di livello sette? Ahahahah, questo è la battuta migliore che abbia sentito da anni! Che l’intera Sala Sun Moon Divine sia fatta solo di idioti presuntuosi?!”


Le parole di Yun Che fecero cambiare drasticamente le espressioni dei grandi Anziani e di Ye Xinghan… non a causa dei suoi insulti, ma perché aveva descritto con esattezza la forza misteriosa di Ye Shuran, Ye Shi, Ye Juangyuan e Yu Guying!


Non aveva fatto un solo errore!!
