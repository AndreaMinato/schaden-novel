---
weight: 677
title: Capitolo 677 - La tremante Sala Sun Moon Divine
pubDate: 2025-02-03T07:52:46.858Z
tags:
    - atg
---





<em>CAPITOLO SPONSORIZZATO ringraziamo Alessandro!</em>
<em>43 Capitoli in coda, <strong>0/5</strong></em>
<em><strong>-Schadenfreude</strong></em>


La velocità dell’Arca Sacra Sun Moon era incredibile. Ben presto la vasta regione di neve era a centinaia di miglia dietro di loro.


Quando uscirono dalla Nazione Ventoblu, la gente della Sala Sun Moon Divine iniziò a calmarsi un po’. Si asciugarono le fronti ricoperte di sudore.


“Non avevo idea… che in questo mondo esistesse qualcuno di così terrificante!” Disse Ye Juanyun spaventato.


“Sigh, il territorio del continente del Cielo Misterioso è così vasto e non c’è niente di troppo strano in questo universo sconfinato… Forse stiamo davvero guardando il cielo dal fondo di un pozzo.” Ye Guying sospirò. Da quando era entrato nella Sala Sun Moon Divine diversi secoli fa, questa era la prima volta che si spaventato così… Ripensando al vecchio vestito di nero così terrificante, si sentì come se avesse varcato le porte dell’inferno.


“Oltraggioso!” Ye Xinghan scagliò un pugno causando un’onda sonica assordante. La sua voce era piena di odio:”Tra tutti i praticanti di questo mondo, a parte la Divina fenice, è impossibile che qualcun altro superi mio padre… come può essere apparsa una persona del genere dal nulla!! Perché era una persona completamente sconosciuta!!”


“Giovane maestro si calmi per favore.” Confortò Ye Guying. “Quando qualcuno arriva ad un livello del genere, se vuole rimanere sconosciuto, nessuno al mondo ha l’abilità di scoprire la sua esistenza. Si ricorda com'è apparso? Non c’era alcuna traccia della sua aura, ma in un istante si è rivelata in tutta la sua maestosità ed è apparso a mezz'aria. Anche quando Yun Che è andato a chiamarlo è scomparso per poi riapparire dal nulla. Giovane maestro, sa perché è successo?”


Ye Xinghan strinse i denti e disse a bassa voce:”Un mondo autonomo!”


“Esatto!” Ye Guying aveva un’espressione scioccata… e ammirata:”Al livello di un Monarca possiamo creare il nostro spazio per usarlo come deposito. Una volta che qualcuno raggiunge un certo stadio supremo, può controllare lo spazio come desidera e creare il suo piccolo mondo! Questa non è assolutamente una falsa leggenda. È come il Regno Segreto Divine Ocean del Palazzo Supreme Ocean e l’Arca Primordiale Misteriosa in cui è stato. Sono tutti mondi indipendenti creati da potenti coltivatori usando un impareggiabile potere divino dell’Antica Era. Sss… pensavo che praticanti del mistero a questo livello si fossero già estinti e non sarebbero mai più riapparsi. Non mi aspettavo che oggi… ne avrei visto uno!”


“Il suo stadio era così alto che non possiamo nemmeno comprenderlo.” Ye Shuran tremò violentemente quando pensava a Ye Shi, un Monarca negli stadi intermedi come lui, era stato bruciato nel nulla dalle fiamme lanciate dalle dita del vecchio. Disse con voce tremante:”Se vuole ucciderci, sarebbe facilissimo per lui. Anche quando disprezzava la Sala Sun Moon Divine… ho sentito che non stava bluffando. Se non avesse voluto usarci come esempi, non ne saremmo usciti vivi.”


Guardò Ye Xinghan e disse spaventato:”Se fossimo morti noi, non sarebbe stato così grave, ma se fosse perito il Giovane Maestro… Non avremmo potuto redimerci nemmeno morendo diecimila volte!”


“Credo che provasse sdegno al pensiero di attaccarci, anche quando ha ucciso Ye Shi è stato solo un incidente.” Sospirò Ye Guying e disse:”Yun Che ha osato affrontare da solo la setta della Divina Fenice. Ora ha anche ucciso membri della Sala Sun Moon Divine e ha mandato intenzionalmente un’impronta dell’anima al Giovane Maestro, quindi avevo pensato che doveva avere qualcuno a sostenerlo… ma non credevo proprio che la persona dietro di lui fosse così scioccante.”


“Il Lord Monarca Celeste avrà saputo sicuramente della morte di Ye Shi. Quando torneremo… come dovremmo rispondergli?” Disse con ansia aggrottando le sopracciglia Ye Juanyun.


“Cosa possiamo fare? Naturalmente riferiremmo esattamente cos'è successo nel dettaglio:”Non abbiamo mai sentito parlare di questo Duotian prima, ma ha menzionato un giuramento di diecimila anni, ciò significa che è un vecchio mostro che ha vissuto per almeno diecimila anni. Probabilmente il suo nome era famoso diecimila anni fa, quindi è normale che non l’abbiamo mai sentito. Ma il Lord Monarca Celeste ha i ricordi tramandati per le generazioni degli antenati Sun Moon, quindi potrebbe sapere chi è.”


Ye Guying si girò e disse guardando con serietà la Nazione Ventoblu:”Giovane maestro, so che dev'essere davvero riluttante, ma… in quanto futuro capo della Sala Sun Moon Divine, deve imparare a sopportare un momento… o anche una vita di rabbia. Con la forza del sostenitore di Yun Che non è davvero una decisione saggia diventare suoi nemici! Con la protezione di qualcuno come lui e con quel scioccante ritmo di crescita… forse è proprio vero che tre anni dopo sarà sufficientemente forte da schiacciare la Sala Sun Moon Divine da solo… inoltre è stato detto da una persona di nome Duotian. Quindi…”


“Così, non dobbiamo rendercelo nemico prima di essere sicuri di poter sfuggire al suo sostenitore.” L’espressione di Ye Juanyun divenne solenne mentre continuava a dire:”Dobbiamo fare anche del nostro meglio per appianare le ostilità di prima… non possiamo trattare con leggerezza questa situazione.”


“Dovremmo tornare nella Sala Sun Moon Divine e lasciare decidere al Lord Monarca Celeste come gestire questa questione.”


Anche se Yun Che non aveva mantenuto la sua messinscena con la Sala Sun Moon Divine per molto tempo, ogni secondo in cui attivava l’Anima del Drago avrebbe esaurito una grande quantità di energia mentale. Con un tale consumo, un normale praticante del mistero ci avrebbe messo due giorni per riposare e si sarebbe ripreso nel giro di più di quindici giorni per poi avere un effetto collaterale irreversibile.
Yun Che aveva l’Anima dell’Origine del Dio Drago, quindi il suo ritmo di recupero della sua energia mentale non poteva essere paragonato a quello di una persona normale, ma anche così non si destò dalla sua meditazione fino a mezzogiorno.


“Ah! Signore di Asgard, finalmente si è svegliato… Sorelle Maggiori, il Signore di Asgard è sveglio!”


Proprio quando Yun Che aprì gli occhi sentì un grido sorpreso. Si destò in un letto freddo e vide una splendida ragazza vestita di bianco lì. C’era gioia e un lieve rossore sulle sue guance più delicate di un loto di ghiaccio, i suoi bellissimi occhi lo stavano fissando senza battere ciglio… perché la sua azione eroica l’aveva fatto considerare sotto una luce diversa da tutte.


Yun Che si tirò su a sedere, esaminò le sue condizioni mentali e chiese alla ragazza:”Sorella Maggiore Hanxue, che ora è?”


“È già mezzogiorno.” Rispose con una voce limpida e melodiosa Feng Hanxue poi mostrò sorpresa:”Eh? Signore di Asgard, come sapevi che sono Hanxue? Sono uguale alla mia sorellona da cima a fondo. Anche le nostre discepole e sorelle con cui siamo più familiari… perfino la precedente Signora di Asgard non riusciva a distinguerci. Sembri anche così sicuro quando mi hai chiamato.”


“È molto facile.” Disse Yun Che sorridendo:”Anche se il tuo aspetto, la tua voce… perfino le espressioni sono quasi le stesse, c’è comunque una differenza di odore.”


“...Odore?” Feng Hanxue spalancò un po’ la bocca un po’ confusa.


Yun Che disse lentamente:”Per diventare un medico qualificato, bisogna imparare ad identificare centinaia di erbe. Molte delle erbe medicinali sembrano uguali, così per identificarle bisogna basarsi sul loro odore. Questo è il motivo per cui l’olfatto di molti medici è molto più sensibile rispetto alle persone normali. I vostri odori sono molto simili, ma la Sorella Maggiore Hanxue porta più un profumo simile al Fiore della Felce delle Nevi, mentre la Sorella Maggiore Hanyue a quello del Fiore Gelido. Le persone normali non potrebbero capire la differenza, ma per me è facilmente identificabile.”


“Fiore della Felce delle Nevi… che tipo di fiore è? Questa è la prima volta che ne ho sentito parlare.” Feng Hanxue batté gli occhi e prima che Yun Che potesse dire altro, disse:”Ma il nome è molto bello e dev'essere un profumo molto piacevole! Signore di Asgard, è così impressionante. Ho la sensazione che non esista nulla che tu non possa fare a questo mondo. Non c’è da meravigliarsi che la precedente Signora di Asgard abbia insistito a passarle la sua posizione.”


“Naturalmente! So molte altre cose. Se vuoi posso mostrarle solo a te.” Yun Che non si mostrò affatto umile e aveva sorriso, ma nella sua espressione… sembravano esserci un po’ di… cattive intenzioni?


“Ah? Sì! Ora che l’ha detto non può rimangiarsi la parola!” Disse contenta Feng Hanxue. “Ma l’ho detto molte volte è maestra, non sorella maggiore!!”


“Capisco. Oh giusto, sorella maggiore Hanxue, dov'è Xiao Yun ora?”


“È nella Sala della Nuvola delle Nevi. Signore di Asgard, non siete fratelli giurati? Ma le vostre personalità sono completamente diverse. Xiao Yun ha tenuto la testa bassa per tutto il tempo e non ha osato parlarci. Dopo che l’abbiamo sistemato nella Sala della Nuvola delle Nevi non è uscito per tutta la mattina.” Disse ridendo Feng Hanxue. Poi notò all'improvviso qualcosa e disse mantenendo un’espressione seria:”Non sorella maggiore, maestra, maestra, maestra! Non sorella maggiore! Anche se… è il Signore di Asgard, il grado di anzianità non può essere ignorato!”


“Capisco sorella maggiore.”


“Non mi ascolti mai!!” Feng Hanxue pestò i piedi e si girò, sembrava un po’ irritata.


In quel momento le tende nivee sulla porta si spostarono. Murong Qianxue, Jun Lianqie, Mu Lanyi, Chu Yueli e Feng Hanyue entrarono velocemente. Quando videro Yun Che, i loro bellissimi occhi si accesero:”Signore di Asgard, si è svegliato.”


Sia le loro parole che i loro sguardi erano accompagnati da preoccupazione e cura. Tre anni fa il tono delle loro voci era completamente freddo e impassibile. All'inizio, dopo che le aveva aiutate ad aprire tutte le loro Meridiano Misterioso e ottenere le Vene Spirituali Divine che non osavano nemmeno sognarsi, aveva ottenuto un po’ di ringraziamenti e approvazione. Almeno avevano smesso di opporsi alla sua entrata a Asgard Nuvola Gelida, ma era un risultato limitato.


Ma oggi i loro atteggiamenti erano cambiati completamente. Prima aveva risolto la calamità di Asgard Nuvola Gelida e poi aveva fatto ritirare la Sala Sun Moon Divine… la Sala Sun Moon Divine, in tutto il continente del Cielo Misterioso c’erano solo poche persone che potevano tenere testa a loro! Inoltre avrebbe potuto ignorarle tutte, invece aveva rischiato la sua vita per affrontare i nemici e aveva risolto questo disastro. Anche se i loro cuori erano gelidi, provavano profonda gratitudine e calore.


Non avevano alcun rifiuto nei confronti della sua nuova carica come Signore di Asgard.


“Sì, vi ho fatto preoccupare.” Yun Che balzò dal letto e rivolse lo sguardo verso la finestra. “Asgard Nuvola Gelida ha sofferto questi sei mesi, quindi ci vorrà un po’ per riformarsi. Durante questo periodo di tempo avrò bisogno che lavoriate sodo. Ho ancora altre questioni importanti, quindi non posso restare qui a lungo.”


“Signore di Asgard, se ne andrà ora?” Murong Qianxue avanzò istintivamente. “Ma è stato in coma per così tanto tempo, è meglio che riposi ancora.”


“Non c’è bisogno. Ho solo esaurito un po’ della mia forza mentale prima. Ora sto bene.” Yun Che si accigliò lievemente e disse a bassa voce:”Ventoblu è stato schiacciato dall'impero della Divina Fenice fino a questo punto… anche trascurando la mia posizione di principe consorte, anche se fossi soltanto il più ordinario dei cittadini di Ventoblu… non posso assolutamente perdonarli!”
