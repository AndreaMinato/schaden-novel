---
weight: 6790
title: Capitolo 679 - Fen Juechen?!
pubDate: 2025-02-03T07:52:46.859Z
tags:
    - atg
---





<em>CAPITOLO SPONSORIZZATO ringraziamo Alessandro!</em>
<em>41 Capitoli in coda, <strong>0/5</strong></em>
<em><strong>-Schadenfreude</strong></em>


“Fratellone, cosa c’è?” Sia Xiao Yun che Numero Sette Al Mondo si irrigidirono quando videro che Yun Che si era fermato cambiando espressione.


“Sigh, sembra che ci sarà un piccolo problema qui.” Disse esasperato Yun Che. “Scendiamo.”


In quanto più grande clan di clan della Nuvola Vagante, il clan Xiao attirava l’attenzione dall'alto. Il posto in cui Yun Che era atterrato non era vicino all'entrata principale, era arrivato vicino al clan Xiao, quasi inavvertitamente in un certo cortile vicino alle montagne posteriori.


Questo posto era molto silenzioso. Il cortile davanti a loro era molto piccolo e aveva solo decorazioni e una casa semplice. C’era un pergolato di viti verde smeraldo ed era pieno di uva matura. Vicino c’era un semplice tavolo di pietra e due piccoli sgabelli. Quello a destra era pieno di fessure.


Mentre era al centro del cortile e si guardava attorno, Yun Che rimase stordito per un momento.


“Fratellone, questo posto è…?” Chiese Xiao Yun confuso quando vide la reazione di Yun Che.


“Questo è il posto che contiene quasi tutti i miei ricordi dei miei primi sedici anni di vita.” Rispose a bassa voce Yun Che.


“Ah? Questa è… la casa del fratellone Yun?” Chiese Numero Sette Al Mondo scioccato mentre si guardava attorno. Per i cittadini comuni di clan della Nuvola Vagante, riuscire a possedere un cortile come questo poteva essere considerato sontuoso, ma per qualcuno nato in una famiglia guardiana, specialmente per Numero Sette Al Mondo, che era la sola principessa del suo clan, questo tipo di casa era troppo semplice e trasandata… Era il giovane patriarca della famiglia Yun, il Lord Demoniaco del regno e poteva essere considerato come il salvatore dell'Illusory Demon Realm… non si sarebbe mai immaginata che il posto in cui fosse cresciuto sarebbe stato così povero.


“Esatto, questa è la mia casa.” Yun Che sorrise:”Sono vissuto qui da quando ero piccolo, ma allora non era solo mio questo posto, apparteneva anche alla mia zietta. Allora avremmo trascorso ogni giorno insieme. Ovunque andassi, lei mi avrebbe accompagnato e ovunque andasse lei, anche io l’avrei seguita. Eravamo come un’ombra l’uno per l’altra… finché non ho compiuto dieci anni, quando mio nonno ha detto che non potevamo vivere nello stesso cortile e ha trovato una nuova residenza per la zietta. Per questo la zietta aveva pianto per giorni e anche io ho usato tutte le mie energie per protestare. Tuttavia il nonno che di solito ci viziava in ogni modo possibile non avrebbe ceduto assolutamente riguardo a questa questione.”


“Da allora, la zietta che viveva nel suo cortile si sarebbe intrufolata in segreto per venire a dormire con me, ma quando è stata scoperta dal nonno, sarebbe stata rimproverata… Poi abbiamo capito gradualmente che non era appropriato che gli uomini e le donne fossero così intimi, così la zietta non è più venuta da me di nascosto.”


Raccontò Yun Che con un lieve sorriso. La sua espressione era sincera. Durante quegli anni, anche se veniva deriso dagli altri e a volte veniva maltrattato e disprezzato, visto che era con la zietta, i momenti felici erano di molto maggiori di quelli tristi; perfino la sua sensazione di inferiorità si attenuava allora.


Ormai non era più un invalido con le Vene Misteriose mutilate senza futuro. Era diventato sempre più potente e ora le persone lo avrebbero temuto. Il suo livello era superiore alla setta Xiao che il clan Xiao considerava divino, eppure questo aveva anche riempito il suo mondo di prove e difficoltà, non era più potuto tornare nel mondo felice dove esisteva solo la zietta.


Erano passati più di sei anni da allora, ma tutto qui corrispondeva ai suoi ricordi… il cancello, le finestre, il tavolo di pietra o il pergolato… anche la lanterna appesa il giorno del suo matrimonio con Xia Qingyue era ancora lì, anche se era stata già deformata dal vento.


L’intero cortile sembrava incredibilmente pulito, non era rovinato come Yun Che si sarebbe aspettato da un posto trascurato per sei anni. Sembrava che qualcuno venisse a spazzare questo posto ogni giorno. Yun Che avanzò e andò davanti al tavolo di pietra. Premette un dito sulla sua superficie e poi lo sollevò… non c’era nemmeno una traccia di polvere.


Questo posto… era stato appena pulito da qualcuno…


Il cuore di Yun Che tremò. Che fosse… che fosse…


“Piccolo Che… Sei tu?”


In questo mondo esistevano pochi suoni che avrebbero agitato Yun Che, ma la voce di Xiao Lingxi rientrava in questa categoria. Yun Che sussultò e si girò quasi istantaneamente… all'entrata del cortile c’era Xiao Lingxi vestita di verde chiaro. I suoi occhi bellissimi e limpidi erano velati di lacrime.


“Zietta…” Mormorò debolmente Yun Che. Alzò le braccia, voleva viaggiare per lo spazio per toccare la ragazza più familiare e importante di questa vita. “Sono tornato…”


“Ah…” Xiao Yun non poté non emettere un suono. Guardò Xiao Lingxi e chiese stordito:”Lei è… lei è…”


Il modo in cui Yun Che l’aveva chiamata aveva confermato l’identità di questa ragazza… questa splendida ragazza dal temperamento delicato che sembrava ancora più giovane di lui, era… la sua zietta… la sua parente….


Xiao Lingxi si premette le labbra con la mano mentre rivoli di lacrime lucenti iniziarono a scorrere come perle di giada. Dopo essersi fermata, pianse piano e si lanciò tra le braccia di Yun Che per poi stringerlo mentre le sue lacrime iniziarono a bagnare il petto del giovane.


“Piccolo Che… Piccolo Che… Piccolo Che…” Chiamò ripetutamente e presto non poté trattenere i suoi singhiozzi.


“Mi dispiace zietta… ti avevo promesso che sarei tornato entro un mese, eppure… eppure ti ho fatto aspettare tre anni.” Yun Che la abbracciò gentilmente. La vita della ragazza era ancora più delicata rispetto a tre anni fa e il suo corpo sembrava ancora più fragile… Anche la sua forza misteriosa era declinata invece di avanzare. In questi tre anni, Yun Che era cresciuto di circa un piede e tra le sue braccia sembrava ancora più delicata. E ciò che addolorava di più Yun Che era il suo pianto… La zietta che conosceva avrebbe riso e pianto fragorosamente. Specialmente di fronte a lui non avrebbe trattenuto alcuna emozione.


Ma la zietta davanti a lui, anche se stava singhiozzando, stava cercando di trattenersi e solo le sue spalle stavano continuando a tremare violentemente. Aveva meno spirito rispetto a prima e ciò che lo rimpiazzava era una profonda melanconia che quasi infranse il cuore a Yun Che.


In questi tre anni, le notizie della sua “morte” e l’enorme calamità della Nazione Ventoblu dovevano aver lasciato crudeli cicatrici sul suo cuore…


Le mani di Yun Che si strinsero in silenzio. Alzò la testa mentre mostrava uno sguardo addolorato… Quando ero una persona inutile e le mie Vene Misteriose, vedevo sempre il volto sorridente della zietta… Ora che sto diventando sempre più potente, perché sto addolorando sempre la zietta…


Il potere che inseguo… per quale scopo lo sto facendo?!


Xiao Lingxi scosse la testa e lo abbracciò ancora più stretto. Il petto su cui si stava appoggiando era diventato ancora più ampio ed era l’unico posto al mondo dove si sentiva davvero contenta e al sicuro. Mentre singhiozzava, disse debolmente:”So… che il piccolo Che non l’ha fatto apposta… è un bene che il piccolo Che sia tornato… pensavo che non ti avrei mai più rivisto… il mio piccolo Che… finalmente è tornato…”


Mormorò, il dolore della sua perdita e la sua gioia erano evidenti. Yun Che sussultò. Disse con voce bassa e risoluta:”Zietta, ti prometto che non ti…”


Si fermò all'improvviso e si irrigidì. Il suo sguardo era diventato gelido mentre scorgeva lo sguardo dietro di sé dopo essersi girato portando Xiao Lingxi con sé.


Perché in quell'istante un’aura estremamente fredda si era incollata su di lui… Possedeva un Corpo dello Spirito dell’Acqua, così non temeva il gelo, ma quando sentì questa energia, si inquietò. Gli si rizzarono tutti i capelli. Due occhi diabolici e neri come l’abisso si proiettarono debolmente nella sua mente. Si sentì all'improvviso come se fosse in un terribile inferno.


Questo freddo, quest’aura tremenda che non aveva mai sentito prima… che fosse l’energia diabolica di cui Jasmine aveva parlato?


Chi è?!


Nell'istante in cui si girò, Yun Che vide una figura nera che fluttuava a mezz'aria… era vestita di nero, era più bassa e magra di Yun Che. I suoi capelli neri come la notte gli arrivavano a metà della vita. Il suo colorito era pallido e i suoi occhi erano spenti e privi di luce. L’aura che emetteva portava una freddezza che penetrava nell'osso, eppure Yun Che non sentiva la minima traccia di vita in lui… sembrava che stesse fluttuando un cadavere anziché una persona.


Quando vide quella persona, Yun Che mostrò un’espressione sorpresa.


“Fen Jue...chen?!” Nel momento in cui finì la frase, esitò.


Il suo aspetto e la sua espressione era uguale a quella del Fen Juechen dei suoi ricordi, tuttavia il giovane che conosceva non aveva mai avuto un’aura di questo tipo. Non solo… sentiva chiaramente una sensazione di pericolo provenire da questa persona vestita di nero! Allo stadio in cui era, Yun Che avrebbe potuto sentire questa sensazione di fronte a dei Monarchi negli stadi iniziali e quando aveva lasciato andare Fen Juechen tre anni e mezzo fa, la sua forza misteriosa era solo allo Stadio Spirito Misterioso. In nemmeno quattro anni come aveva potuto raggiungere un livello tale da minacciarlo.


“Uh? È davvero questo tipo.” Anche la voce di Jasmine aveva un tono sorpreso.


“Yun… Che!!” Il suo volto era rigido e quando parlava, la sua espressione rimase impassibile, ma la sua voce conteneva un risentimento gelido:”Sei ancora vivo… sei ancora vivo!!”


“...” L’aura che avvolgeva Yun Che divenne istantaneamente più fredda. Ora Yun Che era certo… che questa persona fosse davvero Fen Juechen! Perché questo tono era lo stesso che aveva tre anni fa!


“Sai quanto ho sofferto quando ho sentito che eri morto?! In questi anni ho perfino desiderato che resuscitassi così da poterti fare a pezzi personalmente!!”


Le mani di Fen Juechen tremarono, su di esse erano apparse due sfere di energia nera che diventavano sempre più grandi. Yun Che le guardò… ci aveva dato una sola occhiata, eppure si sentì a disagio. Guardò Fen Juechen negli occhi:”Sembra che il tuo sogno si sia già avverato. Tuttavia… credi di potermi uccidere?”


Prima che Fen Juechen rispondesse, Jasmine rise freddamente:”La sua forza misteriosa è al quinto livello del Stadio Sovrano Misterioso. Insieme all'attributo speciale della sua forza misteriosa diabolica, se lo affrontassi, potrebbe sicuramente ucciderti!”


“@#%$...” Le labbra di Yun Che fremettero:”Stai… scherzando, vero?!”


Quell'anno quando aveva sterminato il clan del Paradiso Ardente, il motivo principale per cui aveva risparmiato Fen Juechen era stato perché aveva salvato Xiao Lingxi, che aveva pregato di risparmiarlo. Inoltre aveva pensato che anche se l’avesse lasciato vivere, non sarebbe diventata una minaccia. Allora nemmeno mille Fen Juechen non avrebbero potuto ferirlo. Inoltre con la sua velocità di crescita impareggiabile, anche se il suo talento innato fosse stato dieci volte superiore, il divario tra di loro sarebbe diventato sempre più grande.


Le stirpi e il potere divino che possedeva erano un privilegio che persone ordinarie non potevano nemmeno sperare di ottenere! Aveva come maestra Jasmine, la cui esistenza trascendeva questo piano. Nel continente del Cielo Misterioso, riguardo alla velocità di crescita, non ci sarebbe dovuto essere nessuno in grado di superarlo.


La crescita sbalorditiva di Xia Yuanba era dovuta alle sue Tyrannical Emperor’s Divine Vein. Era anche questo talento incredibile che lo aveva reso un tesoro preziosissimo per il Santuario Absolute Monarch, il Luogo Sacro numero uno.


Il Fen Juechen di allora era solo nello Stadio Spirito Misterioso… come aveva fatto a diventare un Monarca negli stadi intermedi in soli quattro anni?!


“Credi che stia scherzando?” Rispose freddamente Jasmine. “Non devi essere così sorpreso. Non è diventato così forte coltivando, nemmeno l'energia diabolica è stata generata dalla sua volontà. Un’origine diabolica è stata iniettata nella sua anima!”
