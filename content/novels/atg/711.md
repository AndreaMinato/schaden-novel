---
weight: 7110
title: Capitolo 711 – Nato Arrogante
pubDate: 2025-02-03T07:52:46.863Z
tags:
    - atg
---


<em>Capitolo regolare,</em>
<em>25 Capitoli in coda, <strong>0/10</strong></em>
<em>-Schadenfreude</em>


Oggi era il quarto giorno da quando Yun Che era arrivato nella città della Divina Fenice.


Nell'arco di quattro giorni non solo aveva gettato nel caos la città, aveva fatto anche diffondere di questa notizia di questo incidente in ogni angolo del continente del Cielo Misterioso. Già il fatto che Yun Che fosse tornato vivo era sufficiente ad agitare l'intero continente, ma quello che aveva fatto in questi ultimi giorni... specialmente quando aveva ucciso due principi e cinque Anziani della setta della Divina Fenice, aveva sconvolto le sette nazioni con l'intensità di una tempesta.


Che fosse l'Impero della Divina Fenice o le altre sei nazioni, per tutte loro questo era l'incidente più scioccante fin dalla fondazione dei loro paesi. La prima risposta fu di incredulità.


Questa era la prima volta nella storia che la dignità dell'impareggiabile impero della Divina Fenice veniva calpestata in questo modo... e fino a tal punto. Inoltre il loro avversario era solo una persona.


Anche i Quattro Grandi Luoghi Sacri stessi avevano saputo della questione e ci stavano prestando molta attenzione.


La notte passò e quando Yun Che aprì gli occhi il cielo era già brillante. Tuttavia non aveva scelto il momento in cui svegliarsi. Invece fu risvegliato da una voce della giada di trasmissione.


Non appena prese la giada, in essa risuonò la voce calma di un uomo di mezz'età: "Ci sono due aure di Monarca in più nel setta della Divina Fenice questa mattina. Una negli stadi avanzati del secondo livello del Stadio Sovrano Misterioso, mentre l'altra è negli stadi intermedi del terzo livello del Stadio Sovrano Misterioso. Faccia attenzione."


La persona che aveva mandato questo messaggio era Xi Ji della Gilda dei Mercanti Luna Nera.


"Non solo ha preso l'iniziativa di informarti, il vecchio ha anche mandato personalmente ,la trasmissione. Umpf, sembra che gli importi proprio di te, uh." Disse freddamente Jasmine.


"Importare?" Yun Che arricciò le labbra: "Questo perché ho un 'maestro' potente al punto da essere catastrofico, un 'maestro' che non dovrebbe essere provocato. Questo è ciò che gli ha fatto pensare che fosse meglio mostrare buona volontà. Se questa farsa fosse smascherata, con la sua scaltrezza c'è un'enorme possibilità... no, sicuramente mi vorrà morto più di chiunque altro. Una grande organizzazione che ha dominato l'intero continente per diecimila anni non può permettere che cresca una forza che potrebbe minacciarla... dato che ha visto il mio talento anormale e la mia velocità di crescita, naturalmente sono una di quelle persone che può minacciarlo."


"È un bene che tu lo sappia." Disse con arroganza Jasmine.
"Anche la setta della Divina Fenice è così." Yun Che volò nell'aria e guardò in direzione della città. "In soli cinquemila anni la setta della Divina Fenice ha già raggiunto un grado di potenza simile ai Quattro Grandi Luoghi Sacri ottenendo la stirpe della fenice, forse potrebbero superarlo. Il motivo per cui è rimasto in pace durante questo periodo di tempo è stato a causa della Divina Fenice. Se scoprissero che è morta, perfino il più stupido potrebbe prevedere cosa accadrebbe alla setta della Divina Fenice."


Le sopracciglia di Yun Che fremettero lievemente... Che le azioni assurde che avessero fatto a Ventoblu fosse in preparazione della crisi successiva? Dopotutto prima o poi la farsa sarebbe stata smascherata.


Anche in questo caso... non importava quale motivo avessero, considerando le colpe della setta della Divina Fenice, avrebbe dovuto soffrire dieci volte di più!


---


Feng Hengkong non aveva chiuso occhio per quattro giorni. Non aveva subito gravi ferite e in quel momento perfino la lesione al suo braccio non era più seria. Tuttavia l'impatto sul suo spirito non poteva scomparire in così breve tempo... In soli tre brevi giorni erano morti quattro dei suoi figli ed erano stati bruciati di fronte ai suoi occhi.


Inoltre non erano nemmeno rimasti i loro corpi, nemmeno un briciolo di cenere. Un colpo del genere sarebbe stato qualcosa di insopportabile per una persona normale, figuriamoci lui, il Maestro della setta della Divina Fenice.


Tutti gli Anziani e i principi erano radunati nella sala principale messa a soqquadro e mezza distrutta. Tuttavia i loro volti non mostravano ansietà e odio, ma gioia ed entusiasmo. Alla fine della sala c'erano due persone in più sedute ai lati di Feng Hengkong... erano posti posizionati allo stesso livello dell'imperatore.


Questi due Anziani portavano i segni delle vicissitudini delle loro vita. Le loro barbe erano bianche come la neve, eppure i loro capelli erano color cremisi scuro. Attorno ai loro corpi occasionalmente danzavano spiriti di fuoco e rilasciavano una pressione incredibilmente forte. Al momento i loro occhi incupiti, che emettevano una luce fredda, aveva fatto trattenere il respiro a tutti.


"Quattro principi della nostra setta della Divina Fenice sono stati uccisi consecutivamente... Oltraggioso!" La voce di un Anziano sulla destra era profonda come un gong e a causa della sua rabbia la temperatura dell'intera sala aumentò all'improvviso.


"Perché non l'hai menzionato al Grande Maestro della setta?" Disse l'Anziano sulla sinistra.


"La personalità dell'onorabile padre è violenta come il fuoco. Sono stato riluttante per il momento e non ho osato dirlo chiaramente. Voleov informare l'onorabile padre dopo aver ucciso quel bastardo di Yun Che." Feng Hengkong chiuse gli occhi, il suo viso stava fremendo in continuazione e il suo collo teso sottolineava il suo odio e il suo dolore.


"Siamo stati tutti incapaci. Proviamo davvero vergogna ad aver fatto intervenire due Grandi Anziani interrompendo il loro isolamento." Mormorò con vergogna il Grande Anziano Feng Feilie.


"Con i due Grandi Anziani qui, se Yun Che oserà venire comunque, allora oggi sarà il giorno del suo funerale!" Disse stringendo i denti Feng Ximing.


I due Anziani seduti accanto a Feng Hengkong avevano entrambi più di cinquemila anni di età. Non solo provenivano dalla generazione più esperta della setta della Divina Fenice, erano anche due dei nove Grandi Anziani che era avanzato al Stadio Sovrano Misterioso.


La persona seduta a sinistra si chiamava Feng Tianyu mentre quello a destra era Feng Tianqing. Appartenevano alla stessa generazione del Grande Maestro della setta della Divina Fenice e portavano "Tian" nel nome. Al momento erano già diventati delle colonne portanti per l'organizzazione.


"La colpa di questa persona non può essere ripagata solo con la morte!" Disse con furia Feng Tianyu.


"A parte i quattro principi, quante persone della setta sono morte a causa di Yun Che?" In confronto all'altro anziano, Feng Tianqing era molto più calmo, tuttavia le sue pupille erano diventate completamente cremisi, questo dimostrava che il suo stupore e la sua rabbia non erano inferiori a Feng Tianyu. Durante i cinquemila anni di storia del loro setta non avevano mai ricevuto un affronto simile.


Feng Ximing disse rispettosamente: "Nel primo giorno è morto solo il Quattordicesimo Fratello per mano sua. Il secondo giorno il Tredicesimo Fratello e nove discepoli guardiani, per un totale di dieci. Ieri due mie fratelli e cinque Anziani sono morti per mano sua... e altri novantatré sono stati ridotti in cenere. Ci sono stati anche circa trecento discepoli che hanno subito ferite di diverso grado. Per salvare l'onorabile padre, il ventunesimo Anziano ha subito gravi ferite e fino ad ora deve ancora risvegliarsi dal suo coma."


"Centoundici persone... Eheh. Sembra che debba soffrire centoundici volte un dolore peggiore della morte prima di poter ripagare pienamente il suo debito." L'espressione di Feng Tianyu divenne fredda e sinistra.


In quel momento riecheggiò un trambusto improvviso. In seguito risuonò una voce piena di panico. "Yun Che... Yun Che è qui!!"


Huuu!!


Tutti i presenti a parte i due Grandi Anziani si alzarono all'improvviso nello stesso istante. E un solo momento come questo mostrava il terrore che Yun Che aveva impresso nei loro cuori.


"Yun Che..." Feng Hengkong strinse i pugni. "È il momento che... ripaghi il tuo debito!!"


Boom!!


Le fiamme divamparono e Feng Hengkong si levò istantaneamente al cielo, formando un altro enorme buco nella sala già fatiscente. La folla di Anziani gridarono: "Maestro della setta" per poi seguirlo volando.


Yun Che stava fluttuando nella stessa posizione di ieri, davanti al cancello della città della Divina Fenice. Aveva le braccia incrociate al petto e sorrideva freddamente... Le sue azioni e la sua espressione erano uguali a ieri.


In confronto a lui tuttavia, le reazioni dei membri della setta della Divina Fenice erano ben diverse da ieri. Le loro espressioni erano particolarmente sicure e guardavano Yun Che come se fosse un uomo morto. Alcuni dei loro volti rivelavano sorrisi freddi e gioiosi... come se potessero già vedere come Yun Che sarebbe caduto nelle loro mani, permettendo loro di sfogare il loro odio e la loro frustrazione.


"Feng Hengkong, sei venuto qui a darmi il benvenuto davvero velocemente oggi." Yun Che continuava a rivolgersi solo a lui e il suo tono era ancora più sprezzante di ieri.


"Oggi hai riflettuto e ti sei preparato ad ascoltarmi ubbidientemente o... continuerai a guardare morire miserabilmente i tuoi figli e i tuoi discepoli, mhh?"


"Oh, naturalmente. Devo ancora ricordarti gentilmente che faresti meglio ad ascoltarmi, altrimenti se tutti i tuoi figli morissero, non ti rimarrebbe più un solo successore."


"Yun Che, la tua morte è già imminente, eppure sei ancora così arrogante." Disse gelidamente Feng Feilie. "Credi di poter lasciare vivo questo posto?!"


"Oh?" Yun Che strinse lievemente gli occhi. "La mia morte sarebbe imminente? In questi ultimi giorni mi sembra di averlo sentito più di dieci volte. Sfortunatamente per voi, finora non mi è stato torto nemmeno un capello. Per quanto riguarda il tuo setta della Divina Fenice... Eheh. È così pietoso, triste e ridicolo."


"Eheheheheh... È davvero arrogante come affermano le dicerie."


In risposta a Yun Che risuonò una voce potente e antica. Due figure cremisi si alzarono in volo dalla Sala Principale, portando con sé una pressione impareggiabile pesante come una montagna. Guardarono gelidamente Yun Che; la loro aura intensa aveva immobilizzato perfino le correnti di vento nel raggio di diverse decine di chilometri.


Sembrava che in questo spazio fossero i dittatori del mondo.


Yun Che mise senza fretta le mani dietro la schiena. Gettò un'occhiata ai due Anziani: "A giudicare dalla sicurezza che avete, mi stavo chiedendo quale divinità avevate invitato. Tuttavia avete chiamato solo due ciabatte non morte. Almeno avreste dovuto chiamare Feng Tianwei. Solo Feng Tianyu e Feng Tianqing... Mi state dicendo che nella generazione di Grandi Anziani della setta della Divina Fenice è rimasta solo spazzatura?"


L'anima di Feng Huwei aveva ricordi riguardo la vecchia generazione, quindi Yun Che aveva visto Feng Tianyu e Feng Tianqing, era solo naturale che potesse chiamare i loro nomi.


Le espressioni dei due Grandi Anziani cambiò allo stesso tempo... Avevano un'aura maestosa e avevano perfino esercitato la loro pressione spirituale su Yun Che alla prima occasione. Avevano pensato anche che sarebbe stato sufficiente e farlo tremare di paura e a farlo crollare.


Tuttavia la scena di fronte a loro era completamente inaspettata. Non solo Yun Che non aveva mostrato alcuna paura, né ansietà, non aveva nemmeno cambiato espressione. La sua aura non ne era rimasta minimamente turbata; sembrava calmo come se avesse visto due formiche sbucare dal terreno.


Non solo non era stato soppresso dalla loro aura, li aveva anche chiamati per nome... E non solo, ogni parola e ogni sua espressione era piena di sdegno.


Stava disprezzando e deridendo i Grandi Anziani della setta della Divina Fenice... due figure che erano arrivate al Stadio Sovrano Misterioso, che erano diventate divinità nel mondo della coltivazione e che potevano guardare con sdegno il resto del mondo!!
                                


                                



