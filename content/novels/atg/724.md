---
weight: 7240
title: Capitolo 724 – Il Risveglio dell'Anima della Fenice in Feng Xue'er
pubDate: 2025-02-03T07:52:46.864Z
tags:
    - atg
---


<em>CAPITOLO SPONSORIZZATO ringraziamo Marco!</em>
<em>13 Capitoli in coda, <strong>0/10</strong></em>
<em>-Schadenfreude</em>


Le fiamme impattarono contro il petto di Feng Tianwei facendolo soffocare. Allo stesso tempo l'Energia Misteriosa accumulata nel suo corpo iniziò a recedere come l'onda di una marea... Questo lo scioccò e cercò di condensare tutta la sua energia, ma non importava quanto provasse a farla circolare, non riuscì a rilasciarne nemmeno un briciolo. Nell'arco di un secondo perfino le fiamme sul suo corpo si erano estinte completamente.


Questo evento bizzarro che non era mai accaduto prima lo fece impallidire dallo shock e dall'orrore mentre veniva respinto con forza dalla luce scarlatta... Nelle sue orecchie risuonarono le grida di allarme di Feng Hengkong e degli altri. Non era stato SOLO lui ad essere scaraventato via dall'anello di fuoco, ma anche gli altri membri della setta della Divina Fenice nelle vicinanze. Furono spinti tutti via da questa energia.


Perfino Feng Tianwei non aveva la forza per resistere.


Uno splendido loto di fuoco era fiorito nell'aria sopra la città, si stava spiegando uno strato di petali dopo l'altro. Nel momento in cui la corolla si aprì completamente, tutti i membri della setta della Divina Fenice che prima circondavano Yun Che furono respinti a diversi chilometri di distanza. Al centro di questo gigantesco loto c'erano Feng Xue'er e Yun Che.


Una volta che la luce rossa smise di brillare, Feng Tianwei alzò velocemente la testa per guardare la ragazza... e, una volta che vide l'immagine della fenice dietro di lei, iniziò a tremare incontrollabilmente; quasi non riuscì a trattenersi dall'inginocchiarsi e a giurare fedeltà a questa figura sacra.


"La fenice... l'Anima della Fenice... si è risvegliata?"


Il bellissimo loto non continuò a fiorire e non ferì nessuno, aveva soltanto respinto l'accerchiamento.


Al di fuori, tutti i presenti lo stavano guardando scioccati... ma a parte stupore, rivelavano entusiasmo e incredulità...


---


Gilda dei Mercanti Luna Nera.


Ping!


La tazza di giada turchese tra le dita di Zi Ji si frantumò.


"Maestro?" Le tre giovani dietro di lui avanzarono velocemente con espressioni piene di dubbio e ansietà.


"Finalmente è apparsa... l'aura della Divina Fenice?" Mormorò tra sé e sé Zi Ji. Poi le sue palpebre fremettero mentre diceva: "No! Questo è... l'ottavo livello del Stadio Sovrano Misterioso?"


"Che sia..."


l'Energia Misteriosa attorno al vecchio vibrò. In un istante apparì di fronte alla sua finestra. Concentrò lo sguardo verso la setta della Divina Fenice per poi continuare: "Presto andate e verificate da dove proviene quell'aura!"


"Ricevuto!" In risposta risuonò una voce bassa e profonda che non era a più di cento metri di distanza dalla sua destra.


---


Il fiore di loto iniziò a ritirarsi, ma in quel momento l'attenzione di tutti non era più concentrata su Yun Che, ma su Feng Xue'er e l'immagine della fenice dietro di lei. Tutti potevano sentire l'aura che irradiava dal suo corpo... era simile a quella della Divina Fenice Ancestrale!!


"Xue'er, la tua anima della fenice... si è risvegliata?!" Disse con entusiasmo Feng Hengkong. Gli Anziani della setta della Divina Fenice divennero così emozionati che non riuscirono a dire una sola parola, alcuni di loro iniziarono perfino a singhiozzare.


Il significato del risveglio dell'Anima della fenice era qualcosa che un estraneo non avrebbe mai capito, ma per la setta della Divina Fenice era come un ordine dal cielo!


Sia Feng Hengkong che Feng Tianwei ricordavano chiaramente le parole che la Divina Fenice aveva detto loro prima di morire. Dato il talento innato di Feng Xue'er, l'anima che aveva trasmesso alla ragazza si sarebbe svegliata dopo un secolo. Nel momento in cui si fosse destata e si fosse fusa con il suo corpo, avrebbe fatto aumentare di molto la sua Energia Misteriosa. Inoltre nell'arco di dieci anni sarebbe cresciuta con un ritmo anormale... Alla fine forse avrebbe perfino raggiunto il livello della Divina Fenice!


Da allora sarebbe diventata la seconda Divina Fenice della setta!


E se avesse continuato a coltivare, era possibile perfino che superasse la precedente Divina Fenice!


Per questo Feng Xue'er era diventata la speranza della setta della Divina Fenice.


E non potevano permettere che le notizie della morte della Divina Fenice fossero svelate al mondo prima che lei finisse di crescere. Per questo, Feng Hengkong aveva cercato di usare ogni metodo per proteggere la setta. Una volta passato un secolo, sarebbe diventata una seconda Divina Fenice una volta che la sua Anima e il suo fisico si fossero trasformati, allora la setta della Divina Fenice non avrebbe dovuto temere i suoi nemici... nemmeno i Quattro Grandi Luoghi Sacri.


La potenza oppressiva che sarebbe dovuta appartenere solo alla loro Divina Fenice Ancestrale e l'immagine della fenice vivida erano le prove migliori per dimostrarlo!!


Ed era chiaro che la sua forza misteriosa fosse cresciuta in modo incredibile! Feng Tianwei era un Monarca di sesto livello, ma non poteva opporre la minima resistenza di fronte alle fiamme che rilasciava!! E non era a causa dell'effetto soppressivo della potenza della Divina Fenice, invece era una pressione causata dalla forza assoluta!!


Per la setta della Divina Fenice era una sorpresa meravigliosa.


In questo caso non dovevano più attendere per cento anni... nell'arco di una decade, la forza misteriosa di Feng Xue'er sarebbe aumentata rapidamente a causa della fusione tra la sua anime e il suo sangue. Una volta che questo processo sarebbe stato completato, avrebbe posseduto un potere che avrebbe rivaleggiato con quello della Divina Fenice Ancestrale e la setta non avrebbe più dovuto temere future minacce!


Cento anni contro una decade, per la setta della Divina Fenice faceva un'enorme differenza!!


"Xuer'... nei tre anni in cui sei stata in coma... è stato perché la tua Anima della Fenice si stava risvegliando?" Chiese con voce tremante Feng Tianwei, anche se normalmente era una persona feroce, aveva già dimenticato di voler uccidere Yun Che.
Feng Xue'er era rimasta priva di sensi per tre anni e in tutto questo tempo il suo corpo era stato avvolto da una strana fiamma a cui nemmeno lui poteva avvicinarsi. Durante questo periodo avevano fatto innumerevoli ipotesi al riguardo, ma non avevano mai capito che era l'Anima della Fenice che si stava risvegliando.


"Sì..." Feng Xue'er che era illuminata dalla luce dell'immagine della fenice sembrava una fata di fuoco che era uscita da un testo sacro; la sua bellezza era impareggiabile e i suoi capelli che stavano rilasciando il potere dell'Anima della Fenice erano diventati cremisi, i suoi occhi, la sua aura e il suo portamento erano cambiati drasticamente. La ragazza rimase in silenzio per un po' prima di continuare: "Sapete tutti... perché la mia Anima della Fenice si è risvegliata in così poco tempo?"


Perché si era risvegliata così velocemente? Indubbiamente tutti avrebbero voluto sapere la risposta a questa domanda. E anche se questo fosse stato un miracolo garantito dal cielo... doveva esserci comunque un motivo per cui sarebbe stata concessa una benedizione del genere.


"È stato grazie al fratellone Yun." Feng Xue'er guardò Yun Che mentre parlava: "Tre anni fa non solo mi ha salvato la vita, mi ha anche dato il quinto e il sesto livello dell'Ode della Fenice. Questo non solo ha spinto la mia forza misteriosa ad un nuovo livello, mi ha anche permesso di padroneggiarla completamente mentre comprendevo le leggi delle fiamme che componevano l'Anima della Fenice. Tutto questo ha permesso all'Anima che la grande Divina Fenice mi ha donato di risvegliarsi prima di un secolo..."


"La mia vita è stata salvata da lui e l'Anima della Fenice si è svegliata grazie a lui. E il grande favore che ha fatto per me, no, per l'intero clan è così enorme che non riusciremo mai a ripagarlo... ma continuate a provare a fare del male e perfino ad uccidere il fratellone Yun!"


Feng Xue'er era furiosa e questa era la prima volta che gli altri la vedevano così piena di rabbia. Stese lentamente una mano e l'immagine della fenice dietro di lei spiegò le sue bellissime ali.
La potenza soverchiante della bestia divina, sufficiente a sconvolgere il mondo, discese dal cielo e avvolse tutta la città della fenice. Di fronte all'Anima risvegliata della Fenice, anche se uno possedesse una forza misteriosa molto più potente, avrebbe tremato e si sarebbe inchinato di fronte alla potenza della Divina Fenice.
Figuriamoci resistere, nessuno poteva nemmeno pensare di opporsi in primo luogo. Una volta che avesse completato la sua trasformazione, se avesse sigillato l'Energia Misteriosa di qualcuno, se avesse voluto distruggere il sangue della fenice di una persona o uccidere qualcuno, avrebbe dovuto solo pensare di farlo e sarebbe accaduto.


"Giuro sul nome della Divina Fenice..." Questa ragazza con il cuore puro come la neve, parlò con un tono solenne che era strano che provenisse dalla sua bocca: "Nel setta, se qualcuno oserà fare del male di nuovo al fratellone Yun... non importa chi sarà, non lo perdonerò mai. E se il fratellone Yun morirà... allora distruggerò immediatamente la mia anima e il sangue della fenice!"


"Xue'er!!" Le parole della ragazza fecero impallidire Feng Hengkong. Sapeva bene che se lei fosse morta, allora anche la setta sarebbe stato spacciato. Inoltre non avrebbero più avuto un futuro in cui sperare. Allo stesso tempo era la sua figlia più adorata, il più grande orgoglio e gioia della sua vita, avrebbe preferito morire centomila volte piuttosto che vederla ferita.


La voce di Feng Xue'er si era espressa con un tono estremamente chiaro. Feng Tianwei non avrebbe osato più attaccare Yun Che. Specialmente ora che la sua Anima della Fenice si era già risvegliata, per tutti i membri della setta della Divina Fenice, ogni parola era come una legge sacra e inviolabile.


"Va bene... Il nonno prometterà a Xue'er, che finché Yun Che non ci attaccherà più, nessuno del nostro clan agirà contro di lui... o contro i suoi cari!" Feng Tianwei disse con sincerità: "Ha distrutto la Statua della Divina Fenice, ucciso Xichen e Xiluo... e ogni altra cosa che ha fatto può essere tralasciata. E ordineremo immediatamente alle nostre truppe di ritirarsi dalla Nazione Ventoblu... e siamo anche disposti a compensare la Nazione Ventoblu, va... va bene?"


Il dominio del Corvo Dorato era stato ritirato completamente da Yun Che. Il giovane era in mezzo al loto di fuoco mentre tentava di percepire in silenzio l'aura di Feng Xue'er. Anche se entrambi avevano ereditato il sangue e l'anima della fenice, poteva sentire che la purezza della stirpe di Feng Xue'er era diverse centinaia di volte superiore alla sua. Perfino il sangue di tutti i membri della setta della Divina Fenice combinato non sarebbe paragonabile a quello della ragazza.
La differenza tra Yun Che e Feng Xue'er non era così esagerata; era solo il doppio di quello che aveva ereditato lui. Tuttavia di fronte alla potenza soverchiante prodotta da una stirpe della fenice cento volte più pura dalla sua, poteva sentire che era ad un livello completamente diverso.


Se non avesse avuto l'Anima del Dio Drago, perfino lui avrebbe avuto l'impulso di inginocchiarsi di fronte alla potenza della fenice.


Così capì bene quanto riguardo e amore la Divina Fenice Ancestrale doveva aver dato a Feng Xue'er. Aveva senza alcuna riserva, riversato la sua energia in lei.


Dopo che Yun Che sentì le parole di Feng Tianwei, lo sguardo di Yun Che divenne freddo. Dopodiché rise freddamente mentre osservava Feng Tianwei: "Credo che ti stia davvero sbagliando qui. I tuoi ultimi tentativi di uccidermi sono stati davvero oltraggiosi, ma il motivo per cui volevo ucciderti era completamente giusto! Hai saccheggiato la mia Nazione Ventoblu, così anche voi dovevate essere distrutti! Anche se l'intero impero della Divina Fenice fosse svuotato per compensare la Naizione Ventoblu sarebbe completamente giustificato! E pensare che hai davvero la faccia di far sembrare i tuoi atti delle grazie!"


"Yun Che, non essere ingrato di fronte alla nostra cortesia!" Anche Feng Tianwei si incupì.


"Chi è ingrato?" Disse con ferocia Yun Che con una voce piena di disprezzo: "Credi davvero che avresti potuto uccidermi se Xue'er non fosse intervenuta? Credi davvero che sarei così ingenuo e stupido da mettermi così alle strette senza un asso nella manica?"


"Feng Tianwei se volessi davvero andarmene, nemmeno dieci di te potrebbero toccarmi un solo capello!" Yun Che guardò Feng Tianwei e Feng Hengkong con ferocia: "Se avessi voluto davvero distruggere il vostro clan, non avrei dovuto nemmeno alzare un solo dito... tutto ciò che avrei dovuto fare era diffondere un particolare segreto che state cercando di tenere nascosto ad alcune persone. Forse sarei riuscito a trarne pure molti benefici."


"...Tu!" Queste parole fecero cambiare drasticamente espressione a Feng Hengkong e a Feng Tianwei, la loro sicurezza derivava dal fatto che sapeva questo segreto! Sia lui che Feng Xue'er avevano l'Anima della Fenice... forse per questo ne era a conoscenza.


"Così ora dovreste sapere... quanto è stata grande la mia cortesia!" Yun Che puntò un dito verso Feng Tianwei. "Posso tralasciare le ultime due volte che hai provato ad uccidermi, ma tutte le condizioni che ho menzionato prima, dovete rispettarle tutte! Quindi dovete ricordarvi di... non essere ingrati di fronte alla mia cortesia!"


Gli aveva rinfacciato tutto usando le sue stesse parole.
                                


                                



