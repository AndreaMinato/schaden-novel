---
weight: 725
title: Capitolo 725 – Espiare le Colpe del Padre
pubDate: 2025-02-03T07:52:46.864Z
tags:
    - atg
---


<em>CAPITOLO SPONSORIZZATO ringraziamo Marco!</em>
<em>12 Capitoli in coda, <strong>0/10</strong></em>
<em>-Schadenfreude</em>


L'atmosfera, che prima si era riempita di entusiasmo dopo aver saputo del risveglio dell'Anima della Fenice di Xue'er, tornò ad essere soffocante dopo che Yun Che parlò.


Oggi Feng Hengkong non aveva altra scelta che rendersi conto che il fato del suo setta era nelle mani del giovane, almeno per dieci anni prima che Feng Xue'er crescesse. Inoltre, vista la decisione della ragazza, non potevano assolutamente attaccare Yun Che... Alla fine il fato di questo setta della Divina Fenice che aveva governato il continente per cinque millenni era nelle mani di Yun Che.


Tuttavia Feng Hengkong non mostrò più la rabbia e lo scontento che aveva espresso prima. Dopo un breve momento di rigidità, il suo volto cupo si rilassò perché ora non aveva altra scelta se non rassegnarsi. Sospirò per poi dire lentamente: "Xue'er ha ragione... proprio ragione. Tutto questo è accaduto a causa mia. Le morti di Xiluo, dell'Anziano Tianqing e degli altri, sono avvenute tutte a causa mia... Anche se pensavo solo al bene dell'Impero della Divina Fenice, i metodi che ho usato e le conseguenze di ciò che ho fatto sono state abbastanza terribili da farmi meritare questo tipo di castigo..."


"Se non fosse stato per la decisione che ho fatto tre anni fa, il nostro setta non avrebbe incontrato una tale calamità e Xiluo e gli altri non sarebbero morti così miserabilmente... è stato tutto a causa dei miei terribili errori."


"E naturalmente dovrò assumermi la responsabilità di ciò che ho fatto!" Feng Hengkong posò il palmo sul petto. "L'Anima della Fenice di Xue'er si è già risvegliata, così il mio più grande desiderio si è esaudito, non ho alcun rimpianto! Oggi, finché la setta sarà al sicuro, non dovrai nemmeno chiedermi di distruggere le mie arte misteriosa e di inginocchiarmi per cento anni, perché non batterei ciglio nemmeno se mi chiedessi di suicidarmi! Ritirare le truppe, fermare la guerra, pagare una compensazione, cedere territorio... mi assicurerò di fare tutto quanto!"


"Spero solo che rispetterai la parola data!!"


Feng Hengkong gridò e il suo palmo iniziò a bruciare mentre lo puntava alle sue Vene Misteriose.


"Maestro della setta!!" L'intero setta della Divina Fenice gridò allarmato mentre si precipitava verso l'imperatore, ma come avrebbero potuto fermarlo in tempo.


"Onorabile padre, no!!" Feng Xue'er gridò mentre una fiamma scarlatta brillò nei suoi occhi.


Istantaneamente l'Energia Misteriosa dell'uomo fu sigillata e perfino l'Energia Misteriosa nel suo palmo si dissipò, quando si colpì, perfino tutto il fuoco si era spento... figuriamoci distruggere le sue Vene Misteriose, non sarebbe riuscito nemmeno ad infliggersi una ferita superficiale.


"Maestro della setta!" Tutti gli Anziani afferrarono le braccia dell'imperatore per bloccarlo: "Maestro della setta, non... non deve farlo!!"


"Xue'er..." Feng Hengkong fissò stordito Feng Xue'er, il suo sguardo stava diventando un po' appannato. Sapeva che anche se la ragazza era arrabbiata con lui, alla fine era preoccupata per il suo benessere.


Feng Xue'er non rilasciò il sigillo sulla sua forza. Si girò verso Yun Che e lo implorò con le lacrime agli occhi: "Fratellone Yun, anche se il mio onorabile padre ha commesso un errore grave e irrimediabile, so meglio di chiunque altro che non è una persona malvagia. Sennò la Divina Fenice non avrebbe permesso al nonno di tramandare la posizione di Maestro della setta al mio onorabile padre. In quanto maestro e imperatore della setta, sopporta un peso e una responsabilità che una persona normale non potrebbe nemmeno immaginare, così a volte è stato costretto a prendere decisioni estremamente crudeli e spietate, ma non è davvero una persona malvagia e sono disposta perfino a credere che quando ha fatto quella decisione tre anni fa, ne è stato tormentato più di chiunque altro... Perché tutte le colpe, i debiti di sangue e gli spiriti dei morti si sarebbero addossate su di lui."


"Xue... Xue'er..." Feng Hengkong tremò e le lacrime iniziarono a rigargli il volto... prima Xue'er aveva usato il suo corpo per fare da scudo a Yun Che, aveva alzato la voce e si era arrabbiata con lui. Allora il dolore che aveva provato era stato straziante, ma ora, dopo aver sentito le parole della ragazza, anche se fosse morto diecimila volte non avrebbe avuto più alcun rimpianto.


"Fratellone Yun, non sto provando a cancellare in modo così semplice le colpe del mio onorabile padre. È solo che sia la nazione che la setta della Divina Fenice hanno bisogno di mio padre. Quindi ti prego, fratellone Yun, per favore lascialo andare e dagli una possibilità per fare ammenda. Lo rimpiazzerò e ti seguirò nella Nazione Ventoblu, mi scuserò con l'Imperatrice Cang Yue... e l'intera Nazione Ventoblu."


"Xue'er, tu... cosa stai dicendo?!" Feng Hengkong mostrò un'espressione scioccata e terrorizzata: "Tutto questo è stata colpa mia, non ha niente a che fare con te..."


"No..." Feng Xue'er scosse lentamente la testa. Alzò gli occhi e continuò: "Sono tua figlia e in quanto tale devo anche io scusarmi e fare ammenda per i tuoi errori. Spero che dopo che avremo espiato le nostre colpe rimarrai sano e salvo e mi auguro che ricorderai cos'è successo oggi, così che d'ora in poi tu possa trattare gentilmente la Nazione Ventoblu e tutti i cittadini innocenti. Spero anche che non commetterai più un errore così grave."


"Fratellone Yun, sono disposta ad accompagnarti a Ventoblu, così potrò incontrare l'Imperatrice Cang Yue. E non importa cosa mi dirà, non proverò alcun rimpianto o risentimento... va bene?" Feng Xue'er guardò il giovane con sincerità, i suoi occhi erano velati dalle lacrime e pieni di supplica.


"Xue'er, non dire sciocchezze!" Feng Hengkong fu colto dal panico, perfino quando era stato spinto sull'orlo della disperazione da Yun Che non aveva reagito con così tanta ansia: "Yun Che! Tre anni fa sono stato io a dare il via all'invasione di Ventoblu e sono stato io ad ordinare che fosse soggiogata nel minor tempo possibile. Ho anche comandato di assassinare Cang Wanhe! Sono stati tutti ordini che ho dato personalmente! È tutta colpa mia! Figuriamoci distruggere le mie arte misteriosa ed espiare per cento anni, anche se volessi uccidermi, non avrei alcuna lamentela! Ma tutto questo non ha niente a che fare con Xue'er!"


Feng Hengkong si dimenò per liberarsi dalla presa di tutti gli Anziani mentre ruggiva con gli occhi spalancati: "Sono disposto ad andare a Ventoblu ora e una volta che sarò lì potrai farmi ciò che vuoi! Potrò solo io espiare le mie colpe! Dovresti sapere meglio di chiunque altro che questo non ha niente a che fare con Xue'er... niente!"


Al momento Feng Hengkong era pieno di vergogna e rimorso. Prima Feng Xue'er aveva protetto disperatamente Yun Che... ma allo stesso tempo stava anche salvando la setta della Divina Fenice. Non poteva immaginare come sarebbe andata se non fosse stato per la comparsa tempestiva della principessa.


Era stata lei a salvare la setta dall'orlo dell'abisso. E ora era ancora era disposta a rimpiazzarlo e andare a Ventoblu per espiare tutte le sue colpe...


Non si sarebbe mai potuto sbarazzare del rimpianto che riempiva il suo spirito.


Yun Che guardò con noncuranza Feng Hengkong; dopo aver afferrato la mano di feng Xue'er, disse con un debole sorriso: "Bene, allora faremo come desideri, potrai rimpiazzare il tuo onorabile padre per accompagnarmi a Ventoblu."


"yun Che!!" Feng Hengkong rilasciò un ruggito simile a quello di un leone mentre tremava: "Tu... come osi! Se osi portarla via, se osi torcerle un solo capello io..."


"Tsk!" Yun Che sbuffò freddamente: "Xue'er mi ha salvato la vita e ci tengo molto a lei. Se non fosse stato per lei credi che saresti potuto rimanere qui a lagnarti?! E credi che il tuo setta della Divina Fenice l'avrebbe passata liscia con queste poche morti?!"


"Inoltre in quanto a fare del male a Xue'er, Feng Hengkong, in confronto a te sono davvero inferiore!" Derise Yun Che.


"Tu..." Queste parole fecero impallidire mortalmente l'imperatore.


"In quanto imperatrice, la mia Cang Yue è un milione di volte più compassionevole di te; non farà del male a Xue'er e non permetterò nemmeno che qualcuno lo faccia. Inoltre, in molti modi lei è perfino più adatta a rappresentare l'Impero della Divina Fenice rispetto a te!"


"Fratellone Yun, ti ringrazio. So di essere molto egoista... ma dopotutto è comunque mio padre, io..." Feng Xue'er strinse lievemente la mano che le stava tenendo Yun Che mentre la sua voce e il suo sguardo divennero deboli. Sapeva bene quanto si era trattenuto il giovane per lei.


Yun Che scosse la testa e disse con un sorriso: "Per me hai fatto anche un giuramento tremendo. in confronto ciò che ho fatto non può nemmeno reggere il confronto."


"..."Sì!" Feng Xue'er annuì vigorosamente mentre un sorriso le apparì sul volto.


"No! Non dobbiamo lasciare che Xue'er accompagni Yun Che a Ventoblu... Onorabile padre, deve fermarli!" Disse con ansia Feng Ximing: "Stiamo parlando di Xue'er!!"


Feng Hengkong non rispose. Poi disse con sguardo stordito: "Yun Che, puoi portare Xue'er con te a Ventoblu... tuttavia devo seguirti! Altrimenti anche a costo di morire non permetterei mai che Xue'er venga portata via!"


"Onorabile padre..." Feng Xue'er fu colta dal panico, proprio quando stava per parlare, sentì la risposta calma di Yun Che: "Sicuro! O dovrei dire ancora meglio! dopotutto ciò che Cang Yue desiderava di più era che venissi personalmente ad espiare le tue colpe!"


"Fratellone Yun..." Le mani di Feng Xue'er si irrigidirono.


"Non devi preoccuparti." Rispose gentilmente Yun Che.


Solo poche parole riuscirono a calmare Feng Xue'er, che rispose con un lieve assenso.


Yun Che non rifiutò perché sapeva bene ciò che spaventava di più Feng Hengkong. Non era preoccupato per la sua sicurezza... Dopotutto la sua forza aveva già superato quella di Feng Tianwei. A Ventoblu non esisteva nessuno che potesse rappresentare una minaccia per lei. Tuttavia Feng Xue'er non aveva mai lasciato i confini della città della Divina Fenice e Yun Che era una persona molto "pericolosa". Figuriamoci lui, nessun padre si sarebbe sentito al sicuro a lasciare che sua figlia seguisse un uomo in un paese straniero.


Perciò Feng Hengkong doveva accompagnarla per "proteggerla". Anche se questo significava che sarebbe dovuto rimanere nel territorio di Ventoblu.
                                


                                



