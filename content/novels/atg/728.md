---
weight: 7280
title: Capitolo 728 – La Decisione di Cang Yue
pubDate: 2025-02-03T07:52:46.865Z
tags:
    - atg
---


<em>CAPITOLO SPONSORIZZATO ringraziamo Marco!</em>
<em>10 Capitoli in coda, <strong>0/10</strong></em>
<em>-Schadenfreude</em>


Cang Yue non si sarebbe mai aspettata una reazione del genere. Odiava fino all'osso Feng Hengkong, ma era rimasta completamente spaesata. Poté solo fissare Yun Che con sguardo implorante: "Marito mio... cosa succede esattamente...?"


"Aiutiamoli ad alzarsi prima." Disse Yun Che: "Ti spiegherò tutto una volta che entreremo nel palazzo."


Cang Yue annuì lievemente e si riprese dopo aver fatto un po' di passi avanti. Sporse una mano di fronte a Feng Xue'er e disse: "Sorella Xue'er, si alzi per favore. Ha una posizione molto nobile e impareggiabile. Una cortesia così enorme è davvero terrificante perfino per me."


Feng Xue'er abbassò la testa e disse a bassa voce: "Le parole dell'imperatrice sono troppo gentili. In quanto colpevole, è mio dovere pregare perdono in ginocchio. Spero solo che questo possa attenuare la rabbia dell'Imperatrice Cang Yue."


Cang Yue scosse la testa e aiutò la principessa ad alzarsi. Vedendo personalmente Feng Xue'er, non poté non meravigliarsi di trovarsi di fronte ad un'esistenza così perfetta. Se c'era una donna benedetta dal cielo, allora si poteva dire che fosse la giovane davanti a lei.


"Nonostante non sia mai andata fuori dalla Nazione Ventoblu, ho comunque sentito il nome della principessa Xue molte volte. Ora che l'ho vista con i miei occhi, mi sono resa conto che è ancora più splendida di come affermavano le voci." Esclamò Cang Yue.


La rabbia e l'odio nei confronti di una persona poteva trasmettersi facilmente ai suoi cari; tuttavia, di fronte a Feng Xue'er, Cang Yue non sentiva il minimo risentimento. O forse non c'era nessuno al mondo che potesse odiarla.


"Feng Hengkong, si alzi anche lei." Cang Yue si girò di nuovo mentre la sua voce diventava calma e fredda: "Non è il posto adatto per parlare. Seguitemi nella Sala Ventoblu!"


Guardando il segnale che Yun Che stava dando con gli occhi, l'imperatrice disse a Dongfang Xiu: "Capo Palazzo Dongfang, rimanga di guardia fuori e impedisca agli altri di entrare. Inoltre non menziona a nessuno ciò che ha appena visto ora."


"Sì." Dongfang Xiu si inchinò lievemente, poi diede un'occhiata a Feng Hengkong. Proprio quando voleva ricordare a Cang Yue di stare attenta... ripensò a come si erano inginocchiati Feng Xue'er e suo padre, così ricacciò le parole in gola.


Dopo aver guardato Cang Yue, Yun Che, Feng Hengkong e Feng Xue'er dirigersi nella sala, Dongfang Xiu e gli altri si scambiarono un'occhiata; alcuni tra la folla erano ancora esterrefatti, incapaci di recuperare la propria compostezza.


"Cosa sta succedendo esattamente? È davvero... l'imperatore della Divina Fenice?" Feng Yunlie aveva gli occhi spalancati. Anche dopo essersi arrovellato, non riusciva ancora a capire cos'era appena accaduto... quello era l'imperatore che disprezzava il mondo intero!!


Nonostante fossero entrambi sovrani, Feng Yunlie doveva ammettere che l'imperatore della Divina Fenice era su un altro piano rispetto a quello di Ventoblu. Tuttavia la gente non si sarebbe mai sognata che si sarebbe inginocchiato di fronte a Cang Yue... aveva anche parlato con un tono pieno di rimpianto e rimorso.


"Quel tipo è davvero l'imperatore Feng Hengkong, l'ho visto tre anni fa." Disse con sicurezza Xia Yuanba.


"...Quella giovane, che fosse la leggendaria principessa Xue?"


"Sì, è la principessa Xue, ma non mi aspettavo che sarebbe venuta anche lei... Beh tre anni fa il rapporto tra lei e il cognato era molto buono." Xia Yuanba si sfregò la testa con fare incerto.


"Dopotutto Yun Che ha avuto un incidente nell'Arca Primordiale Misteriosa dopo averla salvata tre anni fa... La principessa Xue, il tesoro mandato dal cielo all'impero della Divina Fenice, la donna più splendida del continente del Cielo Misterioso. La sua reputazione in effetti è ben meritata!" Lodò Dongfang Xiu.


"Come ci si aspetta dal fratello Yun. In pochi giorni è riuscito a ribaltare la situazione." Disse Numero Uno Al Mondo con un tono sommesso che solo lui stesso poteva sentire: "Ma ciò che è ancora più inaspettato è che, in questo mondo, esiste una donna con una bellezza paragonabile a quella della piccola Imperatrice Demoniaca..."


La sala Ventoblu era completamente silenziosa. Feng Hengkong era al centro della stanza e si guardava attorno. Aveva immaginato che sarebbe entrato nel palazzo imperiale, ma non si sarebbe mai aspettato che l'avrebbe fatto in circostanze del genere. Allo stesso modo, nemmeno Cang Yue avrebbe creduto che si sarebbe ritrovata in una situazione del genere con la persona che odiava di più.


Yun Che le aveva già spiegato tutto. Anche se la persona che aveva contribuito di più era lui, Cang Yue era comunque l'imperatrice; ogni azione del giovane era state fatte anche per lei. Per questo sarebbe stata lei a decidere come Feng Hengkong avrebbe espiato le sue colpe.


"Sorella Xue'er, siediti pure." Il trattamento di Cang Yue nei confronti di Feng Xu'er era di gran lunga diverso da quello che riservava a Feng Hengkong. Parlava gentilmente alla ragazza perché aveva già capito perché si era inginocchiata di fronte a lei... Anche se avesse tralasciato questi motivi, nessuno avrebbe potuto portare risentimento nei suoi confronti.


"Grazie Sorella Imperatrice." Feng Xue'er non fece un passo indietro, invece si sedette accanto a Yun Che.


"Feng Hengkong, è venuto volontariamente per espiare le sue colpe?!" Cang Yue si girò e mostrò un'espressione fredda.


Dopo che era sceso dall'arca, se Feng Hengkong non fosse stato ancora disposto ad abbandonare il suo orgoglio, allora l'inchino di Feng Xue'er sarebbe stato inutile. Nonostante l'imperatore potesse sacrificarsi per i numerosi debiti di sangue che aveva accumulato, poteva solo pregare che sua figlia non fosse coinvolta. Per questo avrebbe fatto ogni sforzo per espiare le sue colpe... anche se avesse perso la sua dignità di imperatore o la sua vita.


"Sono venuto qui per fare ammenda delle mie colpe! So di aver portato un enorme disastro a Ventoblu, commettendo così tanti crimini a cui non potrei rimediare nemmeno se morissi mille volte... Finché potrò pacificare il risentimento dell'Imperatrice Cang Yue, allora sono disposto ad accettare qualsiasi condizione senza rimpianto."


"YuÈer, durante il tempo che ho trascorso nella città della fenice, ho già detto loro alcune condizioni e hanno anche accettato." Disse Yun Che. Dopodiché iniziò a raccontare cos'era successo, di come aveva affrontato Feng Hengkong e Feng Tianwei e le disse nel dettaglio le cinque condizioni.


Ogni volta che le sentiva, l'espressione di Feng Hengkong sarebbe diventata cupa e avrebbe ruggito di rabbia, gridando a squarcia gola. Tuttavia ora, mentre ascoltava il giovane, indipendentemente dalle compensazioni, annessioni, di come avrebbe dovuto distruggere la sua arte misteriosa e inginocchiarsi per cento anni o anche la quinta condizione che dichiarava che doveva pagare un tributo per i prossimi cento anni... rimaneva impassibile.


Era Cang Yue che mostrò un'espressione scioccata... Odiava Feng Hengkong e l'impero della Divina Fenice, tuttavia sapeva quanto erano brutali le condizioni di Yun Che. Se fossero state tutte soddisfatte, allora i cinquemila anni di prestigio della setta della Divina Fenice sarebbero stati schiacciati da Ventoblu, la più piccola e debole nazione che non esisteva da più di mille anni. Si erano dovuti sempre nascondere in un abisso di vergogna...


Perfino nella storia del Profound Sky non erano mai state stabilite condizioni così dure.


"L'impero della Divina Fenice... specialmente lei, Feng Hengkong, è disposto ad accettarle?" Le sopracciglia di Cang Yue fremettero e guardò l'imperatore senza paura; voleva sentire l'assenso dell'imperatore dalla sua stessa bocca.


"Sì." Feng Hengkong chiuse gli occhi e rispose senza esitare.


"Bene..." Cang Yue respirò profondamente, il suo sguardo diventava sempre più intenso.


"Sorella imperatrice!" Feng Xue'er si alzò e chiese: "So che il mio onorabile padre ha commesso un grave errore e che le condizioni che ha detto il fratellone Yun Che dovrebbero essere rispettate, ma... la prego di avere pietà per quanto riguarda la distruzione delle arte misteriosa di Cang Yue e i cento anni di detenzione a Ventoblu. L'onorabile padre non solo è l'imperatore, ma anche il maestro della setta. Se rimanesse a Ventoblu per cento anni, allora la setta della Divina Fenice avrebbe difficoltà a mantenere la sua stabilità."


"Nonostante sia stata colpa sua, in quanto sua figlia, anche io dovrei portare un po' del suo peso. Quindi chiedo un po' di compassione per ls situazione dell'impero della Divina Fenice. Per favore lascia che rimanga io a Ventoblu al posto dell'onorabile padre. Per le altre compensazioni, quando l'onorabile padre tornerà a casa, le rispetterà nel più breve tempo possibile. Sorella imperatrice, per favore..."


"Xue'er, questo non ti riguarda!!" Disse Feng Hengkong. "Imperatrice Cang Yue, dovrebbe sapere che gli altri non dovrebbero essere responsabili dei debiti degli altri! La morte del suo onorabile padre e la situazione a Ventoblu sono state tutte causate da me! Ogni cosa che è successa non ha niente a che fare con mia figlia! Durante questi tre anni è sempre rimasta in coma. Non era coinvolta minimamente!"


"Ora vorrei solo espiare le mie colpe! Non importa cosa vuole che faccia oggi, non mi opporrò minimamente! Ma coinvolgere Xue'er passerebbe il limite e non potrei permetterlo assolutamente!"


L'espressione di Feng Hengkong divenne seria e piena di determinazione. In quel momento Feng Xue'er divenne ansiosa: "Onorabile padre, hai già accettato che venissi! Non ti importa della Divina Fenice e della setta?"


Feng Hengkong scosse lentamente la testa: "Xue'er, per me la tua sicurezza è ancora più preziosa della mia vista, della setta e di ogni altra cosa al mondo. Se dovessi sceglierei, preferirei distruggere la Divina Fenice e la setta piuttosto che farti subire la minima ferita.


Cang Yue: "..."


Yun Che: "..."


"No, non succederà. Rimarrò qui. Con il fratellone Yun a proteggermi non sarò ferita in alcun modo. Porgerò i miei rispetti all'onorabile padre dell'imperatrice e pregherò per Ventoblu e l'onorabile padre ogni giorno. Dopo cento anni di espiazione, tornerò nella città della fenice... Se ti mancassi, potresti venire qui e porgermi visita in ogni momento." Feng Xue'er sorrise come se non avesse alcun timore per il futuro: "la setta della Divina Fenice può sopravvivere senza di me, ma non senza l'onorabile padre. Questo riguarda l'intera nazione e la setta, non puoi permetterti di essere impulsivo."


"Xue'er, io..."


"Onorabile padre." Interruppe la ragazza: "Sono sempre stata viziata e protetta dall'onorabile padre mentre crescevo e ho anche ricevuto il favore della Divina Fenice. Tuttavia non ho mai fatto niente per te o la setta della Divina Fenice. Ora posso finalmente condividere un po' del vostro peso, posso sentire solo felicità e soddisfazione, non provò alcun rimpianto, né ho paura... Inoltre c'è il mio fratellone preferito qui. Se posso vederlo, sarò ancora più felice che nella città della Fenice. Non dimenticare che tre anni fa il fratellone Yun ha rischiato la vita per proteggermi. Con lui accanto a me, sarò completamente al sicuro e l'onorabile padre non dovrà preoccuparsi di niente... vero?"


"Xue'er, tu..." Feng Hengkong allungò la mano per toccare la spalla della ragazza; il suo sguardo si stava appannando
"Imperatrice, il fratellone Yun sarà sempre la persona più gentile al mondo per me. Dato che è sua moglie, dev'essere anche lei l'imperatrice più gentile del mondo, quindi perdoni mio padre e lasci che lo rimpiazzi io rimanendo qui. In futuro ce la metteremo tutta per redimerci dai crimini che abbiamo fatto durante questi tre anni... Chiedo all'imperatrice di esaudire il mio desiderio, ricorderò sempre la sua gentilezza."


Ogni parola della principessa dava un grosso colpo alla mente di Feng Hengkong e sconvolgeva Cang Yue. Il cuore dell'imperatrice palpitò con forza... sapeva molto bene che posizione aveva Feng Xue'er. La ragazza aveva la stirpe più preziosa dell'intero continente del Cielo Misterioso e in futuro sarebbe diventata la dea della setta della Divina Fenice; sia la sua identità che la sua posizione avrebbero superato di gran lunga Feng Hengkong in futuro.


Avrebbe primeggiato su ogni creatura vivente del continente!!


Cang Yue rimase in silenzio per molto tempo. Dopo un po' si girò e guardò Yun Che cercando aiuto.


"Questa questione può essere decisa solo da te. Non importa che decisione farai, ti sosterrò sempre." Disse con un sorriso Yun Che. Credeva che alla fine sarebbe riuscita a fare la decisione migliore.


"..." Cang Yue si girò lentamente e, passo dopo passo, si avvicinò a trono a piccoli passi. Allo stesso tempo la sala diventò silenziosa e il solo suono che si sentiva era 


il suo abito che strusciava per il pavimento.


Alla fine Cang Yue si fermò, alzò la testa e guardò in avanti... in fondo alla stanza c'era il ritratto di suo padre, Cang Wanhe, che era morto tre anni fa.


In quel momento il tempo sembrò fermarsi. Mentre fissava in silenzio il quadro, le sue pupille tremarono e il suo sguardo diventò confuso... nessuno poteva sapere quanto erano contrastanti le sue emozioni, né quanto era difficile la scelta che stava per fare.


Dopo quindici minuti, la voce di Cang Yue risuonò nella grande sala.


"Feng Hengkong." Disse gentilmente: "Se fossi una donna normale, l'odio che proverei nei suoi confronti mi accecherebbe. Non esiterei a farla a pezzi..."


"Ma anche se potessi prendere in prestito il potere di mio marito e ucciderla proprio ora, non potrei farlo." Cang Yue si girò e fece un passo: "Perché sono la monarca della Nazione Ventoblu... se morisse qui, allora l'impero della Divina Fenice finirebbe nel caos. Il disastro che il mio paese sta affrontando continuerebbe e potrebbe perfino intensificarsi. Nemmeno i suoi comandi prima di morire potrebbero impedirlo."


"Distruggere le sue arte misteriosa e farla rimanere a Ventoblu per cento anni finirebbe allo stesso modo; una volta che si pianta il seme della vendetta, fiorirà in poche decadi, qualche secolo o forse diversi secoli. Ventoblu è comunque una nazione debole dopotutto, quindi una volta che succederà, sono sicura che il solo a soffrire sarà il mio paese."


"Perciò... non la perdonerò mai, ma non la ucciderò."


Feng Hengkong: "..."


"Non la ucciderò e non la costringerò a distruggere le sue arte misteriosa. Non la costringerò ad inginocchiarsi di fronte alla tomba di mio padre per cento anni... perché anche se lo facesse non tornerebbe dal mondo dei morti. La cessione della città della Giada Rossa, duecento anni di tributi di cristalli, ferro profound, armature della fenice... non voglio niente di tutto questo!"


"..." Feng Hengkong alzò le sopracciglia mentre un'espressione incredula emergeva sul suo volto.


"Ah?" Feng Xue'er si coprì le labbra con la mano: "Imperatrice, dice... dice sul serio?"


"..." Anche Yun Che aveva un'espressione scioccata.


"Nonostante sia una donna, dato che sono l'imperatrice di Ventoblu, qualunque cosa dirò sarà preziosa come l'oro!" Rispose con calma Cang Yue. "Tra le cinque condizioni che ho menzionato, ne manterrò solo una. Per quanto riguarda il resto, non insisterò."


"La compensazione di cinquanta miliardi di monete viola!" Disse con determinazione Cang Yue: "Manterrò solo questa condizione! Al momento la Nazione Ventoblu è in condizioni disastrose e molti cittadini sono senza casa, abbiamo bisogno di tutta questa ricchezza per ricostruire le loro città."


"D-davvero?" Il solo fatto che Feng Hengkong non dovesse distruggere le proprie arte misteriosa e rimanere in questo posto aveva già esaudito il desiderio di Feng Xue'er. Il suo cuore era pieno di gioia infinita, sorpresa e gratitudine.


Feng Hengkong spalancò la bocca incredulo. Non c'era bisogno di cedere terra, di tributi e nemmeno degli editti di scuse... il loro impero avrebbe potuto preservare la sua dignità...


"Tuttavia ho due condizioni in più!" Le pupille di Cang Yue si contrassero mentre fissava Feng Hengkong.


"Imperatrice, dica pure, se possiamo farlo faremo sicuramente del nostro meglio per esaudirle." Disse con gioia Feng Xue'er.


"Primo." La voce di Cang Yue divenne calma e solenne mentre continuavano: "Innumerevoli case e città sono state distrutte e al momento la mia nazione è nel caos. Contando solo sul potere di Ventoblu sarà molto difficile fare ritornare la situazione alla normalità. Perciò nei prossimi cinque anni manderete più del sessanta per cento del vostro esercito per ricostruire il mio Ventoblu!"


Delle cinque condizioni, erano rimaste solo quelle monetarie. Questa era una grazia a cui non osava nemmeno sperare. All'inizio Feng Hengkong aveva pensato che sarebbero state difficili da esaudire, tuttavia non si sarebbe immaginato che la prima condizione fosse così semplice. Annuì: "Va bene, lo prometto... porterò il settanta per cento dell'esercito della Divina Fenice e lascerò che l'Imperatrice Cang Yue e i vari Lord della regione li comandino. Inoltre darò ordine che non offendano i cittadini di Ventoblu."


"Bene." Cang Yue annuì. Dopodiché guardò Feng Xue'er: "La seconda condizione è ancora più semplice, principessa Xue, vorrei che..."


"Sposasse mio marito e diventasse la sua concubina."
                                


                                



