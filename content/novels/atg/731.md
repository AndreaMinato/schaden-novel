---
weight: 731
title: Capitolo 731 – Fine della Guerra
pubDate: 2025-02-03T07:52:46.865Z
tags:
    - atg
---


<em>CAPITOLO SPONSORIZZATO ringraziamo Da' Zangetsu!</em>
<em>8 Capitoli in coda, <strong>0/10</strong></em>
<em>-Schadenfreude</em>


"Onorabile padre!!"


Il rumore dell'arca che partiva fece volare fuori dalla sala Feng Xue'er, ma la ragazza riuscì solo a vedere un'ombra rossa che svaniva ad ovest.


"Il tuo onorabile padre se n'è andato." Disse Yun Che.


"Ma perché se n'è andato così senza salutarmi?" Feng Xue'er era un po' sorpresa. Questa era la prima volta da quando era nata che aveva lasciato la setta della Divina Fenice e non era accompagnata da suo padre.


"Il tuo onorabile padre pensava che non sarebbe riuscito ad andarsene se ti avesse salutato. Inoltre crede in te e naturalmente si fida anche di me." Disse sorridendo Yun Che: "Potresti dover rimanere nella Nazione Ventoblu. Non solo non potrai incontrare tuo padre e i membri del tuo clan, sarai circondata da estranei... hai paura?"


"Oh... naturalmente no." Feng Xue'er scosse gentilmente la testa e sorrise leivemente: "Perché c'è il fratello Yun accanto a te."


Yun Che avanzò e prese la sua mano. Disse con un tono gentile: "Non ti preoccupare. Durante questo periodo di tempo nella Nazione Ventoblu non devi sforzarti troppo. Puoi fare ciò che vuoi, andare dove vuoi... e se lo desideri, ti accompagnerò."


"...Sì!" Feng Xue'er annuì vigorosamente, le sue sopracciglia si incurvarono mentre sorrideva. Con poche parole Yun Che l'aveva tranquillizzata lasciandole solo una grande sensazione di felicità: "Grazie fratellone Yun."


"Cognato!"


Il vento frusciò mentre Xia Yuanba accorreva. Numero Uno Al Mondo, Dongfang Xiu e Qin Wushang lo seguirono subito. Vedendo Xia Yuanba, Feng Xue'er sorrise con modestia: "Ci incontriamo di nuovo grosso fratellone. Devo ancora ringraziarti per averci protetto nell'Arca Primordiale Misteriosa."
"Eheh." Xia Yuanba rise con imbarazzo: "È mio dovere. Sono passati tre anni dall'ultima volta che ci siamo incontrati e la sorellina Xue'er non sembra essere cambiata molto."


"Ma il grosso fratellone sembra essere... diventato più grande." Feng Xue'er lo guardò con curiosità. Tre anni fa Xia Yuanba aveva bloccato Ye Xinghan e Feng Feiyan permettendo a lei e a Yun Che di scappare. Inoltre era una persona importante per Yun Che, quindi Feng Xue'er sentì una certa familiarità con Xia Yuanba. Sorrise all'improvviso e disse: "Inoltre il grosso fratellone è diventato davvero incredibile, ha perfino raggiunto il sesto livello del Stadio Sovrano Misterioso! Potresti essere perfino più forte del nonno."


"Eheh... eh?" Xia Yuanba batté gli occhi: "Come lo sapevi? Te l'ha detto il cognato?"


Yun Che rise: "Ora Xue'er è all'ottavo livello del Stadio Sovrano Misterioso, per lei percepire il livello della tua forza misteriosa è facilissimo."


"!@#%... Che?!" Esclamò Xia Yuanba a bocca aperta.


Dietro di loro, Dongfang Xiu e Qin Wushang sussultarono, quasi caddero dal cielo.


"O... ottavo livello?" Chiese esterrefatto Numero Uno Al Mondo. Il ventunenne Xia Yuanba era già sufficiente a spaventarlo, eppure questa giovane dall'aspetto splendido come la piccola Imperatrice Demoniaca e che non aveva ancora compiuto vent'anni era davvero una Monarca di ottavo livello?!


Questo era un risultato superiore perfino a suo padre Massima Ambizione Al Mondo!


Nel continente del Cielo Misterioso... come poteva esistere una persona così incredibile?!


"C... come previsto dalla sorellina Xue'er, questo... è sbalorditivo." Xia Yuanba deglutì e barcollò.


Dongfang Xiu e gli altri erano rimasti esterrefatti. Un Monarca di ottavo livello era un'esistenza inimmaginabile per loro.


Xia Yuanba scosse la testa e finalmente si riprese: "Cognato, ho visto che Feng Hengkong è salito sull'arca e se n'è andato. Perché la sorellina Xue'er è rimasta qui? Cos'è successo?"


"Riguardo a questo..." Yun Che stava per spiegare la situazione, ma si rese conto che Cang YuÈer non se n'era andata dalla sala. Si accigliò e lasciò la mano di Feng Xue'er.


"Xue'er, spiegagli la questione. Io andrò a controllare come sta YuÈer."


Yun Che tornò subito nella sala.


Come previsto, Cang Yue era seduta... ad essere più accurati, accasciata, sul suo trono. Il suo viso era pallido e la sua aura debole. Yun Che accorse immediatamente, le afferrò le spalle e infuse un filo di Energia Misteriosa nel suo corpo: "Stai bene?"


Cang Yue annuì lievemente. Appoggiò la testa sulle spalle del giovane, il suo viso mostrava un sorriso stanco, ma appagato. La sua forza misteriosa era solo allo Stadio Spirito Misterioso, eppure non aveva ceduto all'immensa pressione di Feng Hengkong. Una volta che l'imperatore se n'era andato, la sua pressione era svanita e lei era collassata quasi immediatamente.


"Concentrati a riposare, non pensare ad altro... Feng Hengkong se n'è già andato lasciando qui Xue'er. La nostra Nazione Ventoblu è al sicuro." Mormorò Yun Che mentre la abbracciava con affetto.


"Sì..." Cang Yue annuì debolmente: "Tutto questo è avvenuto grazie a te, se non fosse stato per te..."


"No." Yun Che scosse la testa: "Tutto questo è stato merito tuo. Se non fosse stato per gli sforzi che hai fatto durante questi tre anni non avremmo avuto un risultato del genere oggi. In confronto a ciò che YuÈer ha fatto negli ultimi tre anni, le mie azioni non sono degne di essere menzionate."


"Eheh..." Cang Yue rise debolmente. Non c'era traccia di agitazione o inquietudine nella sua risata: "Il mio fratello maggiore Yun, il mio marito può rallegrarmi sempre."


"...YuÈer, non ho nemmeno il coraggio di pensare a quanto hai sofferto negli ultimi tre anni. È solo giusto che il tuo odio nei confronti dell'Impero della Divina Fenice superi il mio." Yun Che chiese: "Perché hai fatto una decisione del genere nonostante Feng Hengkong fosse disposto ad accettare qualsiasi punizione? Cinquanta miliardi di compensazione potrebbero sembrare molto, ma per l'impero potrebbero non essere così tanti."


"Questo perché qualsiasi punizione verrà inflitta sarebbe solo un breve trionfo dalla vita corta, ma alla fine pianteremmo un seme di risentimento e odio negli altri. Questo porterà ad un ciclo di violenza e la storia si ripeterà scatenando una guerra in futuro. In confronto all'Impero della Divina Fenice, la Nazione Ventoblu è debole. Se ci sarà un conflitto, sarà Ventoblu ad essere in difficoltà. Comunque non è... un perdono di per sé, dopotutto." Cang Yue sorrise: "Abbiamo mirato alla più preziosa principessa Xue del loro impero!"


"Se ti sposasse sarebbe di beneficio per il futuro di Ventoblu piuttosto che occupare metà dei loro territori. Per me questa sarà anche la soluzione migliore."


Yun Che toccò con affettò la guancia dell'imperatrice mentre mormorava: "Sei la sovrana di questa nazione eppure stai appoggiando un matrimonio tra me e un'altra donna. Inoltre avrà la tua stessa posizione come moglie legittima... non credi che sia ingiusto per te?"


Cang Yue sorrise lievemente scuotendo la testa: "Potevo solo sognare di stare con te in passato, ma ora che il mio desiderio si è esaudito sono la persona più soddisfatta del mondo. Non provo alcun rimpianto."


"La sorella Xue'er è la ragazza più perfetta che abbia mai visto in tutta la mia vita. Il suo aspetto, la sua personalità, la sua posizione, la sua forza misteriosa, tutto di lei è perfetto. E naturalmente la ragazza più perfetta dovrebbe appartenere a mio marito. Eheh... desidero proprio che le cose più perfette al mondo appartengano a te."


"YuÈer..." Yun Che sospirò mentre sentiva una sensazione di calore. Sapeva che non poteva assolutamente deludere Cang Yue.


"Marito mio..." Cang Yue chiuse gli occhi e sussurrò tra le sue braccia: "Non mi darai un bambino? Quando sarà più grande gli passerò il trono. In questo modo potrò starti accanto e dedicarmi davvero a te."


Yun Che annuì gentilmente mentre le accarezzava il suo collo. Abbassò la testa e fece un sorrisetto: "Allora dovremmo fare del nostro meglio da oggi, va bene?"


Nonostante Cang Yue avesse gli occhi chiusi, le sue guance divennero rosee. Affondò la testa tra le sue braccia timidamente. Dopo un po' emise un debole gemito acuto: "Uh..."


Dal secondo giorno in cui l'Arca della Divina fenice era partita, le truppe della Divina Fenice cambiarono disposizione. Nonostante non si fossero ritirate completamente da Ventoblu, tutte le truppe si allontanarono dalla città imperiale e fu ordinato loro di non attaccare più.


L'invasione di Ventoblu da parte della Nazione della Divina Fenice era culiminata in modo inaspettato.


Lo sviluppo di questa situazione aveva scioccato l'intero continente del Cielo Misterioso... Al quinto giorno del ritorno di Feng Hengkong nell'Impero della Divina Fenice, annunciò che la famiglia imperiale Ventoblu sarebbe stata compensata con cinquanta miliardi di monete viola e avrebbe ricevuto un dono aggiuntivo di trenta tonnellate di Cristalli Purple e tredicimila set di armature e armi raffinate con la fiamma della Divina Fenice. Il pomeriggio dello stesso giorno, decine di migliaia di soldati iniziarono a riempire la città imperiale... ma non per un'invasione. Stavolta erano stati mandati per aiutare i processi di ricostruzione.


Le notizie di come Yun Che aveva ucciso diversi principi della Divina Fenice e Anziani e seminato caos in città si erano diffuse tra i sette regni.


Perfino la persona più sciocca avrebbe capito cos'era successo.


Nonostante la Nazione Ventoblu fosse ancora nel caos, alla fine la popolazione aveva capito di aver superato questa calamità. L'intero paese iniziò a festeggiare, i cittadini erano tornati tutti nella loro terra natia, non dovevano più fuggire. Allo stesso tempo gridavano il nome di Yun Che perché sapevano che era stato lui a salvare il loro paese dall'orlo della distruzione.


Le altre sei nazioni erano davvero scioccate.


Sarebbe stato ragionevole se l'Impero della Divina Fenice si fosse ritirato semplicemente, ma aveva anche dato una grossa compensazione e mobilitato il settanta per cento delle loro truppe per ricostruire Ventoblu...


Le altre nazioni iniziarono a tremare di paura. Negli ultimi giorni i monarchi di Navy Tide, Demonio Nero Sunflower Dew, Grand Asura e Divine Incense avevano passato notti insonni e avevano perso l'appetito. Dopotutto durante questi tre anni, non importava quanto Ventoblu aveva piegato la testa o implorato aiuto, l'avevano ignorato e avevano anche fatto a pezzi le loro lettere.


Non sarebbe stato un gioco da ragazzi per il paese vendicarsi dato che era capace di mettere alle strette perfino l'Impero della Divina Fenice?


Specialmente con la testardaggine e i metodi crudeli di Yun Che... Tutti i monarchi avevano assistito personalmente alle sue azioni durante il Torneo delle Sette Nazioni!


La Nazione Ventoblu iniziò a riprendersi e Cang Yue naturalmente divenne ancora più impegnata. Doveva gestire gli affari della nazione di giorno e occuparsi di Yun Che di notte. Yun Che invece era particolarmente inattivo. Ogni mattino avrebbe porto visita alla tomba di Cang Wanhe con Feng Xue'er... per espiare le colpe di Feng Hengkong, Feng Xue'er aveva insistito ad inginocchiarsi di fronte alla tomba di Cang Wanhe per dieci giorni e dieci notti e Yun Che e Cang Yue non ebbero altra scelta se non cedere. Il resto del tempo lo dedicavano a viaggiare tra la città imperiale e clan della Nuvola Vagante.


Dieci giorni dopo.


Il cielo si illuminò mentre stava arrivando l'alba. Cang Yue si era svegliata, ma il suo corpo morbido e liscio come la giada era incollato a quello di Yun Che ed era riluttante ad alzarsi. La sua spalla pallida come porcellana sporgeva dalle coperte ricamate.


"Sua maestà, il monarca di Sunflower Dew, Gui Wanli, ha richiesto un'udienza... Gui Wanli ha aspettato al di fuori dal palazzo dalle tre di mattina."


Riferì rispettosamente la domestica di palazzo da dietro la tenda,. Con gli occhi socchiusi, Cang Yue si separò dall'abbraccio di Yun Che e disse strascicando: "Capito, lascialo aspettare per un'altra ora."


"Va bene."


Una volta che la domestica se ne andò, Cang Yue spalancò gli occhi e scostò la coperta. In quel secondo un'ampia distesa di pelle nivea si rivelò di fronte a Yun Che. Il giovane allungò una mano e la riportò tra le sue braccia: "Perché ti disturbi ad incontrarlo? Fagli solo lasciare un tributo e poi fallo smammare."


Cang Yue rise debolmente e scosse la testa: "È l'ora che anche tu ti alzi marito mio. La sorella Xue'er si è già inginocchiata di fronte alla tomba di mio padre per dieci giorni. Se non tornerai a prenderla, proverò un dolore incredibile."


Cang Yue si coprì con il suo abito di mussola. Si inginocchiò e con le sue mani delicate, vestì Yun Che e pettinò i suoi capelli. Poi indossò il suo vestito e la sua corona da imperatrice per poi affrettarsi a preparare la colazione a Yun Che.


Una volta uscito dal palazzo, il giovane volò a nord della città. Di fronte alla tomba di Cang Wanhe c'era una ragazza inginocchiata, la sua testa era piegata e aveva le mani giunte di fronte al petto. Il suo viso niveo era calmo e sincero. I suoi lunghi capelli e il suo vestito era inumidito dalla rugiada del mattino mostrando un profilo elegante, eppure solitario che avrebbe suscitato un dolore straziante negli occhi di chi lo vedeva.
                                


                                



