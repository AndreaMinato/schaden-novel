---
weight: 739
title: Capitolo 739 – Visitatore di Asgard
pubDate: 2025-02-03T07:52:46.866Z
tags:
    - atg
---


<em>CAPITOLO SPONSORIZZATO ringraziamo Da' Zangetsu!</em>
<em>3 Capitoli in coda, <strong>5/10</strong></em>
<em>-Schadenfreude</em>


Yun Che era già rimasto a Asgard Nuvola Gelida per oltre un mese.


Durante questo periodo di tempo, era stato occupato ogni singolo giorno. In seguito a Murong Qianxue, aveva aiutato Jun Lianqie, Mu Lanyi, Chu Yueli, Feng Hanyue e Feng Hanxue ad arrivare al Stadio Tiranno Misterioso e non ci fu alcun errore o incidente durante l'intero processo.


Con questo tipo di metodo che non aveva richiesto alcuno sforzo da parte loro, in solo un giorno, avevano raggiunto un livello che non avrebbero mai osato sperare di raggiungere in tutte le loro vite. Anche dopo più di un mese, questa sorpresa incredibile doveva ancora dissiparsi. Tutte loro si erano concentrate a coltivare ogni giorno, stabilizzando la propria forza misteriosa con l'aiuto della Giada del Rospo di Ghiaccio che Yun Che aveva raffinato.


Dopo essersi occupato delle sette fate Frozen Cloud, il giovane iniziò ad aumentare la forza misteriosa delle altre discepolo. Allo stesso modo usò le Pillole del Signore eseguendo lo stesso processo. Naturalmente il livello delle discepole era diverso e naturalmente la quantità di pillole che potevano sopportare era diversa. Anche il tempo che trscorsero per assimilare il loro potere fu diverso.


Mu Lingxue, la più potente tra di loro, aveva sopportato gli effetti di due Pillole del Signore, facendo aumentare la sua forza misteriosa nell'Stadio Imperatore Misterioso in sole due ore; i giorni seguenti la ragazza credeva di trovarsi in un sogno. Per le discepole ammesse da poco invece perfino mezza pillola era stata difficile da sopportare.


Quindi per aumentare la forza misteriosa delle discepole, aveva usato molto meno tempo in confronto alle fate Frozen Cloud; tuttavia la difficoltà non era stata minimamente inferiore. Durante l'intero processo, Yun Che era rimasto in uno stato di concentrazione completa mentre l'energia veniva rilasciata: più bassa era la forza misteriosa della persona, più debole sarebbe stato il suo fisico; così aveva dovuto prestare ancora più attenzione al flusso di energia.


In circa un mese, aveva già aiutato ad avanzare di livello trecento ragazze senza commettere un solo fallimento.


Quando guardavano questo nuovo Signore di Asgard, gli occhi di tutte le ragazze non contenevano la minima perplessità o repulsione, anzi erano pieni di ammirazione, come se stessero guardando una divinità.


Al momento era mezzogiorno, eppure Yun Che non stava aumentando la forza misteriosa delle discepole. Era seduto a gambe incrociate nel Padiglione di Ghiaccio, guidava lentamente il flusso di Energia Misteriosa nel suo corpo. Solo questa mattina, quando aveva fatto aumentare la forza di Shui Wushuang, la sua Energia Misteriosa era entrata nel caos. Shui Wushuang era rimasta scioccata; non ebbe nemmeno il tempo di indossare il suo abito mentre lo sorreggeva frettolosamente... Dopo un po' capì che la forza misteriosa era avanzata di livello all'improvviso.


Dal terzo al quarto livello dello Stadio Imperatore Misterioso.


Yun Che possedeva la Grande Via del Budda, così anche se non coltivava, il suo corpo avrebbe assorbito automaticamente gli elementi. Anche mentre dormiva, il suo potere e il suo fisico sarebbero migliorati, portando anche un aumento di forza misteriosa.


I maggiori potenziamenti che aveva ottenuto erano stati nell'Arca Primordiale Misteriosa e nella Valle del Fulmine e del Fuoco del Corvo Dorato. L'elemento ghiaccio di Asgard Nuvola Gelida erano incredibilmente animato. Anche se non poteva essere paragonato alle tempeste spaziali dell'arca o al Mare della Morte della Valle del Fuoco e del Fulmine del Corvo Dorato, la velocità di assorbimento della forza naturale era comunque più rapida.


Dopo aver riposato per circa due ore, l'Energia Misteriosa di Yun Che si era calmata ed era arrivato ufficialmente al quarto livello dello Stadio Imperatore Misterioso. Aumentare la forza misteriosa delle discepole di Asgard Nuvola Gelida aveva raffinato la sua energia. Se non fossero avvenuti incidenti, prima della sua battaglia con Fen Juecheng, sarebbe arrivato al quinto livello dello Stadio Imperatore Misterioso.


Se avesse potuto ottenere lo yin vitale di Feng Xue'er...


In quel momento Yun Che aprì lentamente gli occhi e, al di fuori del padiglione di ghiaccio, risuonò la voce gentile di Feng Xue'er: "Fratellone Yun, posso entrare?"


"Xue'er, entra pure." Disse immediatamente Yun Che.


La porta si aprì e Feng Xue'er entrò con passi leggeri. In quell'istante lo sguardo di Yun Che si illuminò, per un po' fissò Feng Xue'er incantato.


Gli abiti della ragazza di solito erano dorati e rossi, ma stavolta stava portando l'abito bianco di Asgard Nuvola Gelida.


"Fratellone Yun, sembro bella?" Era di fronte a lui e si mostrò. La reazione di Yun Che fu uno sguardo disorientato.


Vestita di bianco, il lungo abito si allungava fino terra e si potevano scorgere un paio di scarpe della fenice delle nevi. Attorno alla sua vita c'era una fascia di seta bianca che faceva risaltare la sua vita sottile e sottolineando il suo seno voluttuoso.


Le discepole ordinarie di Asgard Nuvola Gelida indossavano un abito diverso da quello della ragazza, il vestito che indossava Feng Xue'er era quello delle Sette Fate Frozen Cloud. Yun Che era particolarmente familiare con esso, ma ciò che lo sbalordiva non era l'abito, ma la ragazza che lo stava indossando.


La pelle di Feng Xue'er era estremamente bianca... come la neve più pura, il suo bagliore lucido era simile alla giada più perfetta. Anche sotto il contrasto del suo abito, anche nel Padiglione di Ghiaccio illuminato, la sua pelle sembrava lucente. Il suo viso scolpito era adornato da delle lunghe sopracciglia a luna crescente e un paio di occhi limpidi. Le sue guance profumate e le sue fossette erano così belle che sembravano provenire da un poema o da un dipinto e il rossetto sulle sue labbra morbide sembrava tinto dal sangue e dallo spirito del cielo, splendido al punto da accendere il cuore.


"La mia Xue'er... Naturalmente, non importa cosa indossi, sei la più bella del mondo." Yun Che la guardò incantato mentre la lodava con sincerità.


Feng Xue'er allargò le braccia mentre sorrideva: "Mi è stato donato dalla Maestra Hanyue. Mi sta proprio bene, è comodissimo. Ed è anche molto leggero e fresco... Ah!"


Yun Che l'aveva già afferrata per la vita per farla sedere sulle sue ginocchia. La abbracciò e disse con un po' di scaltrezza: "Xue'er, sei così bella al punto... che non so nemmeno cosa dovrei fare."


Feng Xue'er si rannicchiò nell'abbraccio di Yun Che, le sue guance erano lievemente tinte di rosa mentre diceva con voce gentile: "Fratellone Yun, tu... non mi... stuzzicherai di nuovo, vero..."


Ogni volta che abbracciava il corpo da fata di Feng Xue'er, il cuore di Yun Che avrebbe sempre palpitato intensamente. Si avvicinò al volto della ragazza e disse gentilmente: "Non ci avevo pensato all'inizio, ma dato che me l'hai ricordato..."


Nel momento in cui smise di parlare, Yun Che aveva già abbracciato Feng Xue'er e l'aveva baciata. Poi si godette la dolcezza delle sue labbra.


"Nng." Feng Xue'er gemette, il suo imbarazzo fece arrossire il suo viso niveo.


Non era la prima volta che Yun Che faceva così. Dopo che era riuscito a baciarla due settimane fa, aveva iniziato ad approfittarsene sempre di più, la baciava gentilmente, spudoratamente o anche cogliendola di sorpresa diverse volte al giorno. Ogni volta lei avrebbe ceduto timidamente... Perché nelle profondità del suo cuore era già fidanzata con Yun Che.


Feng Xue'er spinse debolmente le spalle di Yun Che mentre ansimava, il suo sguardo era velato mentre i suoi occhi erano socchiusi... se i cittadini dell'Impero della Divina Fenice vedessero la principessa Xue stuzzicata in questo modo da un uomo, forse si sarebbe scatenata una rivolta.


Mentre Feng Xue'er era confusa, non sentì che il suo abito niveo era stato sollevato fino alla sua vita da una mano irrequieta, mostrando le sue cosce bianche come la giada. Anche la benda alla sua vita era stata rimossa e il suo abito niveo era stato trascinato verso il basso mostrando le sue spalle profumate e morbide.


Yun Che era in estasi e non poteva reprimere la palpitazione intensa del suo corpo. Le sue mani si sollevarono fino ad arrivare alla clavicola di Xue'er...


Senza la minima ostruzione, le sue mani e la sua pelle entrarono in contatto facendo spalancare gli occhi di Feng Xue'er. Come un coniglio spaventato, balzò fuori dall'abbraccio di Yun Che, ansimando con lo sguardo disorientato...


"Io... vado a restituire l'abito... alla Maestra Hanyue..."


Il viso e le orecchie di Feng Xue'er erano diventate cremisi. Si sistemò l'abito mentre scappava via...


"Ahhh..." Un po' avvilito, Yun Che cadde di peso sul letto di ghiaccio.


"Non ci sei ancora riuscito. Non temi di perdere terribilmente per mano di Fen Juechen?!" Disse freddamente Jasmine. "Feng Xue'er non ha la minima repulsione nei tuoi confronti. Se forzassi un po' più la mano, avresti ottenuto da tempo il suo yin vitale."


"Ovviamente non posso farlo!" Yun Che scosse la testa mormorando: "Questioni come queste devono avvenire gradualmente. Xue'er ha un cuore puro. Se lo facessi in quel modo, potrei spaventarla o perfino farle del male. Inoltre ottenere il suo yin vitale per affrontare Fen Juechen mi farebbe sentire come se stessi usando Xue'er per ottenere un mio vantaggio. Non posso farlo... è una questione di principio."


"Principio?" Jasmine sbuffò freddamente e sorrise: "Quando si parla di donne, hai davvero il coraggio di parlare di principi... Umpf. Come previsto, più sfacciato di così non puoi essere."


"Eheheh, sei comunque la persona che è più familiare con i miei pochi pregi."


"...Ma non sembri troppo preoccupato della battaglia contro Fen Juechen."


"Immagino che sia così. Dopotutto quel tipo ha un grandissimo punto debole nella sua personalità." Disse con calma Yun Che mentre chiudeva gli occhi.


"Un punto debole? Ti stai riferendo a..."


"Ji Qianrou del Palazzo Supreme Ocean chiede di vedere il Signore di Asgard Nuvola Gelida Yun Che!"


In quel momento una voce una voce lieve e gentile risuonò dall'esterno. Yun Che si alzò dal letto all'istante: "Ji Qianroy?"


Perché verrebbe qui?


...Che la persona che sarebbe venuto ad invitarlo alla Conferenza della Spada Diabolica di cui aveva parlato Zi Ji fosse Ji Qianrou?


Dall'esterno riecheggiò la voce di Murong Qianxue: "Signore di Asgard, c'è una strana persona al di fuori del cancello che vuole vederla, dice di provenire dal Palazzo Supreme Ocean."


Yun Che si alzò e uscì dal Padiglione di Ghiaccio. Vedendo Murong Qianxue e Mu Lanyi che lo aspettavano con espressioni cupe, disse frettolosamente: "Maestre, non c'è bisogno di preoccuparsi, né di essere così vigile. È una delle mie conoscenze ed è qui per darmi qualcosa. Una volta che la riceverò, tornerò velocemente. Dite a Xue'er e agli altri di non preoccuparsi."


Dopo averlo detto, Yun Che spiccò il volo e si diresse verso il cancello di Asgard.


"Qualcuno dal Palazzo Supreme Ocean... Signore di Asgard, stia attento per favore." Dissero all'unisono Murong Qianxue e Mu Lanyi. Nonostante Yun Che avesse detto che non c'era bisogno di preoccuparsi... quella persona apparteneva comunque ai Luoghi Sacri.


Nel momento in cui uscì da Asgard Nuvola Gelida, Yun Che vide una figura di fronte al cancello. Vestito con abito bianco, le sue maniche fluttuavano tra il vento freddo. Aveva un bell'aspetto mascolino e i suoi occhi erano limpidi come acque di autunno, portavano un fascino fuori dal mondo... Questo era un uomo così splendido che perfino le donne sarebbero state invidiose di lui.


Il Re Demoniaco dal Volto di Giada – Ji Qianrou.


Yun Che avanzò e mise le mani a coppa: "Yun Che porge i suoi saluti al Signor Ji. Sono passati tre anni dal nostro ultimo incontro e come previsto, la sua aura è migliorata rispetto a prima."


Gli splendidi occhi di Ji Qianrou erano come dei boccioli di fiori di pesco, ma sembravano contenere una traccia di amarezza: "Se parliamo di aura, in confronto al piccolo Cheche, sono proprio da meno..."


Dopo aver sentito la voce di Ji Qianrou, a Yun Che si rizzarono i capelli e gli venne la pelle d'oca. Ji Qianrou alzò la mano destra e muovendo il suo dito di giada, fece apparire un petalo blu. Con un movimento gentile, lo fece fluttuare verso Yun Che.Il vento freddo qui era freddo e selvaggio, eppure non influenzò minimamente la traiettoria del petalo, anzi... le correnti fredde sembravano essere state assorbite da un vortice invisibile per scomparire senza lasciare traccia.


Mentre il petalo si avvicinava, Yun Che continuò a sorridere. Sporse le sue dita e prese il petalo con noncuranza. Quando aprì il palmo, il petalo era già scomparso senza lasciare traccia... Non ci fu alcun suono durante questo processo, né ci fu il movimento di Energia Misteriosa.


"La ringrazio per il dono Signor Ji." Disse con un sorriso il giovane.


"Aaah." Ji Qianrou rilasciò un altro sospiro. "Come previsto, il piccolo Cheche è proprio come dicono le voci. Sono passati solo tre anni, eppure mi hai già seminato. In futuro il piccolo Cheche non mi degnerà di uno sguardo."


"!$%@#..." Yun Che cercò di mantenere un sorriso con tutte le sue forze, tuttavia il suo tono era particolarmente sincero: "Non ho mai osato dimenticare la grazia del Signor Ji nell'Arca Primordiale Misteriosa tre anni fa. Se posso ripagarla in qualche modo, allora lo farò volentieri."


Lo sguardo di Ji Qianrou mostrò una traccia di sorpresa. Poi sorrise: "Ciò che ho fatto nell'Arca Primordiale Misteriosa era solo un gioco con il piccolo Hanhan e allo stesso tempo avevo solo ricambiato un favore. Non è così esagerato come credi, quindi non c'è bisogno di parlarne. Restituire favori in continuazioni è troppo seccante. Stavolta sono qui per ordine del Grande Anziano del Palazzo Supreme Ocean per darti qualcosa."
                                


                                



