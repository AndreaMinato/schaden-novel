---
weight: 743
title: Capitolo 743 – Tomo Illusorio Diabolico di Eternal Night?
pubDate: 2025-02-03T07:52:46.867Z
tags:
    - atg
---


<em>Capitolo regolare,</em>
<em>0 Capitoli in coda, <strong>5/10</strong></em>
<em>-Schadenfreude</em>


I due si inoltrarono nella sacra regione con una velocità incomprensibile per un mero mortale.


Per impedire che le onde d'urto di Energia Misteriosa influenzassero clan della Nuvola Vagante, Yun Che aveva fatto del suo meglio per aumentare la distanza. Da cinquanta a cento chilometri e poi da cento a cinquanta... Guardando indietro, la costa era già sparita dalla sua vista.


Yun Che si fermò dopo trecento chilometri.


Erano arrivati ad un arcipelago. Il fondo del mare era costellato da molte barriere coralline e le piccole isole erano sparse come pezzi su una scacchiera. In questo posto la brezza dell'oceano non era più gentile. Le onde sotto erano impetuose e il vento sibilava nelle loro orecchie. I loro capelli furono scompigliati e i loro abiti svolazzavano.


"Combattiamo qui..." Yun Che si girò per fronteggiare Fen Juechen. In questo luogo avrebbe potuto sfoderare tutta la sua forza senza trattenersi.


"Ti sei trovato proprio una bella tomba!" Il bianco degli occhi di Fen Juechen quasi scomparì mentre i suoi occhi rilasciavano una luce sinistra e demoniaca. Lungo la strada aveva concentrato il suo intento omicida su Yun Che, non era diminuito di un briciolo per tutto il viaggio. Questo aveva fatto sentire Yun Che, che stava volando di fronte, come se avesse avuto un coltello puntato al cuore per tutto questo tempo.


"Sembri molto sicuro di te oggi." Il laccio dei suoi capelli si era già sciolto. I suoi capelli neri stavano svolazzando nell'aria a causa della forte brezza dell'oceano, rivelando una eleganza completamente diversa dall'aura funerea di Fen Juechen.


"C'erano settantamila persone nel mio clan del Cielo Ardente... mio padre, il mio maestro, mio nonno... sono stati tutti uccisi da te! L'odio che c'è tra noi è inconciliabile! Ho sperimentato un inferno inimmaginabile solo per poterti uccidere!"


"Uno dei motivi per cui sto cercando di rimanere vivo è per farti a pezzi! Oggi non solo ti farò pagare il tuo debito di sangue, ma ti farò assaporare tutto il dolore che ho sofferto!!"


Fen Juechen ruggì; la sua espressione era terribilmente feroce e l'energia nera attorno a lui si stava muovendo freneticamente.


"Un inferno inimmaginabile?" Yun Che sbuffò. "Non c'è nessuno abbastanza degno da menzionare parole del genere di fronte a me, nemmeno tu! Le persone che ho ucciso nella mia vita sono molto più numerose di quelle che hai visto nella tua via. Ho quasi dimenticato del piccolo clan del Cielo Ardente con una mera popolazione di settantamila persone. Solo che, quando uccido, di solito eliminerei tutti per risparmiarmi guai futuri."


"Se non fosse stato per la zietta che ha chiesto di risparmiarti la vita, saresti morto da un pezzo. Non solo non mi ringrazi per averti risparmiato la vita e non apprezzi la possibilità che hai, vieni con questa strana sicurezza di uccidermi. Ahahahah, non ti vedo da molti anni, ma non sei cresciuto, né sei migliorato affatto. Sei ancora così arrogante, presuntuoso, povero sciocco!"


Uh? Uno dei motivi per cui rimaneva vivo?


Significava che aveva altre persone che voleva uccidere?


La brezza dell'oceano si fermò. La sua superficie aveva smesso completamente di agitarsi come se il mondo fosse sprofondato in una calma mortale, non si sentiva alcun suono. L'energia nera di Fen Juechen aumentò, i suoi occhi divennero ancora più neri, come un abisso sconfinato... le parole velenose di Yun Che avevano fatto accendere l'intento omicida e l'odio di Fen Juechen!


"Hong'er, preparati a combattere." All'interno della Perla del Veleno Celeste, Jasmine chiamò Hong'er che stava dormendo nella grossa. Poi guardò all'esterno con interesse mentre mormorava: "Lo sta facendo irritare apposta."


Clang!!


Una luce rossa brillò nelle mani di Yun Che e la Spada Colpo Celeste Nemesi dei Diavoli apparì. Nell'istante in cui la prese, le sue mani si abbassarono violentemente. Se non fosse stato per la sua velocità di reazione, avrebbe perso l'equilibrio e sarebbe caduto nell'oceano.


"!@#$%..." Il peso della Spada Colpo Celeste Nemesi dei Diavoli nelle sue mani era aumentato in modo esplosivo e c'era anche una lieve differenza nella forza della spada e nella luce vermiglia che rilasciava. Nell'istante in cui la lama era apparsa, era avvenuto un enorme cambiamento; le onde blu dell'oceano iniziarono ad animarsi. Solo la figura di una ragazza in miniatura che stava dormendo dentro la perla incastonata nell'impugnatura della spada diminuiva l'aura imponente di questa lama.


"Hong'er, hai di nuovo preso di nascosto del cibo, vero?!" Yun Che ruggì mentalmente. Da quando l'aveva evocata, la Spada Colpo Celeste Nemesi dei Diavoli era almeno cinquantamila chili più pesante. La sua forza era diventata incredibile; era così potente da sfuggire al suo controllo quasi... Era sicuro che non solo Hong'er stava mangiando del cibo di nascosto, ma anche un bel po'.


"Mmh..." Come se avesse sentito il ruggito di Yun Che, Hong'er emise un piagnucolio durante il sonno. Tuttavia non si svegliò e cambiò solo posizione mentre continuava a dormire.


"..." Yun Che ora era più che certo che Hong'er avesse sgraffignato molta roba da mangiare... perché ogni volta che era completamente sazia sarebbe entrata in un sonno profondo.


Crack!!


Nelle mani di Fen Juechen scoppiettava una luce nera, che poi diventò una spada che emetteva uno strano bagliore: "Yun... Che... voglio... farti a pezzi!!"


"Solo con le tue misere capacità?" Lo derise Yun Che. Diede un'occhiata alla spada nera e mostrò un'espressione sprezzante. Poi menò un fendente verso la Spada Colpo Celeste Nemesi dei Diavoli... ritirando Hong'er dentro la Perla del Veleno Celeste.


"Hai un'arma Emperor Profound così inferiore? Eheh..." Yun Che stava mostrando un chiaro sdegno. "Questo tipo di spazzatura che non mi disturberei nemmeno a guardare sembra la tua arma più preziosa, uh. Pietoso. Pietoso al punto da sentirmi imbarazzato ad usare la mia Spada Colpo Celeste Nemesi dei Diavoli per affrontarti... perché mi approfitterei troppo di te."


Fen Juechen era già infuriato, Yun Che sembrava pensare che non fosse abbastanza, così continuò ad umiliarlo rischiando di fargli perdere il controllo. Non solo Yun Che aveva ritirato la Spada Colpo Celeste Nemesi dei Diavoli, aveva anche attenuato molta della sua aura. Stese un dito e iniziò a prenderlo in giro. "A causa della tua misera spada, trovo imbarazzante usare la Spada Colpo Celeste Nemesi dei Diavoli per combattere contro di te. Se la usassi, sarebbe come approfittarmi di te. Dato che vuoi uccidermi così tanto, allora ti darò un'opportunità oggi!"


"Ti darò otto ore!" Yun Che sorrideva mentre stendeva otto dita verso l'espressione sfigurata dalla furia di Fen Juechen. "Non hai sentito male, otto intere ore! Durante queste ore non contrattaccherò, né fuggirò troppo lontano. Ti farò attaccare come desideri. Fammi vedere se hai l'abilità di uccidermi in queste otto ore mentre non contrattaccherò nemmeno!"


"Se non puoi uccidermi nemmeno così..." Il sorriso del giovane divenne sarcastico e sprezzante: "Allora non apparire mai più di fronte a me a metterti in imbarazzo!!"


Boom!!


Un'onda si alzò dietro Fen Juechen arrivando ad almeno trecento metri d'altezza. In questi anni in cui la sua anima si era fusa, la sua forza misteriosa era aumentata fino al Stadio Sovrano Misterioso. All'inizio credeva che sarebbe stato facilissimo uccidere Yun Che... Tutto ciò che avrebbe dovuto considerare era come farlo morire nel modo più miserabile possibile. Doveva almeno soffrire migliaia di tormenti e attraversare ogni dolore.


Eppure ora che lo stava affrontando, aveva scoperto che nell'espressione del suo nemico non c'era paura o supplica, ma disprezzo e derisione.


"Rimpiangerai... ogni parola... che hai detto!!"


Ogni parola di Fen Juechen era così cupa che sembrava provenire dallo strato più profondo dell'inferno. Odio sconfinato e intento omicida si radunò in ogni cellula del suo corpo!


"Oh?" Yun Che alzò la testa al cielo.


Il cielo prima privo di nuvole si oscurò a vista d'occhio. Un'oscurità discese lentamente verso il basso da ogni direzione, come se una divinità demoniaca stesse divorando silenziosamente il mondo.


"Cosa sta succedendo?"


Questo cambiamento sbalordì Yun Che. Tre mesi fa aveva fatto un solo scambio contro di lui. Anche allora il cielo si era oscurato, ma in confronto a questo era una situazione completamente diversa!


Il potere di Fen Juechen era estremamente peculiare. Si era già preparato mentalmente per questo, ma non si sarebbe mai aspettato che la sua ira avrebbe attivato questo... strano "fenomeno sovrannaturale".


L'oscurità continuò a sprofondare, inghiottendo ogni traccia di luce mentre l'aura terrificante riempiva il mondo. Le onde si agitarono. La regione prima azzurra ora era diventata nera come la pece, perfino la superficie del mare era illuminata da un bagliore scuro.


"Questo è...!" Jasmine ne fu sbigottita.


La scena di prima l'aveva sconvolta... un ricordo che proveniva dall'antico Dio Stellare! Un nome... estremamente spaventoso che non sarebbe dovuto esistere in questo mondo era apparso nella sua anima.


"Divora Luce, Notte Eterna... Tomo... Illusorio... Diabolico di Eternal Night?!


"Tomo Illusorio Diabolico di Eternal Night?" Yun Che ne fu sbalordito: "Quella è la arte misteriosa che Fen Juechen sta usando? Che abbia visto questo tipo di strana arte misteriosa nel tuo mondo?"


"Non l'ho visto... o dovrei dire, nessuno dovrebbe averlo visto in tutta la dimensione del caos primordiale!"


La voce di Jasmine era bassa, ma Yun Che poteva sentire chiaramente quanto era scioccata e questo lo sorprese ancora di più.


"Non distrarti!" Gridò all'improvviso Jasmine: "Non posso confermare che non sia il Tomo Illusorio Diabolico di Eternal Night. Devi sconfiggerlo a tutti i costi oggi! Se non potrai, me ne occuperò personalmente... devo conoscere tutti i suoi segreti!"


Il tono di Jasmine sembrava così serio che allarmò Yun Che. Smise di fare domande, ora non era il momento. Si concentrò e la attivò la sua forza misteriosa. La sua espressione tornò sdegnosa per poi dire: "Attaccami. Non dimenticarti che ti ho dato solo otto ore. Vediamo se potrai davvero uccidermi o se sei solo un accondiscendente pezzo di spazzatura!"


L'oscurità continuò a diffondersi. Yun Che vide un turbine nero apparire all'improvviso dietro Fen Juechen. Si stava espandendo, il suo colore era incredibilmente puro, sembrava un buco nero che poteva inghiottire ogni cosa.


"Attento! Questo è un Dominio Oscuro! Devi usare tutta la tua forza per squarciarlo o fuggire non appena possibile!" Disse a bassa voce Jasmine. In origine non le importava troppo del duello di Yun Che contro Fen Juechen. Era interessata solo a che tipo di metodi spregevoli e spudorati avrebe usato per vincere.


Ma ora Fen Juechen stava usando tutta la sua forza e aveva scioccato Jasmine in un modo che non aveva mai sperimentato prima.
                                


                                



