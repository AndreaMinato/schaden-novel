---
weight: 7440
title: Capitolo 744 – Sepoltura del Diavolo della Notte
pubDate: 2025-02-03T07:52:46.867Z
tags:
    - atg
---


<em>Capitolo regolare,</em>
<em>0 Capitoli in coda, <strong>5/10</strong></em>
<em>-Schadenfreude</em>


"Muori!!"


Gli occhi di Fen Juechen erano diventati neri come la pece. La spada nelle sue mani sfrecciò a mezz'aria e mentre lo faceva creava innumerevoli pilastri d'acqua nera. Il turbine di energia oscuro dietro di lui produsse il suono di uno squarcio che assomigliava al grido di mille uccelli mentre vorticava verso Yun Che come un enorme diavolo divoratore, voleva inghiottirlo nella sua oscurità.


"Ombra del Dio Stellare!"


I raggi neri che strappavano lo spazio stesso e l'oscurità che scendeva dall'alto avevano un'aura estremamente cupa. I contorni del corpo di Yun Che si sfocarono e cinque immagini residue sfrecciarono in cinque direzioni diverse mentre evitava istantaneamente i colpi. Dopodiché accese le fiamme della fenice mentre ascendeva al cielo scatenando l'Danza Empirea Ala di Fenice.


Le fiamme ardenti erano particolarmente luminose in mezzo a questo mondo buio. Il fuoco si precipitò in avanti mentre squarciava un pezzo di questo enorme Dominio Oscuro. Quando Yun Che si fermò, era già ad un chilometro di distanza dalla sua posizione originale. Stese un braccio e con stupore vide che i suoi abiti erano stati crivellati!


Non solo il dominio poteva inghiottire la luce, avrebbe anche consumato la sua carne ogni secondo in cui rimaneva al suo interno. Ancora più spaventoso era l'effetto sull'anima. Yun Che possedeva l'Anima del Dio Drago, quindi questa pressione non lo influenzava, tuttavia un'altra persona al suo posto, anche se avesse avuto lo stesso livello di forza misteriosa di Fen Juechen, si sarebbe sentita a disagio in questa oscurità. Avrebbe oppresso il petto e provocato dolore, se si trascorreva troppo tempo nel dominio, la mente probabilmente sarebbe collassata per lo sforzo.


Le fiamme attorno a Yun Che divamparono, circondarono tutto il suo corpo bloccando l'effetto corrosivo della sua Energia Misteriosa oscura. Incrociò le braccia al petto e senza nemmeno degnare di uno sguardo Fen Juechen, disse con calma: "Tsk, tsk! Era una dimostrazione di forza così maestosa che mi aspettavo un attacco devastante, e pensare che non ha potuto nemmeno torcermi un capello... Spazzatura!"


"Uuaaaaaaaahhhhhhhh!!"


Il vortice nero come la pece dietro Fen Juechen esplose all'improvviso. Energia Misteriosa sinistra si scatenò sollevando un'enorme onda anomala alta più di tre chilometri. Allo stesso tempo un ruggito furioso che sembrava provenire dalle profondità dell'inferno risuonò nel cielo.


"Sepoltura del Diavolo della Notte!"


L'oscurità invase il cielo e per un momento l'intero campo visivo di Yun Che fu avvolto dal buio... Pareva che il cielo stesso fosse stato seppellito dall'oscurità!


Era davvero un potere devastante!!


Le pupille di Yun Che si contrassero lievemente, ma la sua espressione rimase calma e imperturbata. Non osò rilassarsi nemmeno per un istante mentre l'oscurità di fronte a lui sembrava minacciare di distruggere il mondo. Lo spazio iniziò a distorcersi intensamente sotto l'erosione dell'oscurità. Le sue pupille si allargarono mentre fissava l'attacco. Usò immediatamente il Fulmine Illusorio per ritirarsi agilmente, eppure non riuscì comunque a sfuggire al mondo oscuro. Nel momento in cui fu avvolto da questa Energia Misteriosa, Yun Che attivò istantaneamente la barriera del Dio Malvagio.


"Sigillo Supremo!!"


Lo spazio attorno si stava strappando come carta bagnata. In un istante più di dieci piccole isole furono annientate. La superficie dell'oceano cadde di circa tre chilometri e innumerevoli creature marine furono sterminate nel momento in cui entrarono in contatto con quell'aura mortale.


Sotto gli effetti di Sigillo Supremo, perfino l'oscurità che aveva la capacità di seppellire il cielo non riuscì a colpire Yun Che. La Barriera del Dio Malvagio si contorse, ma alla fine non crollò. Il giovane riversò tutta la sua energia per sostenere la protezione mentre tutte le fiamme della fenice divamparono al massimo. Pareva che il suo corpo fosse sprofondato in un'oscurità paludosa, ma che si stesse comunque muovendo ad una velocità incredibile...


Bang!!


In seguito ad un grido di fenice, il mondo oscuro fu squarciato da un raggio di fuoco. Nel momento in cui Yun Che sfuggì all'oscurità avvolgente, la Barriera del Dio Malvagio crollò completamente, ma non aveva ricevuto un solo graffio. Volò via lontano prima di ridere spudoratamente: "Ahahahahah! Fen Juechen, non dirmi che è tutto qui quel che sai fare? Sei così debole da essere divertente! Ahahahah!"


Yun Che in superficie sembrava ridere, ma in realtà era sorpreso e allarmato. La arte misteriosa che Fen Juechen usava era unica e non era mai entrato in contatto con una tecnica del genere durante la sua vita. Quando era stato inghiottito dall'oscurità era sicuro che se non avesse usato Sigillo Supremo in tempo, sarebbe stato gravemente ferito nel giro di qualche secondo!


Forse perfino la sua anima sarebbe rimasta ferita!


Ora Yun Che era sicuro di poter sopportare le fiamme della Fenice di Feng Tianwei, ma l'Energia Misteriosa oscura di Fen Juechen... anche se erano tutti e due al sesto livello del Stadio Sovrano Misterioso, Yun Che poteva a stento deviare il colpo con l'aiuto della barriera del Dio Malvagio, quindi poteva immaginarsi che risultato avrebbe ottenuto se avesse ricevuto direttamente l'attacco!


Yun Che era cosparso dalle fiamme e brillava nel mondo oscuro che aveva divorato tutta la luce. Fen Juechen non doveva nemmeno usare la sua percezione spirituale per trovarlo; poteva individuarlo quasi istantaneamente. Aveva visto Yun Che mentre veniva inghiottito dalla "Sepoltura del Diavolo della Notte" con i suoi occhi, eppure aveva visto che era sfuggito dall'oscurità e che a stento era rimasto un segno sul suo corpo...


L'aura del suo nemico era solo al quinto livello dello Stadio Imperatore Misterioso!


Lui invece era al sesto del Stadio Sovrano Misterioso! Aveva superato Yun Che di due interi realm! Distruggerlo sarebbe dovuto essere facile come disperdere della polvere!


Eppure... chiaramente aveva usato tutto il suo potere, ma non era riuscito a ferire il suo avversario! Anzi, ciò che aveva ottenuto era una risata irritante e sdegno.


Nel suo stato di shock e umiliazione, l'odio e l'intento omicida di Fen Juechen aumentarono ulteriormente mentre diventava l'incarnazione del massacro e della vendetta. La spada nera come l'inchiostro puntò verso Yun Che.


Mentre l'arma formava un arco di fronte al nemico, lo spazio si infranse come vetro. A parte il rumore fastidioso dello spazio che si strappava, Yun Che poteva sentire debolmente il rumore di spiriti malvagi che ululavano.


Le onde dell'oceano si sollevarono al cielo mentre i raggi di luce nera brillavano con maestosità, avanzando verso Yun Che. Ogni singolo colpo lasciava una ferita nera nel cielo che si sarebbe dissipata solo dopo molto tempo.


Yun Che combinò l'Ombra del Dio Stellare con il Fulmine Illusorio mentre schivava gli attacchi. A volte era un'immagine residua, altre volte era una tempesta mentre evitava ogni singolo colpo di Fen Juechen. Tuttavia le ondate di Energia Misteriosa oscura si diffondevano rapidamente nel suo corpo, facendolo soffrire incredibilmente... Fortunatamente per Yun Che, questo dolore era comunque nei limiti della sua sopportazione. Dopotutto, anche se la sua forza misteriosa era bassa, possedeva comunque il fisico e l'Anima del Dio Drago!


Allo stesso tempo le fiamme della Fenice e del Corvo Dorato potevano contrattaccare fino ad un certo punto questa energia oscura... ma Yun Che non lo sapeva.


"Muori! Muori! Muoriiiiii!! Ti farò a pezzi!!!"


l'Energia Misteriosa oscura si radunò formando delle nuvole. Mentre vorticavano, rilasciavano un'aura apocalittica. L'aura del Dominio Oscuro rilasciò una gigantesca ondata che minacciava di travolgere ogni cosa e diventò una terrificante tempesta oscura...


In un istante lo spazio circostante fu squarciato facilmente mentre collassava e si infrangeva, creando vortici di energia spaziale che usciva dalle fessure. Questa energia si fuse con la tempesta dell'oscurità diventando un terrificante ciclone nero che si precipitò verso Yun Che.


Anche a trecento metri di distanza, il giovane poteva già sentire l'odore dell'inferno provenire da esso. Tuttavia la forza del vortice era estremamente terrificante; non solo gli impediva di fuggire, lo stava perfino traendo a sé.


Riiipppp!!


Tutti gli abiti di Yun Che furono ridotti a brandelli. Le sue pupille si contrassero e non esitò più. Aprì istantaneamente il cancello Purgatorio mentre usava ancora una volta Sigillo Supremo.


Scree!!!!!


Il ciclone nero si scontrò con la barriera del Dio Malvagio, trascinando Yun Che con sé. In un istante lo aveva spostato per diversi chilometri... e la distorsione dello spazio continuò. Una scia oscura si allungò per lo spazio distorto e si dissipò lentamente solo dopo più di dieci secondi.


Quando il ciclone finì, anche Sigillo Supremo collassò. Tutta l'energia e il sangue di Yun Che ribollirono. Sussultò mentre reprimeva questa forza. Dopodiché piegò un dito verso Fen Juechen che lo stava fissando in silenzio: "Continua! Sono passati quasi quindici minuti e mi sto solo difendendo. Non ho attaccato una sola volta, eppure non sei riuscito a lasciare un solo segno sul mio corpo. Prima ti stavi vantando con così tanta arroganza, ma chi avrebbe pensato che... Tsk!"


"UUAAAAAAAAHH!" Fen Juechen gridò istericamente per poi diventare un'ombra nera che sfrecciò verso Yun Che. Prima di arrivare, una mano gigantesca era discesa dal cielo cercando di afferrare la testa di Yun Che...


In quel momento, se uno avesse guardato dall'alto l'Oceano Orientale del continente del Cielo Misterioso, allora avrebbe visto un'ombra enorme apparire in questa regione. Inoltre ai suoi confini si stavano scatenando onde incessanti.


"Ah, allora è così..."


Ora Jasmine aveva capito quale metodo aveva scelto Yun Che per affrontare Fen Juechen.


Aveva deciso di concentrarsi sulla difesa per molto tempo, così che il suo avversario esaurisse la maggior parte della sua Energia Misteriosa. Una volta che Fen Juechen si fosse stancato, Yun Che avrebbe contrattaccato a piena forza.


Questo tipo di "tattica"... non sarebbe stata utile per un'altra persona. Figuriamoci con un avversario più potente, anche contro una persona dello stesso livello avrebbe costretto una persona in una posizione passiva. Mentre la battaglia progrediva, una persona sarebbe stata messa alle strette dal nemico senza nemmeno avere la possibilità di contrattaccare.


Solo Yun Che poteva fare funzionare una tattica del genere.


Inoltre di fronte a qualcuno come Fen Juechen, le possibilità di fare funzionare questo piano sarebbero aumentate drasticamente.


Dato che Yun Che possedeva l'Ombra del Dio Stellare e il Fulmine Illusorio, anche se la sua forza misteriosa non era lontanamente simile a quella di Fen Juechen, la sua abilità nello schivare e fuggire era superiore. Perciò poteva evitare facilmente gli attacchi, facendo sprecare energia all'avversario. Quando non poteva schivare un colpo, avrebbe difeso attivando Sigillo Supremo.


Fen Juechen invece era incredibilmente arrogante e presuntuoso. Per questo era facilmente irritabile! Sotto l'influenza delle provocazioni incessanti di Yun Che, Fen Juechen avrebbe continuato a bruciare di furia. Ogni volta che attaccava non avrebbe esitato ad usare tutto il suo potere per sconfiggere e uccidere Yun Che nel più breve tempo possibile. Inoltre era fin troppo giovane, quindi anche se la sua forza misteriosa era aumentata all'improvviso, la sua esperienza e il suo stato mentale erano comunque di gran lunga inferiori a quelli di Yun Che. Più i suoi attacchi fallivano, più sarebbe stato frustrato e avrebbe continuato a riversare potere in ogni colpo...


Questo era esattamente ciò di cui aveva parlato Yun Che... il "punto debole" di Fen Juechen.


Inoltre il consumo di energia dell'Ombra del Dio Stellare e del Fulmine Illusorio era estremamente piccolo e, anche se Sigillo Supremo usava un'enorme quantità di energia, Yun Che l'avrebbe attivato solo nel momento del bisogno, quindi il suo consumo di energia sarebbe stato di gran lunga inferiore a quello di Fen Juechen che continuava ad usare tutte le sue energie.


A parte tutti questi fattori, c'era un punto importante non ancora citato: il ritmo di recupero di Yun Che... era di gran lunga superiore a quello di Fen Juechen!


Con il potere del Dio dell'Ira e del Corpo del Dio Drago, recuperava Energia Misteriosa con un ritmo cinque volte più veloce di quello di Fen Juechen!!


Così, finché Yun Che non avesse ricevuto ferite troppo gravi, sarebbe stato impossibile che delle normali lesioni lo influenzassero.


Inoltre, mentre Fen Juechen usava la sua Energia Misteriosa, i suoi attacchi si sarebbero indeboliti, quindi la pressione che Yun Che doveva sopportare si sarebbe alleggerita con il tempo... Alla fine il suo ritmo di recupero superava di gran lunga quello con cui stava consumando energia!


Allora avrebbe iniziato un contrattacco.


Questa "tattica" non poteva essere smascherata perché nessuno penserebbe che una persona dalla forza misteriosa molto più debole avrebbe posseduto una capacità rigenerativa così terrificante. Se un normale praticante del mistero avesse tentato di farlo, sarebbe stato un suicidio. Allo stesso tempo era molto difficile da mettere in pratica... perché nel momento in cui l'altra parte avesse smesso di attaccare, questa tattica avrebbe fallito. C'erano pochissimi così testardi da continuare ad attaccare a piena forza dopo aver sprecato una grande quantità di Energia Misteriosa.


Ma una persona estremamente arrogante come Fen Juechen era chiaramente un'eccezione alla regola.


Proprio come Yun Che aveva previsto, Fen Juechen scatenò tutta la sua forza misteriosa mentre scagliava un attacco dopo l'altro. Mano d'Oscurità, Spada Nera, Notte Eterna Divora Luce, Sepoltura del Diavolo della Notte... Ogni singolo colpo era stato fatto a piena potenza; non si era trattenuto minimamente. Non solo la regione oceanica si era tinta di nero, ma era stata devastata completamente. Eppure Yun Che aveva continuato ad usare questa tecnica bizzarra e le sue fortissime tecniche profound difensive per schivare o bloccare quegli attacchi.


Sotto questa pioggia di attacchi, gli abiti di Yun Che erano stati fatti a pezzi e innumerevoli ferite che irradiavano luce nera erano apparse per tutto il suo corpo... ma alla fine non aveva subito una lesione grave.


Tutto ciò che Fen Juechen ricevette in cambio era derisione e disprezzo... veniva deriso per essersi sopravvalutato e non essere "niente di che".
La crescita improvvisa di forza misteriosa che lo aveva fatto arrivare al Stadio Sovrano Misterioso naturalmente aveva aumentato l'orgoglio di Fen Juechen. Ora di fronte a qualcuno che doveva uccidere, era stato umiliato pesantemente. Data la sua presunzione, la sensazione che doveva sopportare era ancora più insopportabile di quando era stato schiacciato sotto il piede di Yun Che.


Ancora più insopportabile era che, fin dall'inizio, Yun Che aveva fatto come aveva detto... non aveva contrattaccato minimamente!


Era chiaro che non fosse minimamente preoccupato di lui!


"MUOOORIIIII!!"


Mentre ruggiva con tono roco, chilometri di oceano esplosero riempiendo l'aria di schizzi d'acqua. L'esplosione risuonò fino a clan della Nuvola Vagante che era a diverse centinaia di chilometri di distanza...
                                


                                



