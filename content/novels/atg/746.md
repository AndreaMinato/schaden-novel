---
weight: 746
title: Capitolo 746 – Battaglia Inaspettata
pubDate: 2025-02-03T07:52:46.867Z
tags:
    - atg
---


<em>Capitolo regolare,</em>
<em>0 Capitoli in coda, <strong>5/10</strong></em>
<em>-Schadenfreude</em>


"Vuoi affrontarlo direttamente?" Chiese Jasmine. "Anche se ha esaurito più della metà della sua Energia Misteriosa, probabilmente non è diminuito fino al livello che ti aspetti. Sarebbe esagerato affrontarlo direttamente."


"Non importa." Disse Yun Che con sicurezza. "Anche se la sua forza misteriosa è assurdamente potente non è comunque in grado di padroneggiare completamente questo nuovo potere. Inoltre il ritmo con cui esaurisce la sua Energia Misteriosa chiaramente è superiore al normale.
Prima mi difendevo soltanto, eppure si è praticamente fatto male da solo a causa dei contraccolpi dei suoi stessi attacchi... sembra che il suo odio abbia sovrastato la sua razionalità. Era troppo preoccupato di avere successo e si è concentrato solo ad imprimere colpi sempre più potenti, trascurando le sue condizioni."


L'improvviso aumento di Energia Misteriosa di Fen Juechen era dovuto ad una fusione con "un'origine demoniaca" e non era qualcosa che aveva ottenuto coltivando. Inoltre aveva avuto poco tempo per aumentare la sua forza, quindi era chiaro che non si fosse ancora fuso con l'Origine Demoniaca. Di conseguenza doveva ancora ottenere la padronanza completa di questo nuovo potere.


"Oh, così l'hai già notato..." Disse con tono piatto Jasmine.


"Insieme alla superiorità della mia arma e la debolezza nella sua personalità... anche se gli è rimasto quasi il quaranta per cento del suo potere, potrei ancora sconfiggerlo in uno scontro diretto!!"


Tenendo la Spada Colpo Celeste Nemesi dei Diavoli, Yun Che disegnò un arco con la sua arma. In un attimo di secondo l'oceano sotto di lui si agitò mentre si sollevavano enormi onde che esplosero con un'aura tirannica per un'area ampia centinaia di chilometri. Tutte le forme di vita nell'oceano di quel territorio si rannicchiarono per il terrore. Sembrava fossero bloccate sul posto da quanto non osavano muoversi.


In quell'istante pareva che un antico demone fosse disceso dal cielo avvolgendo la terra con la sua maestà.


Le pupille di Fen Juechen si contrassero all'improvviso, il suo sguardo freddo si incollò sulla grande spada vermiglia nelle mani di Yun Che. L'aura del giovane non creava la minima pressione su di lui, ma nel momento in cui l'arma era apparsa, sentiva una sensazione opprimente.


Inoltre, mentre concentrava lo sguardo su quella spada, la sua energia entrò in tumulto, una sensazione orribile riempì tutto il suo corpo. Questo disagio continuò mentre circolava la sua Energia Misteriosa, anzi sembrò intensificarsi per qualche motivo. Raggiunse il punto in cui era così insopportabile da sembrargli che qualcosa stesse facendo a pezzi i suoi organi e il suo spirito.


L'espressione di Fen Juechen cambiò e distolse lo sguardo. Immediatamente quella sensazione di oppressione iniziò a diminuire gradualmente; tuttavia rimase comunque inquieto.


La differenza tra il momento in cui Yun Che aveva incontrato Hong'er sull'Arca Primordiale Misteriosa e adesso era incredibile. Anche il potere della Spada Colpo Celeste Nemesi dei Diavoli era cambiato completamente. Aveva iniziato perfino ad irradiare una lieve maestà capace di scuotere il mondo.


Tuttavia questo cambiamento non era l'ideale per Yun Che visto che il ritmo di crescita dell'arma superava di gran lunga il suo. Inoltre recentemente aveva riversato tutti i suoi sforzi e il suo tempo nell'aumentare la forza misteriosa delle signore di Asgard Nuvola Gelida e non aveva toccato la Spada Colpo Celeste Nemesi dei Diavoli per quasi tre mesi. Così ora che la teneva tra le mani, si sentiva sotto sforzo... pensava perfino di poter perdere la presa.


Quante volte Hong'er aveva rubato cibo in questi tre mesi?!


Che... avesse mangiato una delle Spade al Stadio Tiranno Misterioso?!


E anche se uno non avesse considerato il suo potere, era pesante come una montagna. La stima conservativa di Yun Che era che la Spada Colpo Celeste Nemesi dei Diavoli pesasse almeno cinquecentomila chili!


L'espressione di Yun Che rimase completamente calma e dalla sua postura sembrava sicuro della sua vittoria. Aveva tenuto conto della reazione bizzarra di Fen Juechen quando la sua spada era apparsa. Ebbe alcuni sospetti, tuttavia non li prese troppo sul serio. "Il nome intero di questa spada è Colpo Celeste Nemesi dei Diavoli, una devastante ammazza demoni, quindi fammi vedere quanto potrai sopportare la sua presenza!!"


E subito dopo aver parlato, ruggì. Aprì il cancello "Purgatorio" e tutta la sua Energia Misteriosa si scatenò. Le fiamme si levarono al cielo mentre la Spada Colpo Celeste Nemesi dei Diavoli piombò verso il basso... Data la sua Energia Misteriosa ben lontana da quella di Fen Juechen e l'enorme quantità di energia che usava per tenere la Spada Colpo Celeste Nemesi dei Diavoli, non poteva permettersi di perdere altro tempo.


Era un attacco diretto senza alcuna aggiunta o Tecnica Misteriosa, eppure conteneva tutto il suo potere. La forza soppressiva del suo colpo era così grande da sembrare una montagna che si precipitava giù dal cielo.


Lo sguardo di Fen Juechen divenne freddo mentre si concentrava e rilasciava una luce nera ancora più oscura della notte da ogni orifizio del corpo. Anche la spada nella sua mano fu avvolta da un bagliore nero. Una Energia Misteriosa incredibilmente selvaggia e violenza divampò dalla sua arma rilasciando uno stridio orribile mentre squarciava lo spazio per andare incontro alla lama del nemico.


Scontrarsi direttamente contro uno spadone non era sicuramente una mossa intelligente... Anzi poteva essere definita estremamente stupida.


Ma anche se Fen Juechen l'avesse saputo, avrebbe comunque fatto la stessa decisione.


Tutto a causa del suo forte orgoglio!


E questo era il cosiddetto punto debole di cui Yun Che aveva parlato.


Clang!!!!


Le spade impattarono e il loro clangore riecheggiò tra le nuvole mentre faceva tremare l'aria e l'oceano. L'acqua sotto era diventata una zona disastrata che faceva sembrare gli uragani mansueti. Centinaia di onde giganti ululavano mentre si sollevavano al cielo.


Tra le enormi onde, si stava svolgendo un'intensa battaglia tra una luce scarlatta e un bagliore nero. Nel punto in cui si intersecavano le due spade si stavano ancora scontrando con forza. La fiammeggiante Spada Colpo Celeste Nemesi dei Diavoli irradiò la sua potenza divina mentre l'arma nera di Fen Juechen si piegava come una luna crescente ma si rifiutava di rompersi mentre sopportava il colpo.


I due si fissarono l'un l'altro, i loro volti non erano a più di un metro di distanza l'un l'altro. Uno era calmo, mentre l'altro era gelido... Tuttavia erano entrambi pieni di shock e allarme.


Yun Che era sbalordito dal fatto che Fen Juechen, che aveva già esaurito la maggior parte della sua Energia Misteriosa e che aveva un'arma Emperor Profound potesse bloccare un colpo a piena forza della Spada Colpo Celeste Nemesi dei Diavoli. Inoltre, con il supporto della sua potentissima forza misteriosa, l'arma non si era nemmeno spezzata.


Nel frattempo Fen Juechen era ancora più scioccato, Yun Che era riuscito ad affrontare un suo colpo nonostante avesse l'aura di un praticante all'Stadio Imperatore Misterioso!!


L'arma nera di Fen Juechen in origine era un'arma Earth Profound, tuttavia, negli anni in cui la forza del giovane era cresciuta, questa lama era cambiata completamente sotto l'influenza dell'Energia Misteriosa oscura che aveva rilasciato. E nell'arco di pochi anni aveva assorbito una grande quantità di energia, diventando un'arma Emperor Profound di basso livello.


Nonostante potesse essere considerata una monarca tra le spade nella Nazione Ventoblu e sarebbe stata considerata un tesoro nel continente del Cielo Misterioso, di fronte la Spada Colpo Celeste Nemesi dei Diavoli... senz'ombra di dubbio sarebbe stata in svantaggio!


E nonostante questo, Fen Juechen era riuscito a bloccare l'attacco di Yun Che. Era chiaro che, anche se aveva consumato molta della sua Energia Misteriosa, era comunque molto più potente del suo avversario.


Lo sguardo di Fen Juechen divenne così sinistro da sembrare quello di un lupo selvatico e assetato di sangue. La luce nera che circondava il suo corpo si gonfiò ancora una volta... tuttavia all'improvviso sentì la sua Energia Misteriosa andare in tumulto, come se avesse ricevuto un qualche tipo di trauma.
Non solo la luce nera sembrò perdere il controllo, iniziò perfino a contorcersi a mezz'aria. Mentre lo faceva delle sue scintille iniziarono a scomparire come se fossero state inghiottite silenziosamente da un buco nero invisibile.


La pressione che proveniva da Fen Juechen si era indebolita all'improvviso. Yun Che mostrò uno sguardo concentrato mentre le sue fiamme divamparono e menava di nuovo un fendente. Fen Juechen gemette mentre un'enorme forza si schiantava sul suo petto, deviando spietatamente la sua arma. Il suo corpo tremò come una foglia mentre veniva scaraventato via.


"Oh?"


Yun Che era pienamente concentrato, così non aveva notato i cambiamenti nell'Energia Misteriosa oscura di Fen Juechen, ma Jasmine aveva assistito a tutto lo scontro e una strana luce brillò nelle profondità dei suoi occhi.


Lo stallo tra i due avversari era durato per poco tempo e fu interrotto quando Fen Juechen non riuscì più a sopportare la pressione. Questo era il primo scontro tra i due, ma Fen Juechen, che aveva il vantaggio assoluto in forza misteriosa, era stato scagliato via da Yun Che.


Perfino Yun Che rimase scioccato da come era entrato in vantaggio così facilmente. Rise freddamente e sollevò la Spada Colpo Celeste Nemesi dei Diavoli mentre si precipitava in avanti come un vortice. "Fen Juechen, sembra che tu non sia un granché dopotutto... vediamo quanti colpi puoi ricevere!!"


Fen Juechen fece diverse capriole all'indietro prima di riuscire a riprendere l'equilibrio a mezz'aria. La tempesta dello spadone che Yun Che aveva creato non era da sottovalutare. Anche se Fen Juechen era stato solo colpito dal vento della sua arma, aveva fatto ribollire tutta la sua energia e il suo sangue, praticamente aveva scosso i suoi organi interni... Normalmente questa sarebbe stata una ferita insignificante per lui, ma stavolta, per qualche strana ragione, quella sensazione strana e spiacevole riapparì, facendolo sentire stordito e nauseato.


Yun Che ruggì mentre si avvicinava e sferrò un colpo verso di lui. Le pupille di Fen Juechen rilasciarono una luce rossa mentre faceva esplodere tutta la sua Energia Misteriosa...


Clang!!!!


L'immensa tempesta di energia si scagliò in ogni direzione e un'increspatura spaziale ampia trenta metri si diffuse dal centro dello scontro. La Spada Colpo Celeste Nemesi dei Diavoli colpì di nuovo la lama nera.
Stavolta l'arma si piegò fino a formare quasi una luna piena. La spada tremò mentre rilasciava un gemito simile a quello di un fantasma ululante.


Lo scontro tra i due combattenti non durò a lungo. Dopo una frazione di secondo il potere della spada nera arretrò ancora una volta.


Boom!!


Le fiamme e la luce nera esplosero simultaneamente, entrambi i due combattenti furono scaraventati in due direzioni diverse. Yun Che fece un salto all'indietro prima di recuperare l'equilibrio, mentre Fen Juechen venne scagliato via lontano. L'arma nera nella sua mano si era già piegata in modo allarmante e sembrava quasi stare per spezzarsi.


Yun Che non lasciò che il suo nemico si riprendesse. Attivò il Fulmine Illusorio e diventò una scia di luce nera mentre menava un altro fendente.


Clank!!


Boom!!


Boom!!


Sembrava che il martello del cielo fosse impattato con violenza dall'alto mentre terrificanti onde d'urto impattarono contro le onde dell'oceano.


Ogni colpo di Yun Che aveva fatto ritirare Fen Juechen. L'arma nera nella sua mano si piegò ancora di più, eppure non si spezzava. Quasi era arrivata a formare un cerchio, Fen Juechen cambiò ripetutamente espressione mentre mostrava dolore, insoddisfazione e ostilità...


Boom! Boom! Boom!


Le esplosioni continuarono a fare tremare il cielo, Fen Juechen era stato respinto fino a cinque chilometri. Tutto il sangue e la sua energia si stavano agitando e suo sangue nerastro continuava a colare dalla sua bocca. Dal momento in cui Yun Che aveva sfoderato la Spada Colpo Celeste Nemesi dei Diavoli, Fen Juechen era stato in svantaggio fin dal primo colpo. E aveva solo la forza di bloccare gli attacchi... e ora perfino deviarli diventava sempre più difficile.


"Phoenix Fendente del Lupo Celeste!!"


Boom!!!


L'ululato di un lupo si intrecciò con il grido di una fenice mentre l'attacco squarciava il cielo. Fen Juechen piombò verso il basso come una stella cadente mentre si schiantava su una piccola scogliera a diversi chilometri di distanza distruggendola completamente. Dietro di lui si era formato un fosso profondo sulla superficie dell'oceano che durò per molto tempo... sembrava che questo grande pezzo di oceano fosse stato tagliato direttamente a metà.


"Coff... coff, coff..."


Fen Juechen rimase a mezz'aria sulla superficie del mare mentre barcollava e continuava a tossire del sangue nerastro...


Cosa sta succedendo...? Cos'ha il mio potere...? Perché andrebbe fuori controllo all'improvviso...? Perché scomparirebbe all'improvviso...?


Cosa sta succedendo...?


Dietro di lui si avvicinò una raffica di vento. Fen Juechen ricacciò in gola una boccata di sangue e quando si girò emanò un'aura malevola. La prima cosa che guardò non fu Yun Che, ma il gigantesco spadone vermiglio grosso quasi quanto il suo proprietario. Immediatamente tutto il suo sangue e la sua energia iniziarono a dimenarsi nuovamente e la sensazione insopportabile del suo spirito che veniva infilzato lo assalì nuovamente.


In quell'istante notò qualcosa...


Era la spada di Yun Che!!


Quella sensazione spiacevole e bizzarra che aveva sentito era capitata quando il suo sguardo o il suo potere venivano a contatto con quell'arma!!


Era proprio quando la sua spada era entrata in contatto con quella di Yun Che che la sua Energia Misteriosa era andata fuori controllo ed era scomparsa come se fosse stata divorata!!


Quell'arma... è capace di bloccare il mio potere?!
                                


                                



