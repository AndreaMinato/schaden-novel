---
weight: 7470
title: Capitolo 747 – Vittoria Totale?
pubDate: 2025-02-03T07:52:46.867Z
tags:
    - atg
---


<em>Capitolo regolare,</em>
<em>0 Capitoli in coda, <strong>5/10</strong></em>
<em>-Schadenfreude</em>


Il cielo era completamente limpido nel raggio di diversi chilometri, eppure chiunque a clan della Nuvola Vagante sarebbe riuscito a vedere un pesante strato di oscurità che aleggiava ad est. Era così cupo che sembrava poter affondare verso il basso e solo guardarlo faceva mancare il fiato.


Boom! Boom! Boom!


I rumori delle esplosioni incessanti risuonarono da est e ogni scoppio pareva più intenso dell'ultimo... Si poteva sentire un'aura incredibilmente intensa e frenetica emanare da lì.


"È iniziato di nuovo." Numero Uno Al Mondo mormorò mentre mostrava di nuovo un'espressione sorpresa.


"Xue'er!" Xiao Lingxi non riuscì a rimanere calma, afferrò la manica nivea di Feng Xue'er: "Portami lì presto! Non possono continuare a combattere ancora. Stanno combattendo a causa mia. Uno di loro è il piccolo Che e l'altra è la persona che mi ha salvato due volte. Se succede qualcosa ad uno di loro, non riuscirò a vivere in pace per il resto della mia vita! Xue'er... ti prego, portami lì per favore. Per favore!"


"Ma... ma..." Anche Feng Xue'er era agitata e più di dieci volte era stata quasi colta dall'impulso di precipitarsi nel campo di battaglia.


"Xue'er, il motivo per cui il piccolo Che non mi vuole vicina è perché potrebbe ferirmi per sbaglio. Se tu fossi lì a proteggermi, allora non ci sarebbe alcun problema. Inoltre... Xue'er, anche tu sei molto preoccupata per il piccolo Che, vero? Dato che hanno già combattuto per così tanto tempo, ora possono smettere. Se continuano così, e se... e se..."


La risoluzione di Feng Xue'er che stava già vacillando, crollò in un istante. Figuriamoci proteggere Xiao Lingxi dalle onde d'urto, anche se Yun Che e Fen Juechen avessero combinato la loro forza per attaccarla, sarebbe comunque riuscita a proteggere la ragazza: "Io... capisco. Zietta, devi ricordarti di tenerti stretta a me."


Feng Xue'er fece un cenno gentile con la mano sollevando Xiao Lingxi da terra. Una raffica di vento profumato soffiò mentre si precipitavano verso quel pezzo di territorio scuro ad est il più velocemente possibile.


--


"La sua aura ha iniziato a vacillare all'improvviso, quasi come se avesse perso il controllo. Sembra che gli effetti collaterali della fusione con una fonte di Energia Misteriosa diabolica siano più gravi di quanto pensassi... o forse lo sopravvalutavo troppo?"


Yun Che caricò con la Spada Colpo Celeste Nemesi dei Diavoli mentre si precipitava verso Fen Juechen, che era stato scaraventato via lontano. All'inizio pensava che, nel momento in cui aveva iniziato ad affrontare Fen Juechen in combattimento, sarebbe stato coinvolto in una battaglia feroce e ardua. Non avrebbe mai pensato di ottenere un vantaggio così enorme fin dall'inizio.
Ad ogni incontro, Fen Juechen non solo era in difficoltà, ma la sua Energia Misteriosa stava diventando sempre più caotica e debole. Dopo aver sopportato più di dieci fendenti, aveva subito ferite interne ed esterne... e non erano assolutamente lesioni superficiali.


Yun Che non si sarebbe mai immaginato che sarebbe andata così. Iniziò perfino a pensare che la sua cautela e i suoi piani meticolosi fossero stati inutili.


"Non abbassare la guardia. Non sta usando tutto il suo potere! Usa tutta la tua forza per distruggerlo!" Disse Jasmine.


In quel momento Yun Che era già a sessanta metri da Fen Juechen. La Spada Colpo Celeste Nemesi dei Diavoli piombò sul suo avversario con un potere devastante.


Lo sguardo di Fen Juechen era ancora impazzito e feroce come prima e il sangue nero sul suo viso e sulla sua pelle lo faceva sembrare ancora più terrificante. Fen Juechen scelse di non affrontare direttamente il colpo dell'arma impareggiabile di Yun Che. La luce nera attorno al suo corpo brillò mentre inaspettatamente si ritirava all'indietro.


La velocità di Fen Juechen non poteva rivaleggiare con quella del suo avversario già da prima. Ora che la sua Energia Misteriosa era in completo disordine ed era gravemente ferito, la sua rapidità era calata drasticamente. Come sarebbe possibile per lui schivare facilmente l'attacco di Yun Che? Era riuscito a stento ad evitare il primo colpo, ma il secondo impattò direttamente sul suo petto. Non ebbe altra scelta che fare circolare tutta la sua Energia Misteriosa mentre alzava la sua spada nera per bloccare l'attacco.


Boom!!


Il giovane tremò violentemente insieme allo spazio attorno a lui. Fu proprio come le ultime volte, l'Energia Misteriosa che aveva infuso nella sua lama nera aveva ricevuto uno shock tremendo ogni volta che entrava in contatto con la Spada Colpo Celeste Nemesi dei Diavoli e la sua aura si dissipava velocemente come uno spirito terrorizzato. Questo lasciò il campo libero allo spadone che si precipitò verso il basso... e mentre risuonava un'altra esplosione, il suo corpo iniziò a volare come una palla di cannone per poi schiantarsi tra le acque sotto.


"UUAAAAAAAAHHHHHHH!!"


Un istante dopo Fen Juechen stava già riemergendo mentre faceva esplodere un enorme colonna d'acqua dietro di lui. Il suo sguardo divenne ancora più feroce e violento. La maggior parte delle vene sul suo braccio erano esplose e la sua mano tremava così tanto che poteva a stento tenere la sua arma. Il suo viso ricoperto di sangue fece una smorfia mentre l'Energia Misteriosa di colore nero iniziava a contorcersi. In quel momento l'aura che rilasciava era quella di un diavolo impazzito che era stato consumato completamente dalla furia, era mosso solo dal suo odio profondo.


"Ero... in realtà... così patetico..."


"Come... posso... aver perso... contro di te!!"


Fen Juechen gemette. La sua voce era così roca e profonda che sembrava appartenere ad un demone infernale.


"ARGHHHHHHHHHHHHH... Sepoltura del Diavolo della Notte!!"


Fen Juechen ruggì mentre tutta la luce nera attorno al suo corpo si espanse di scatto. Una fila di onde anomale si sollevarono al cielo portando un'oscurità assoluta mentre si precipitavano verso Yun Che.


La Sepoltura del Diavolo della Notte era un dominio unico che operava sui concetti di oscurità e annientamento. Quando Fen Juechen l'aveva rilasciato prima, Yun Che era riuscito a liberarsene. Ora che l'Energia Misteriosa di Fen Juechen era nel caos e ne aveva esaurito la maggior parte, il potere della Sepoltura del Diavolo della Notte si era indebolita di molto.


Il mondo attorno Yun Che diventò nero come la pece, ma questo non lo agitò minimamente. La Spada Colpo Celeste Nemesi dei Diavoli nella sua mano iniziò a bruciare con la fiamme del Corvo Dorato. Menando un fendente, creò delle fessure scarlatte in questo dominio oscuro. In un batter d'occhio l'aveva già fatto a pezzi.


Anche se le fiamme del Corvo Dorato stavano distruggendo strato dopo strato di questo dominio, non sopprimevano l'oscurità che stava avvolgendo il mondo. In quel momento un'aura fredda che sembrava originare dalle profondità dell'inferno stesso si scagliò all'improvviso verso la schiena di Yun Che.


Fen Juechen era stato coperto dal suo dominio e aveva perfino fuso la sua aura con esso, ma non era stato sufficiente a sfuggire alla percezione spirituale dell'avversario, eppure Yun Che non aveva scelto di fuggire. Spostò lievemente i suoi organi vitali mentre permetteva al bagliore freddo di avvicinarsi...


Bang!!


Una spada nera tagliò la spalla destra di Yun Che. L'arma affettò facilmente la carne, ma nel momento in cui incontrò le ossa, risuonò un rumore metallico. Fen Juechen si sentì come se avesse colpito qualcosa di più resistente dell'acciaio. All'inizio pensava di poter prendere una delle braccia del giovane con questo attacco, ma ora non poteva spingere la sua spada un centimetro più avanti.


Le ossa di Yun Che erano infuse con il midollo del Dio Drago ed erano state temprate dalla tempesta spaziale. Potevano essere considerate uno dei materiali più resistenti dell'intero continente del Cielo Misterioso.


La Spada Colpo Celeste Nemesi dei Diavoli fischiò per l'oscurità e attaccò Fen Juechen. Una strana luce rossa che Yun Che non aveva notato apparì nella spada vermiglia mentre colpiva Fen Juechen con una Energia Misteriosa frenetica.


Boom!!!!


Anche se Fen Juechen fosse al picco del suo potere, sarebbe rimasto comunque gravemente ferito se avesse ricevuto un colpo a piena forza. Con delle esplosioni che fecero vibrare violentemente la superficie dell'oceano, più di dieci ossa nel petto di Fen Juechen si ruppero simultaneamente. Il suo petto si incavò all'indietro mentre veniva scaraventato via e ululava di dolore.


"UUAAAAAAAAHHHHHH!"


Il sangue nel petto di Fen Juechen sussultò violentemente e perse coscienza per breve tempo. Quando si riprese, sentì un dolore incredibile inondare il suo corpo e la sua anima, era così agonizzante che quasi desiderava di morire.


Perché... questa spada... ha una potenza così terrificante...?


Ho solo subito un colpo... ma perché fa così male... sembra che stia facendo a pezzi la mia stessa anima...


Il dolore non investì solo l'anima di Fen Juechen, ma agitò anche i suoi istinti. Si fermò e senza badare alla ferita enorme sul suo petto, la sua aura e la sua energia nera iniziarono ad attivarsi all'impazzata. Formarono un vortice nero e cupo che sembrava un buco nero.


"Yun... Che!" La voce di Fen Juechen era così addolorata che non sembrava nemmeno quella di un essere umano. "Ti... farò... a pezzi!!"


Ululò selvaggiamente mentre si precipitava verso Yun Che, portando il vortice nero con sé. Stava usando ogni briciolo della sua forza per seppellire il suo nemico.


Yun Che non si ritirò, anzi alzò lentamente le mani mentre le fiamme sulla Spada Colpo Celeste Nemesi dei Diavoli si intensificarono all'improvviso e cambiarono colore, da rosso scarlatto a un puro oro appariscente!


"Golden Annihilation!"


Nonostante fossero state avvolte dall'oscurità, le fiamme dorate continuavano ad ardere imperterrite.


Nel momento in cui il raggio dorato si scontrò con il turbine nero, risuonò un rumore sommesso. Un secondo dopo il vortice sinistro e spaventoso fu tagliato a metà dal fuoco. Fu ridotto a due correnti nere che fluirono ai lati di Yun Che mentre il raggio dorato continuò ad avanzare impattando sulla spada nera di Fen Juechen.


L'arma non si piegò per il colpo e il raggio dorato si fermò solo per una frazione di secondo prima di tagliare la lama e schiantarsi brutalmente sul petto di Fen Juechen. La luce dorata esplose mentre l'energia di spada e delle fiamme fecero esplodere violentemente il suo corpo.


"WARRGGHHHHH!!"


Un grido penetrante risuonò nel cielo. Fen Juechen fu scaraventato via ancora avvolto dalle fiamme dorate. Schizzò una grande quantità di sangue a mezz'aria. Era davvero uno spettacolo spettrale.


Riiip...


Fen Juechen cadde nel mare sollevando grandi quantità di vapore. L'oceano attorno nel raggio di trecento metri iniziò a bollire, ma le fiamme che stavano bruciando Fen Juechen non si spensero... Non sarebbe stato facilmente estinto da mera acqua di mare.


Le due metà della spada rotta caddero nell'oceano quasi allo stesso tempo e in un batter d'occhio scomparirono anch'esse.


Dolore... Un dolore indescrivibile stava erodendo il suo corpo. Fen Juechen si sentiva come se ogni parte del suo corpo fosse stata tagliata a pezzi. Questo dolore poteva essere perfino paragonato a quello che aveva sperimentato anni fa durante l'assorbimento dell'Origine diabolica...


Nonostante il dolore, Fen Juechen non si arrese e rilasciò disperatamente tutto il suo potere per estinguere le fiamme del Corvo Dorato. Fu solo quando era affondato per centinaia di metri che il fuoco si indebolì, ma il suo corpo era stato bruciato fino a non essere più riconoscibile.
Il dolore fisico che stava sperimentando non era paragonabile nemmeno ad una frazione della sua sofferenza.


Il suo corpo continuò a sprofondare nell'oceano mentre si muoveva a stento. Eppure il suo sguardo era ancora acceso e pieno di di dolore, odio, umiliazione...


Ho ottenuto una forza così incredibile...


Perché... non posso ucciderlo...


Perché devo perdere ancora in un modo così umiliante...


Perché è sempre così...


Vendetta... il mio solo motivo per continuare a vivere... Per la vendetta ho dovuto passare le pene dell'inferno... e ho pagato un prezzo terrificante...


Che non possa ottenere... la sola cosa per cui sto vivendo ora...


NO...


Come potrei... come potrei... perdere contro di lui... Come posso perdere?!


Fen Juechen continuò ad affondare nell'acqua, ma alla fine iniziò a muoversi. Il suo braccio destro si alzò lentamente mentre una perla di sangue nero si sollevava dal suo dito. I suoi occhi si concentrarono su quella perla di sangue e mormorò un po' di parole a stento: "Notte Eterna... Divora Luce..."


Sulla superficie dell'acqua, Yun Che non andò ad attaccare Fen Juechen che era affondato nelle profondità dell'oceano. Rimase fermo a fissare in silenzio l'acqua. La sua espressione era solenne perché stava iniziando a pensare che ci fosse qualcosa di strano in questa situazione.


E pensare che poteva ferire così facilmente Fen Juechen.


Aveva lasciato che gli ferisse la spalla destra così fa poter colpire Fen Juechen.


L'intero processo era stato così facile da sembrargli innaturale.


Pensandoci con calma, quando aveva schivato e difeso, il potere dell'aura di Fen Juechen e ogni singolo attacco erano stati terrificanti. Eppure nel momento in cui si erano scontrati... la sua Energia Misteriosa si era indebolita sempre di più. Anche il potere dei suoi colpi aveva continuato a calare.


Anche se la sua Energia Misteriosa non era stabile, non dovrebbe ridursi in questa condizioni in così poco tempo.


Cosa stava succedendo esattamente?


"Stai attento!!" Risuonò la voce fredda di Jasmine all'improvviso: "È impossibile che venga sconfitto così facilmente. Anche se le ferite che ha subito sono incredibilmente gravi, ha ancora un po' di energia. Inoltre sembra che abbia intenzione di rilasciare tutta la sua potenza in un solo colpo."


"Sì, l'ho notato anche io." Disse Yun Che, il suo sguardo stava diventando sempre più intenso mentre fissava le acque sotto. La Spada Colpo Celeste Nemesi dei Diavoli nella sua mano iniziò di nuovo ad ardere.
                                


                                



