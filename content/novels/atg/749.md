---
weight: 7490
title: Capitolo 749 – Amara Sconfitta
pubDate: 2025-02-03T07:52:46.868Z
tags:
    - atg
---


<em>Capitolo regolare, 0 Capitoli in coda,</em>
<em><strong>5/10</strong>: nel caso non si fosse capito questo numero significa che sono stati donati 5 euro (da ZioGianni) su 10, quindi altri 5 e c'è un capitolo sponsorizzato.</em>
<em>-Schadenfreude</em>


"Sigh..." Yun Che scosse la testa e stese una mano verso Fen Juechen. Non diede il colpo finale, ma rilasciò la forza naturale che aveva immagazzinato un bel po' di tempo fa e la trasferì nel corpo di Fen Juechen.


Le sue ferite smisero immediatamente di sanguinare mentre una lieve energia circolava nelle sue Vene Misteriose e nei suoi meridiani quasi esausti... Nonostante fosse debole, era sufficiente a permettere a Fen Juechen di muoversi di nuovo così da poter volare via dalla regione del mare orientale.


Fen Juechen spalancò gli occhi mentre il suo sguardo si ravvivava. Usò un braccio per sorreggersi e si tirò su a sedere con difficoltà. Aveva un'espressione scioccata, piena di amarezza e risentimento: "Se vuoi uccidermi, uccidimi... non osare... umiliarmi!"


"Umiliarti?" Yun Che arricciò le labbra con sdegno: "Non ho degli interessi di così basso livello e non ho nemmeno intenzione di ucciderti."


"Tu..." Le parole del giovane non resero affatto felice Fen Juechen, sentiva solo una profonda umiliazione.


"Il motivo per cui non ti ho ucciso quattro anni fa è stato perché una volta hai salvato la mia zietta Xiao Lingxi. Inoltre, durante i tre anni in cui ho lasciato il continente del Cielo Misterioso, se non fosse stato per te, avrei rischiato di perderla." Yun Che fissò il viso di Fen Juechen che era ricolmo d'odio: "Francamente, nonostante il tuo cuore sia pieno d'odio e risentimento nei miei confronti, non posso odiarti, anzi sento un po' di gratitudine."


"Non ho bisogno della tu ipocrisia, non l'ho salvata per te!! Uccidimi se ne hai il coraggio! Altrimenti verrà un giorno... in cui ti farò desiderare di essere morto!!" Fen Juechen ruggì. Essere risparmiato... e ricevere perfino la gratitudine della persona che odiava di più? Per lui era un'umiliazione insopportabile.


"Per quanto riguarda la prossima volta che tornerai ad uccidermi... non sognare neppure di uscirne vivo come oggi!"


L'atmosfera era diventata ardente, ma l'oceano per lo più si era calmato. Fen Juechen si alzò lentamente. Anche se era incredibilmente debole, il suo sguardo era sinistro come quello di un lupo selvaggio: "Lo... rimpiangerai... il motivo per cui sono stato sconfitto oggi... è stato solo a causa della tua arma..."


"Una volta che rientrerò in possesso della Spada Divina della Colpa... ti renderò un debito di sangue e un'umiliazione... un milione di volte più grande!!"


Spada Divina della Colpa?


Le sopracciglia di Yun Che fremettero.


Anche Fen Juechen si rese conto di essersi lasciato sfuggire qualcosa. Strinse i pugni e i denti e poi iniziò a volare sopportando il dolore acuto nel suo corpo. Si diresse verso sud procedendo a stento.


"..." Vedendo la sua schiena fradicia di sangue, Yun Che esitò per un po', ma non lo inseguì mentre lo guardava allontanarsi con indifferenza.


"Vivi almeno per un po' più di anni. Se morirai si sentirà triste." Mormorò all'improvviso Yun Che.


Fen Juechen, che era già a più di cinquecento metri di distanza, tremò lievemente.


"La Spada Divina della Colpa... Perché vorrebbe ottenere quella spada?" Yun Che distolse lo sguardo accigliandosi. La Spada Divina della Colpa... quella era l'arma della Conferenza della Spada Diabolica!


Inoltre Fen Juechen aveva detto rientrare in possesso, non ottenere!


Se non era stato un suo errore, il significato dietro le sue parole dava da pensare.


D'altra parte le ultime sue parole avevano rivelato... che sembrava sapere come controllare la Spada Divina della Colpa.


"Come previsto, la sua partecipazione alla Conferenza della Spada Diabolica non era un caso... era per ottenere quell'arma. E sembra che non solo sappia della sua esistenza, pare anche che... abbia un rapporto o uno scopo particolare. Che diavolo sta succedendo?"


"Allora perché non lo fai rimanere e non lo interroghi?" Chiese scontenta Jasmine.


"È testardo quasi quanto me. Se non ha intenzione di dirmelo, anche se lo tormentassi a morte sarebbe impossibile convincerlo a confessare. Farlo rimanere sarebbe solo uno spreco di energie, tutto qui." Disse scontento Yun Che: "L'hai visto prima, non sono riuscito a fargli una Sonda dell'Anima del Manico Profound."


"Umpf." Jasmine sbuffò e non lo negò, anzi cambiò argomento: "Te l'ho detto prima, non ha nemmeno assorbito metà dell'origine diabolica nel suo corpo. Era completamente certo di poterti uccidere oggi, eppure ha perso miserabilmente, ed è stato perfino risparmiato. A causa di questa umiliazione, assorbirà l'energia diabolica con ancora più zelo."


"Hai già visto il ritmo dei suoi progressi in questi tre mesi. Se non lo ucciderai oggi, non sarà un semplice rischio, ma una calamità assoluta che molto probabilmente ti ucciderà presto. Allora non avrai nemmeno il tempo di rimpiangerlo!"


"Sapevo che l'avresti detto... e lo so." Continuò lentamente Yun Che: "Ma ha comunque salvato molte volte la mia zietta. Capisco anche troppo bene la zietta. Sembra forte e positiva, ma è troppo buona e gentile. Prova gratitudine nei confronti di Fen Juechen e si è sempre considerata la causa dell'annientamento del clan del Cielo Ardente e dell'odio di Fen Juechen nei miei confronti. Se l'avessi davvero ucciso, l'avrei fatta sentire in colpa per la sua morte. Le avrei inflitto un tormento che forse non avrebbe mai più risolto durante questa vita... preferirei affrontare una disgrazia invece che fare una cosa del genere."


"Inoltre solo il fatto che l'abbia salvata due volte è sufficiente per far sì che lo risparmi."


Mentre parlava, Yun Che si girò e guardò verso est mentre si cambiava e indossava degli abiti più larghi che avrebbero coperto le ferite sulle sue spalle.


"Fratellone Yun!"


"Piccolo Che!!"


In seguito ad un'ondata di calore ardente che separò la superficie dell'acqua, Feng Xue'er volò velocemente verso di lui portando Xiao Lingxi.


"Piccolo Che, stai bene? Ti sei fatto male?" Dopo essere arrivata, Xiao Lingxi afferrò le sue mani e lo esaminò freneticamente. Vedendo che era sano e salvo, il suo cuore pieno di paura finalmente si era rasserenato.


"Naturalmente sto bene. Non mi è stato torto un capello." Rispose con voce rilassata Yun Che.


"Fratellone Yun, mi dispiace..." Feng Xue'er abbassò la testa e disse timidamente: "Non... non ho ascoltato i tuoi ordini..."


"So che avete rischiato di venire qui perché eravate preoccupate per me." Disse Yun Che con un caloroso sorriso. Prese la mano di Feng Xue'er: "Ti ho detto che non mi sarebbe accaduto niente. Vedi? Non ho mentito."


"Allora... Fen Juechen? È già..." Chiese Xiao Lingxi. Lungo la strada, lei e Feng Xue'er avevano visto personalmente lo scontro terrificante tra l'oscurità e le fiamme. Alla fine erano state le fiamme a spegnere l'oscurità... ciò significava che Yun Che aveva battuto l'avversario.


Dato che erano nemici mortali e l'intensità dello scontro... significava che Fen Juechen...


"Per quanto riguarda Fen Juechen..." Yun Che sorrise lievemente e puntò verso sud. "È laggiù. Nonostante le sue ferite siano un po' brutte, per lui volare fuori dalla regione oceanica non sarà un problema. Ma se vorrà riprendersi completamente, potrebbero volerci uno o due mesi."


Le gravi ferite e la sua debolezza avevano ridotto molto la velocità di volo di Fen Juechen. Anche una forte raffica di vento poteva scuoterlo violentemente, quindi, anche se se n'era andato da un bel po', si poteva ancora vedere in lontananza una figura nera che stava facendo del suo meglio per andarsene.


Tuttavia pareva che avesse percepito l'arrivo di Xiao Lingxi e che per questo stesse accelerando più che poteva. Stava barcollando perfino più intensamente, come se volesse scappare a tutti i costi... rischiò di cadere in acqua diverse volte.


Xiao Lingxi si rilassò. Abbracciò Yun Che e appoggiò la testa su di lui: "Piccolo Che, ti ringrazio."


"Ringraziarmi? Perché?" Chiese con un sorriso Yun Che.


"So che... non l'hai ucciso per me, ma... questo..." Xiao Lingxi chiuse gli occhi. Era rincuorata e al tempo stessa affranta. Non voleva che Fen Juechen morisse perché sapeva che non era una persona malvagia. Inoltre in origine aveva provato compassione per lui ed era anche stata salvata da lui.
Fen Juechen era stato risparmiato per lei, tuttavia avrebbe continuato a cercare di uccidere Yun Che...


Non sapeva cosa pensare, cosa doveva fare... né sapeva come annullare l'odio di Fen Juechen. Dopotutto era un'emozione nata a causa dell'annientamento del suo clan.


"Ahahah." Yun Che iniziò a ridere fragorosamente, poi disse con un tono di voce serio. "Anche se Fen Juechen mi ha sempre voluto uccidere, ti ha comunque salvato la vita. Per me la tua vita è infinitamente più preziosa della mia. Questo è il motivo per cui è stato naturale liberarlo. Inoltre potrebbe perfino provare gratitudine visto che l'ho liberato. Insieme al fatto che sa che non può rivaleggiare con me, potrebbe non tornare a cercare guai."


"Piccolo Che..." Mormorò Xiao Lingxi mentre stringeva Yun Che.


Sentendo che il nervosismo e la preoccupazione di Xiao Lingxi erano svaniti, anche Yun Che si rilassò completamente. Abbracciando la vita sottile di Xiao Lingxi e tenendo la mano di Feng Xue'er, disse: "Torniamo indietro. Il nonno e gli altri sono sicuramente preoccupati per noi."


l'Energia Misteriosa di Yun Che si attivò mentre si dirigevano verso clan della Nuvola Vagante. Tuttavia la velocità con cui viaggiava era molto più lenta di quella che aveva usato per venire qui. Era anche molto più assorto rispetto a prima.


Tomo Demoniaco Illusorio di Eternal Night... Energia Misteriosa oscura... Spada Divina della Colpa...


Quali segreti stava nascondendo Fen Juechen?!


.....


La superficie dell'oceano sollevava incessantemente enormi onde mentre la velocità di volo di Fen Juechen diminuiva. Aveva un'espressione piena di dolore mentre teneva la mano al petto completamente insanguinato.


Quando vide una piccola isola, Fen Juechen strinse i denti e riuscì ad atterrarci a stento. La sua mente si rilassò un po' mentre arrivava velocemente sulla riva della piccola isola.


Usando le mani per sorreggersi, si rovesciò con difficoltà. Stava ansimando e le sue dita erano affondate nella sabbia fredda.


"Perché... è finita così... coff... coff, coff..." Tossì pieno di dolore, ogni colpo di tosse gli faceva sputare sangue nero e occasionalmente pezzi di organi interni.


"Eheh, davvero pietoso."


Risuonò all'improvviso una voce gelida e agghiacciante. Sembrava... la voce di una ragazza! Fen Juechen alzò di scatto la testa... a nemmeno cinque passi di distanza vide una figura rossa.


Era apparsa una ragazza dal nulla!


Portava un vestito lussuoso, sembrava avere solo dodici o tredici anni e aveva un aspetto perfetto. Tuttavia questa ragazzina gli fece tendere ogni nervo del corpo, Fen Juechen iniziò a fremere incontrollabilmente.


Non aveva mai tremato così in tutta la sua vita, nemmeno nel momento in cui aveva provato la sua disperazione più grande.


"Chi... chi sei?!" Gli occhi della ragazza erano splendidi al punto da essere demoniaci. Sotto questo sguardo, Fen Juechen sentì il corpo intorpidirsi.


La ragazza non gli rispose, ma mostrò un sorriso beffardo.
"Hai ottenuto un enorme potere pagando un caro prezzo e credevi di poter uccidere facilmente il tuo più grande nemico. Tuttavia non ti aspettavi che la Spada Devil Slayer dell'altra parte fosse il più grande tormento per il tuo potere. La tua sconfitta mi fa davvero provare compassione per te."


"...Chi... sei esattamente?!"


Gli occhi della ragazza erano pieni di fredda indifferenza. Alzò lentamente un braccio e una luce di un colore rosso ancora più intenso del sangue brillò nel suo palmo più niveo della neve: "Solo perché lui non ti ha ucciso, non significa che io mi asterrò dal farlo! Il potere del diavolo che si è già estinto fin dall'Antica Era è apparso nel tuo corpo. Questo ha determinato la tua fine!"


Mentre finiva di parlare, la luce rossa nel palmo della ragazza divenne un sottile raggio scarlatto che, insieme ad un sibilo, sfrecciò dritto verso Fen Juechen...
                                


                                



