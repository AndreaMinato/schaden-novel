---
weight: 750
title: Capitolo 750 – Storia del Passato
pubDate: 2025-02-03T07:52:46.868Z
tags:
    - atg
---


<em>Capitolo regolare, 0 Capitoli in coda,</em>
<em><strong>5/10</strong>: nel caso non si fosse capito questo numero significa che sono stati donati 5 euro (da ZioGianni) su 10, quindi altri 5 e c'è un capitolo sponsorizzato.</em>
<em>-Schadenfreude</em>


Quel raggio rosso era più veloce della luce. Fen Juechen vide solo un bagliore e non ebbe nemmeno il tempo di reagire prima che lo colpisse alla testa facendosi strada nel suo corpo.


Immediatamente ebbe la sensazione che la sua anima stesse venendo trapassata da innumerevoli aghi d'acciaio, facendolo gridare miserabilmente per poi svenire sul posto.


La ragazza vestita di rosso socchiuse gli occhi, il suo sguardo era freddo e limpido e manteneva una postura particolare mentre leggeva i ricordi di Fen Juechen... Dopo dieci secondi quel raggio di luce lasciò il corpo di Fen Juechen e scomparì. La ragazza aveva visto tutti i suoi ricordi, non aveva tralasciato nulla.


Allo stesso tempo cancellò tutti i ricordi che lui aveva di quando l'aveva incontrata.


Ritirò lentamente la mano mentre una strana luce brillò nei suoi occhi. Si girò e non guardò più Fen Juechen, tuttavia non gli fece nemmeno nulla. Una piccola mano bianca aprì con un cenno uno squarcio spaziale; la fessura si contorceva tagliente, non si stava dissipando, né stava scomparendo.


"Sei una persona reincarnata in modo simile, eppure entrambe le tue vite sono state così tragiche. È così tragico che non voglio nemmeno più ucciderti."


Con un sospiro freddo e distaccato, la ragazza entrò nello squarcio spaziale e scomparì completamente mentre lo spazio stesso si sigillava attorno a lei.


Una volta che tornò a clan della Nuvola Vagante, Yun Che si ritirò nel suo cortile, poi iniziò a concentrarsi sul recuperare la sua Energia Misteriosa e guarire. Il combattimento con Fen Juechen era finito molto meglio di quanto si aspettasse. E pensare che era riuscito a dominare completamente un Fen Juechen con il quaranta per cento della sua forza rimasta... Anche mentre ci ripensava lo trovava piuttosto implausibile.


"Jasmine, ho la sensazione che ci fosse qualcosa di strano in Fen Juechen. Che sia una caratteristica dell'Energia Misteriosa diabolica diventare estremamente deboli una volta che si esaurisce la maggior parte della propria energia?"


Yun Che aspettò per un bel po' di tempo, ma non sentì una risposta.


Era addormentata? No, non poteva essere. Aveva già depurato il veleno nel suo corpo, non dovrebbe più dormire profondamente sigillando tutti i suoi sensi.


Dopo aver esitato per un po', Yun Che decise di entrare nella Perla del Veleno Celeste.


Nel mondo del tesoro divino poteva solo vedere Hong'er che dormiva nella grossa; non aveva reagito al suo arrivo... Eppure non aveva visto, né percepito la presenza di Jasmine.


"..." Yun Che rimase lì in silenzio, assorto. Non lasciò la Perla del Veleno Celeste, si limitò ad attendere. Anche se Jasmine non aveva bisogno più di contare sulla Perla del Veleno Celeste, condivideva comunque una vita con lui, il suo spirito non poteva lasciare Yun Che per troppo tempo, quindi sarebbe tornata prima di non molto tempo.


E, come previsto, dopo un po' una luce rossa brillò di fronte a lui e la figura affascinante di Jasmine apparì di fronte a lui, il suo viso piccolo e bianco era completamente impassibile.


"...Mi stavi aspettando?"


"Che tu sia andata... a cercare Fen Juechen?" Disse Yun Che con un'espressione dubbiosa.


"Umpf, hai indovinato." Jasmine si voltò di lato mentre le sue labbra simili a petali si arricciavano, sembrava fosse scontenta che Yun Che avesse intuito cosa aveva fatto: "Tuttavia non devi preoccuparti, non l'ho ucciso, ho solo ottenuto qualche informazione che desideravo ottenere da lui, ecco tutto."


"Ciò significa che hai già capito tutti i suoi segreti?" Chiese sbalordito Yun Che.


"Umpf, si potrebbe dire così."


Il giovane sussultò e chiese immediatamente: "Allora da dove viene esattamente il suo potere? Cosa gli è successo negli ultimi anni? Perché vuole ottenere la Divina Spada della Colpa?"


Jasmine doveva aver capito il punto cruciale della questione e tutti i dettagli necessari. Si era sempre chiesto cosa nascondesse Fen Juechen e, dato che Jasmine sapeva la risposta a queste domande, doveva per forza approfondire la questione.


"Sembra che tu sia rimasto sconvolto da Fen Juechen." Disse impassibile Jasmine.


"Sono solo molto curioso, ecco tutto." Disse aggrottando le sopracciglia Yun Che. "In soli quattro anni la sua potenza è aumentata in modo inconcepibile. Non ho mai visto prima il tipo di Energia Misteriosa che usa e il fatto che abbia menzionato la Divina Spada della Colpa solleva ancora più quesiti. Ho la sensazione che ci sia un enorme mistero nascosto in lui e non posso non pensarci."


"È ben lontano da un mistero." Disse Jasmine mentre si accigliava. "I suoi ricordi sono molto più interessanti di quanto avessi previsto!"


Anche se li aveva definiti "interessanti", l'espressione della ragazza era diventata piuttosto solenne.


Questo destò ancora più curiosità in Yun Che mentre i suoi sospetti aumentavano. Prima, quando Jasmine aveva gridato le parole "Tomo Illusorio Diabolico di Eternal Night" il suo tono era stato piuttosto strano. E ora pareva che la complessità della situazione fosse superiore al previsto.


"Che sia qualcosa che ancora non possa sapere?" Chiese con cautela Yun Che. Jasmine aveva nascosto molte cose da lui e se non avesse voluto dirgliele, sarebbe stato impossibile anche cavarle una sola parola di bocca.


Jasmine gli gettò un'occhiata per poi girare altezzosamente la testa: "Anche se è una questione piuttosto problematica, dato che vuoi saperlo così tanto... Umpf, oggi finalmente mi sono sbarazzata dal veleno diabolico e sono di buon umore, quindi te lo dirò. Non dovrai riferire a nessuno le parole che ti sto per dire."


Dannazione, è così serio... pensò Yun Che mentre rispondeva solennemente: "Probabilmente nessuno a questo mondo sa meglio di te se io sia una persona affidabile o no."


"Umpf! Quando si parla di donne non hai mai mostrato affidabilità!" Sbuffò freddamente Jasmine.


Yun Che rimase senza parole.


Jasmine stese un braccio e con un cenno della mano attivò una piccola barriera di ostruzione del suono attorno ad Hong'er... non era per impedirle di origliare, al contrario, era per impedire che la loro conversazione la svegliasse.


Questo gesto noncurante dimostrava la cura e l'amore che Jasmine aveva per Hong'er.


Jasmine è sempre stata protettiva nei confronti di Hong'er, ma è sempre così feroce con me... pensò con amarezza Yun Che.


"Durante l'era primordiale, l'era degli dei, le altre razze erano state tutte considerate esistenze inferiori. Il nord della dimensione del caos primordiale era composta da energia yin, mentre il sud da energia yang. La regione meridionale della dimensione del caos primordiale era il regno dove esisteva l'antico clan degli dei, mentre in quella settentrionale risiedeva l'antico clan dei diavoli.
Entrambi controllavano metà della dimensione. Le loro energie si repellevano a vicenda e i due clan erano ostili tra di loro, ma i conflitti accadevano raramente. Si poteva dire perfino che raramente entravano in contatto e c'era una lieve pace tra di essi. Erano come due elementi in conflitto che esistevano in equilibrio."


Jasmine iniziò a raccontare questa storia, ma il suo contenuto confuse Yun Che: "Tutto questo... cosa c'entra con Fen Juechen?"


"Non interrompere!" Disse Jasmine con noncuranza: "Naturalmente tutto questo ha a che fare con lui."


Yun Che: "..."


"Il motivo per cui gli dei e i diavoli erano così forti era perché erano nati e cresciuti grazie al potere prodotto dal caos primordiale. Inoltre erano stati anche potenziati dall'energia naturale più pura e potente prodotta durante quel periodo, 'l'energia primordialÈ che ti ho menzionato mentre ti stavo insegnando la Grande Via del Budda. Anche se l'energia che assorbi è naturale, è inferiore di chissà quanti livelli all'energia primordiale, è un divario simile a quello che c'è tra il cielo e la terra."


Yun Che naturalmente ricordava del termine "energia primordiale". Allora Jasmine aveva detto questo: se uno poteva coltivare la Grande Via del Budda fino al decimo stadio, si poteva usare l'energia naturale più assoluta, l'energia primordiale! Ma aveva anche detto che per un umano riuscire a coltivare il sesto stadio della Grande Via del Budda era già il suo limite.


"È praticamente impossibile che appaiano altri veri dei dopo l'era degli dei e il motivo principale dietro questo è che l'energia primordiale è diventata così poca che non è più possibile crescere persone con il fisico e la forza di un vero dio. Inoltre, mentre il Regno del Caos Primordiale diventa sempre più torbido, l'energia primordiale diminuisce ogni anno. Quindi è destino che un vero dio non appaia più tra di noi. Forse non esiste più nemmeno questa energia primordiale."


"Durante quell'Antica Era, gli dei erano al pinnacolo di ogni creatura. E tra i piccoli mondi che esistevano tra le innumerevoli stelle e pianeti, una porzione di essi naturalmente era stata creata dal caos primordiale, ma la maggior parte era stata creata o trasformata dagli dei. Più del novanta per cento delle razze di oggi sono state create dal potere degli dei. E questo include le razze umane, demoniache, elfiche o di oscuri, di spiriti del legno..."


"Oscuri e spiriti del legno...? Che sorta di razze sono?" Si lasciò sfuggire Yun Che. Non aveva mai sentito parlare di queste due razze prima d'ora, sia nel continente del Cielo Misterioso che nel Regno Demoniaco Illusorio, non c'erano nemmeno note al riguardo.


Jasmine alzò gli occhi al cielo, sembrava arrabbiata per essere stata di nuovo interrotta, ma stavolta si limitò a sbuffare lievemente e continuò: "La razza degli spiriti di legno è come quella elfica, sono un clan che possiede un'intimità incredibile con l'energia naturale. Possono comunicare con le piante e hanno un certo grado di controllo su di esse.
Il talento di questo clan per coltivare l'Energia Misteriosa è estremamente basso, perciò sono sempre oppressi. Inoltre, dati i loro poteri e fisici unici, se cadono nelle mani di qualcuno di una razza diversa, il loro fato sarà sempre incredibilmente miserabile... saranno schiavizzati e trattati come strumenti che possono occuparsi delle medicine o, anche peggio, i loro corpi potrebbero perfino usati per raffinare piante o medicine spirituali!
Nelle case d'aste del mio mondo è molto comune vedere degli spiriti del legno in vendita e, visto che ce ne sono sempre meno e iniziano ad estinguersi, il loro prezzo diventa sempre più alto."


Yun Che: "..."


"La razza degli oscuri si nutrono di oscurità e hanno l'abilità di cambiare la loro forma. La loro razza non ha alcuna distinzione tra i sessi e può riprodursi asessualmente. Le dimensioni di questa razza non sono piccole, ma possono esistere solo in luoghi dove abbonda l'energia yin; la forza misteriosa che possono coltivare è estremamente bassa. Tuttavia hanno l'abilità di divorare le anime delle creature viventi per aumentare la loro forza."


"Nutrirsi... di oscurità?" Yun Che spalancò gli occhi. Poteva capire se uno si fosse nutrito di vegetali, rugiada o anche vento, ma di oscurità... che diavolo era questa razza??


Che l'oscurità potesse perfino essere mangiata?


"Umpf! Stolto ignorante!" Disse con sdegno Jasmine: "Data la tua esperienza forse potrai sapere solo degli umani, dei demoni e delle bestie, ma in questa gigantesca dimensione del caos primordiale esistono centinaia di piccoli e grandi razze e la tua conoscenza al riguardo non equivale nemmeno ad una goccia nell'oceano! Non esistono solo razze che si nutrono di oscurità, ci sono anche razze che divorano i sogni e perfino lo spazio. Si dice che durante l'Era Primordiale ci fosse una razza che poteva nutrirsi del tempo stesso..."


"!@#%$..." Yun Che non riusciva ad immaginare delle creature del genere...


"Vabbè, non hai mai lasciato questa piccola Stella Polo Blu, così probabilmente non capirai mai queste cose e sprecherei fiato a parlartene." Jasmine incrociò le braccia mentre assumeva una posizione altezzosa.


"Inoltre l'Era degli Dei è finita. E il motivo della sua fine è stato qualcosa che ti ho menzionato tempo fa... a causa di una spada."


"La Spada Ancestrale della Punizione Celeste!" Mormorò con voce roca Yun Che.


