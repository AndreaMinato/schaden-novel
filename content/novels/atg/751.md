---
weight: 751
title: Capitolo 751 – La Fine dell'Era degli Dei
pubDate: 2025-02-03T07:52:46.868Z
tags:
    - atg
---


<em>Capitolo regolare, 0 Capitoli in coda,</em>
<em><strong>5/10</strong>: nel caso non si fosse capito questo numero significa che sono stati donati 5 euro (da ZioGianni) su 10, quindi altri 5 e c'è un capitolo sponsorizzato.</em>
<em>-Schadenfreude</em>


"La Spada Ancestrale della Punizione Celeste esisteva fin dai tempi primordiali. Era stata creata dalla fondazione del Regno del Caos Primordiale ed è stata anche la sua prima spada. È l'antenata di ogni singola arma nel mondo! Prima tra i sette Tesori Celesti, contiene una forza innaturale. Le leggende dicono che perfino un mortale potrebbe squarciare il firmamento brandendola."


Jasmine descriveva puntualmente questa spada leggendaria... e anche nel mondo in cui era nata la Spada Ancestrale della Punizione Celeste era un'esistenza leggendaria.


"Durante l'Era degli dei, tutti avevano sentito il suo nome. Tuttavia, quando l'essenza divina del suo primo proprietario, che è anche il solo nella storia, il capo dei tre dei della creazione, 'Mo È, si dissipò interamente e morì, anche la Spada Ancestrale della Punizione Celeste scomparì senza lasciare traccia. Nessuno la vide più fino a settecentomila anni dopo, quando apparì al centro del caos primordiale."


Yun Che: "..."


Jasmine chiuse gli occhi come se si stesse immergendo in ricordi distanti e continuò a raccontare: "Visto che esisteva nel centro del caos primordiale, la Spada Ancestrale della Punizione Celeste è stata scoperta dalle razze divine e demoniache allo stesso tempo e inevitabilmente cercarono di prenderne il possesso. Questo perché così avrebbero posseduto un potere supremo nell'intero Caos Primordiale. Era una tentazione a cui nessun dio poteva resistere."


"Così, per ottenerla, la regione meridionale del Caos primordiale degli dei e quella settentrionale dei diavoli iniziarono una guerra. All'inizio entrambe le parti lottavano solo per il tesoro, tuttavia, mentre la guerra si intensificava e periva un numero sempre più grande di dei e diavoli, iniziò a diffondersi un grande odio che inasprì il conflitto e causò altri morti e animosità..."


Yun Che era assorbito dalla storia, tuttavia stava pensando ripetutamente... Questo cos'ha a che fare con Fen Juechen?!


"L'intensa battaglia tra le due razze durò per trentamila anni, quella dei diavoli stava iniziando a collassare, anche l'area settentrionale del Caos Primordiale fu occupata lentamente dagli dei. Il resto della razza dei diavoli fu costretta ad andare ai confini del Caos Primordiale..."


"Disperata, la razza dei diavoli iniziò un contrattacco... avevano sacrificato un mezzo proibito che terrorizzava perfino loro..."


"La Ruota della Calamità dell’Infante Diabolico!"


Le sopracciglia di Jasmine tremarono per un secondo mentre menzionava questo nome, come se quel ricordo fosse estremamente terrificante... un'esistenza che faceva tremare perfino i Veri Dei.


"La Ruota della Calamità dell’Infante Diabolico?" Yun Che era lievemente scioccato, poi si ricordò: "La seconda in classifica dei sette grandi Tesori Celesti, la Ruota della Calamità dell’Infante Diabolico seconda sola alla Spada Ancestrale della Punizione Celeste?"


"Esatto." Jasmine chiuse di nuovo gli occhi. "Nonostante sia seconda, il suo terrore supera di gran lunga la Spada Ancestrale della Punizione Celeste. Anche solo in base alle sue capacità di massacro, probabilmente potrebbe superare perfino la Spada Ancestrale della Punizione Celeste."


"La Spada Ancestrale della Punizione Celeste è nata dalla forza più pura e sacra del caos primordiale ed è la spada più potente. La Ruota della Calamità dell’Infante Diabolico invece è l'opposto, è nata dalle forze più oscure e malvagie del caos primordiale, contiene l'energia negativa più terrificante. Una volta attivata, nemmeno gli dei possono controllarla, figuriamoci gli altri.
Quindi, anche se la Ruota della Calamità dell’Infante Diabolico è sempre esistita nella parte settentrionale del caos primordiale, la razza dei diavoli l'ha sempre sigillata e isolata con tutte le loro forze, figuriamoci usare la loro potenza, non osavano nemmeno avvicinarcisi. Anche quando si erano ritirati in continuazione durante la loro guerra con la razza degli dei, non avevano mai pensato di usarne la forza."


"Tuttavia la razza degli dei aveva sconfitto quella dei diavoli e aveva occupato sempre di più la parte settentrionale del caos primordiale con l'intenzione di sradicarli. Nella disperazione, la razza dei diavoli ha utilizzato la Ruota della Calamità dell’Infante Diabolico."


Jasmine si accigliò, c'era una traccia di dolore nella sua voce, sembrava un ricordo troppo terrificante: "Quando il potere della Ruota della Calamità dell’Infante Diabolico è stato attivato, il pianto di un bambino terrificante e sinistro si diffuse in ogni angolo del caos primordiale avvolgendo ogni pollice di spazio con un'aura di morte e ombra."


"Se la razza degli dei fosse stata nel loro momento migliore, forse avrebbe potuto coalizzarsi per resistere al potere della Ruota della Calamità dell’Infante Diabolico, tuttavia, nonostante fosse stata vittoriosa, trentamila anni di guerra aveva fatto pagare loro un prezzo disastroso. L'età dell'oro era passata e non avevano la forza di resistere. Tutti gli dei furono distrutti o gravemente feriti o stavano perdendo essenza divina a causa dell'energia malvagia. Era un destino peggiore della morte."


"Non solo la razza degli dei fu travolta da un tale disastro, anche la razza demoniaca che aveva attivato la Ruota della Calamità dell’Infante Diabolico ne subì le conseguenze. Quel disastro miserabile supera di gran lunga la tua immaginazione... Coloro che erano stati uccisi come formiche non erano semplici e misere creature, ma Veri Dei, esistenze supreme che potevano governare il mondo. Per sopravvivere, il resto della razza degli dei e dei diavoli dovette unire le forze per resistere al potere della Ruota della Calamità dell’Infante Diabolico, tuttavia era già troppo tardi, entrambe le razze erano sull'orlo dell'estinzione... Ad un certo punto il potere della Ruota della Calamità dell’Infante Diabolico iniziò a disattivarsi e, proprio quando entrambe le razze pensavano di aver visto una via di salvezza, rilasciò un veleno estremamente tossico che condusse le razze dei diavoli e degli dei nell'abisso della disperazione."


"Veleno?" Sussurrò Yun Che.


"Quel tipo di veleno si chiamava 'Calamità'. Nonostante tu sia un esperto nell'arte del veleno, non ne avrai mai sentito il nome." Disse Jasmine impassibile. "È ancora più spaventoso del 'Veleno Celeste Distruttore della Coscienza' che la Perla del Veleno Celeste può rilasciare! È così terrificante da poter uccidere un Vero Dio semplicemente toccandolo!"


Yun Che sussultò, poi si sentì perplesso... il Veleno Celeste Distruttore della Coscienza? Cos'era? Come mai non lo conosco? Quando aveva usato la forza della Perla del Veleno Celeste, nonostante rilasciasse un veleno spaventoso, non era ad un livello innaturale. Era stato sufficiente ad avvelenare trentatré città e settantasei setta.


...Che la forza della Perla del Veleno Celeste sia stata già esaurita da prima che venisse in possesso?


Jasmine scorse Yun Che con lo guardo e notò la sua reazione, ma la interpretò in un modo diverso, poi si girò e disse: "Non devi rimanerne scioccato. Nonostante il nome della Perla del Veleno Celeste significhi 'Perla del Veleno CelestÈ, la sua abilità principale è di purificare e raffinare... e in questo primeggia tra i sette tesori!"


"Tuttavia, non si sa se possa purificare la 'Calamità'. Il Veleno Assoluto Ammazza Dei che mi aveva infettato e quello con cui è stata colpita Hong'er sono stati creati entrambi usando l'essenza malvagia della Ruota della Calamità dell’Infante Diabolico. Se si può produrre un veleno del genere con solo la sua aura, nemmeno i Veri Dei potrebbero comprendere quanto sia terrificante la 'Calamità'. Secondo me, perfino la Perla del Veleno Celeste non può purificarlo, altrimenti la razza degli dei non sarebbe stata annientata completamente."


"...Cos'è successo dopo? Le razze degli dei e dei diavoli sono state distrutte così?" Chiese Yun Che.


"Esatto." Jasmine annuì con indifferenza. "La distruzione dell'Era degli Dei è iniziata con il primo tesoro divino, la Spada Ancestrale della Punizione Celeste, ed è finito con il secondo, la Ruota della Calamità dell'Infante Diabolico."


"Allora quando ti ho affidato il sangue indistruttibile del Dio Malvagio, ti ho detto che è stato l'ultimo dio a perire. Poi, quando gli dei e i diavoli morirono tutti, il caos primordiale era rimasto sconvolto e innumerevoli stelle e pianeti erano periti, l'aura della Ruota della Calamità dell'Infante Diabolico si disperse. Nonostante il Dio Malvagio non fosse morto, la sua vita si stava spegnendo, usò le ultime briciole del suo potere divino per rallentare il caos nell'universo, poi, scelse la terra in cui voleva riposare.. e alla fine morì."


"Ho ottenuto alcuni ricordi del Dio Malvagio quando ho raccolot il sangue indistruttibile del Dio Malvagio, il Dio Malvagio deve averli lasciati deliberatamente mentre tramandava la sua eredità. Tuttavia, ci sono molti buchi in questi ricordi, ovviamente deve aver nascosto un po' di cose che non vuole che le generazioni successive sappiano. Anche le informazioni riguardo alla terra in cui ha scelto di morire e ciò che ha fatto nei suoi ultimi momenti sono state cancellate meticolosamente."


Dai ricordi che aveva ottenuto dal sangue indistruttibile del Dio Malvagio... questo significava che solo Jasmine sapeva di tutto questo.


Aspetta! Aspetta! Aspetta! Tutto questo cos'ha a che fare con Fen Juechen?!!


Volevo solo sapere che cosa gli è successo, perché mi parli di questa storia?!


Nonostante fosse piuttosto... interessante da ascoltare!!


Sebbene la fine dell'Era degli Dei fosse una catastrofe che aveva influenzato l'intero universo, era un evento troppo distante ed enorme per Yun Che. Inoltre non aveva niente a che fare con il suo presente, passato o futuro, l'avrebbe trovato solo interessante e forse ne sarebbe stato sconvolto... praticamente non c'era alcuna differenza dal sentire un mito inventato.


Al contrario era molto più interessato al segreto di Fen Juechen!
                                


                                



