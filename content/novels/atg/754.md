---
weight: 7540
title: Capitolo 754 – La strana Spada Divina della Colpa
pubDate: 2025-02-03T07:52:46.868Z
tags:
    - atg
---


<em>Capitolo regolare, 0 Capitoli in coda,</em>
<em><strong>5/10</strong>: nel caso non si fosse capito questo numero significa che sono stati donati 5 euro (da ZioGianni) su 10, quindi altri 5 e c'è un capitolo sponsorizzato.</em>
<em>-Schadenfreude</em>


"...Le città attorno al territorio della famiglia reale Notte Eterna sono state avvolte all'improvviso da una foschia nera. Tutti gli abitanti, che fossero potenti praticanti del mistero o donne o bambini indifesi sono stati violentemente uccisi... Ben presto la famiglia reale Notte Eterna fu ritenuta responsabile perché la loro arte misteriosa principale, il Divino Tomo Illusorio Notte Eterna, è in grado di evocare una nebbia nera che avvolge l'utilizzatore. I corpi di coloro che muoiono a causa di questa arte misteriosa si anneriscono e sono avvolti da una foschia oscura che persiste per un po' di giorni."


"...la regione della Potente Spada Celestiale è stata la prima a questionarli. Hanno definito la famiglia reale Notte Eterna come un clan colpevole e diabolico che massacrava innocenti per potenziare la loro forza. Con il pretesto di proteggere il continente del Cielo Misterioso e sbarazzarsi dei diavoli, si sono coalizzati con gli altri tre Luoghi Sacri per annientarli..."


Questo era ciò che Feng Qianhui gli aveva detto. Allora la regione della Potente Spada Celestiale aveva accusato la famiglia reale Notte Eterna.


Il nome di "Divino Tomo Illusorio Notte Eterna" poteva essere alterato, ma l'attributo dell'oscurità non poteva essere cambiato, per questo la profound aura del clan sarebbe stata sempre nera...


Usando dei mezzi così subdoli, la regione della Potente Spada Celestiale ha definito la famiglia reale Notte Eterna un clan di diavoli malvagi.


Tuttavia non si sarebbe mai sognata che la famiglia reale Notte Eterna potesse essere davvero considerata un clan di diavoli dato che avevano il loro spirito, il sangue e il metodo di coltivazione proprio di questa razza!


Un clan primordiale per giunta!


"Jasmine, hai menzionato che il motivo per cui il potere di Fen Juechen è aumentato all'improvviso è stato a causa di una fusione con un'anima di origine diabolica. Che sia il resto dell'anima di Ye Mufeng sigillato nella bara?" Yun Che si era fatto gradualmente un'idea della situazione.


"Allora, dopo che la Bara Sigillo dell'Anima è stata aperta da Fen Juechen, il resto dell'anima di Ye Mufeng ha cercato di impossessarsi del corpo di Fen Juechen, che portava un intenso risentimento. Per lui sarebbe stato un dono mandato dal cielo visto che le sue emozioni negative avevano raggiunto il loro picco. Tuttavia la determinazione di Fen Juechen era troppo forte. È stato contrattaccato quando ha tentato di divorarne l'anima. A quel punto ha scoperto che Fen Juechen era la reincarnazione di Ye Huang e ha smesso di lottare. Questo ha permesso a Fen Juechen di divorare la sua anima e nel frattempo Ye Mufeng ha usato tutto il suo potere per trasferire il potere della sua anima nel corpo di suo figlio, permettendogli di assorbirlo e assimilarlo lentamente.


"Questo tipo di assorbimento è una proprietà che appartiene esclusivamente al clan dei diavoli Notte Eterna o al Divino Tomo Illusorio di Notte Eterna?" Chiese subito dopo Yun Che. Questo perché Jasmine aveva detto chiaramente che il trasferimento diretto di forza misteriosa e delle eredità erano estremamente difficili da attuare.


L'assimilazione dell'origine diabolica era diventata un trasferimento diretto di Energia Misteriosa. In pochi anni è partito dallo Stadio Spirito Misterioso per arrivare al Stadio Sovrano Misterioso. Era un salto anormale di cinque stadi!


"Naturalmente no! Se fosse stato così, allora la razza dei diavoli non sarebbe stata distrutta da quella degli dei durante l'Era Primordiale. Questo è stato possibile perché la tecnica proibita di reincarnazione ha creato una coincidenza strana ed eccezionale." Disse con tono piatto Jasmine. Inizialmente era rimasta scioccata e non poteva comprendere le abilità di Fen Juechen, ma ora stava parlando con calma; una dimostrazione che la verità non deviava troppo dalla sua comprensione.


"Coincidenza?"


"Come ho detto, mille anni fa, per salvare l'anima di Ye Huang, la famiglia reale Notte Eterna ha attivato la tecnica proibita di reincarnazione per cui Ye Mufeng ha separato un quinto della sua anima e l'ha fusa in quella di suo figlio. L'anima di Fen Juechen è una fusione di quella di Ye Huang e quella di Ye Mufeng, con Ye Huang come parte dominante. Nonostante i resti dell'anima di Ye Mufeng e quelli nella bara provengano dalla stessa persona, c'è una differenza fondamentale. L'ultima è un'anima divorata simile ad una preda, mentre la prima è quella originale!"


"Dato che le due parti provenivano da Ye Mufeng, sono riuscite ad assimilare l'origine diabolica di Ye Mufeng alla perfezione e hanno permesso all'anima di Fen Juechen di coesistere con l'origine diabolica fino ad un certo punto. Inoltre dato che era un'energia malleabile, ha fatto sì che il giovane potesse assorbirne direttamente il potere.


"Solo che questo tipo di armonia riguarda solo una piccola porzione. Così anche se Fen Juechen è in grado di assorbirla, l'assimilazione sarà lenta. Sono passati diversi anni, eppure è riuscito ad assorbirne meno della metà e, durante questo processo... proverà un dolore indescrivibile, sopratutto negli stadi iniziali. A causa di qualche incompatibilità, mentre sopporta questo flusso di energia, il suo corpo e la sua anima dovranno resistere ad un dolore simile ad una lacerazione costante... quel tipo di dolore non è qualcosa che una persona normale possa sopportare."


"..." Yun Che rimase in silenzio. Questo doveva essere "l'inferno" che Fen Juechen aveva menzionato.


"Allo stesso tempo l'energia esterna con cui non può fondersi pienamente ridurrà la durata della sua vita. Se smettesse di assorbirla e mantenesse le sue condizioni attuali, potrebbe vivere al massimo per altri tre anni. Se continua, vivrà ancora meno tempo." Jasmine sogghignò. "Umpf, come può un trasferimento di potere ed energia essere così semplice! Se qualcuno dovesse pagare un prezzo del genere, anche se fosse per ottenere un potere dieci volte superiore, rifiuterebbe assolutamente. Solo Fen Juechen sceglierebbe questa strada senza speranza."


"Ecco perché, anche se entrambi avete vissuto due vite, sei stato benedetto dallo Specchio del Samsara, godendo di una fortuna così grande da poter fare ingelosire gli dei! Ma Fen Juechen... può essere perfino definito l'esistenza più misera nell'intero continente del Cielo Misterioso. Avrà una vita corta, la sua anima è a pezzi e porta il peso della vendetta per due clan di due ere diverse e deve sopportare un dolore inimmaginabile ogni secondo."


"Ha pagato un prezzo del genere per questo potere, eppure hai mandato a monte il suo piano... Umpf, l'umiliazione e il risentimento che prova sono ancora più profondi di quanto tu possa immaginare."


"Ho pensato ad ucciderlo, ma visto che era così misero, ho pensato di risparmiargli la vita. Non gli rimane molto da vivere comunque e, con me qui, non potrà ucciderti." Il tono di Jasmine cambiò lievemente e continuò: "Anche senza di me, non potrà comunque ucciderti. Lascialo sopravvivere euccidere chi vuole. Dopotutto non sei uno dei suoi obiettivi primari inaspettatamente."


"Gli altri che vuole uccidere... che provengano dai Quattro Grandi Luoghi Sacri?" Chiese Yun Che.


"Naturalmente! Alla fine sono stati i Quattro Grandi Luoghi Sacri ad annientare la famiglia reale Notte Eterna. Il suo solo motivo per rimanere vivo è la vendetta!"


Quando sentì la parola vendetta, Yun Che non poté non ripensare ai suoi ultimi sette anni nell'continente Nuvola Azzurra...


La sua unica motivazione per rimanere vivo era stata la vendetta... non era quella la parola che risuonava nella sua anima quasi ogni giorno, ogni notte, riempiendo ogni suo respiro...?


Forse in questo mondo l'unica persona che poteva capire davvero Fen Juechen... era Yun Che.


Ma a differenza di lui, in passato a parte la vendetta aveva Ling'er...


Solo che...


"Quando la vendetta eclissa tutto il resto e diventa la tua sola convinzione, ogni altro consiglio e impedimento diventerà praticamente inutile. Tuttavia con i pochi anni di vita che gli rimangono, non importa quanto sarà veloce la sua crescita, non potrebbe mai arrivare al punto di poter minacciare i Luoghi Sacri, figuriamoci vendicarsi..." Yun Che si interruppe, come se stesse richiamando alla memoria qualcosa. Si accigliò e disse: "Mille anni fa, la forza di Ye Mufeng non è stata sufficiente a battere i maestri dei Luoghi Sacri, ma dopo che ha rilasciato il suo sangue diabolico, tutti i capi hanno dovuto coalizzarsi per sconfiggerlo. Fen Juechen è il diretto discendente della famiglia reale, quindi è possibile..."


"Naturalmente è possibile!" Rispose Jasmine. "Nonostante il trenta per cento del sangue ereditato è stato perso a causa della tecnica proibita di reincarnazione, c'è ancora circa il settanta per cento. Inoltre Fen Juechen conosce già il metodo per rilasciare il suo sangue diabolico."


"Cioè... la Divina Spada della Colpa!"


"...Non c'è da meravigliarsi che partecipi alla Conferenza della Spada Diabolica e voglia impossessarsi della Spada Divina della Colpa." Mormorò Yun Che. "È per rilasciare il suo sangue diabolico. Dato che la chiave è nella Divina Spada della Colpa, potrebbe controllare l'arma?"


"Non potrà!" Jasmine scosse la testa. "In quel momento Ye Mufeng superava Fen Juechen sia in forza misteriosa che in densità di sangue diabolico. Anche dopo aver rilasciato il sangue diabolico, non era comunque in grado di controllare la Divina Spada della Colpa. A pensarci..." Jasmine considerò. "Non sei curioso del motivo per cui la Divina Spada della Colpa è in grado di rilasciare il sangue diabolico della famiglia reale Notte Eterna?"


"Immagino... che il sangue diabolico del loro clan abbia origine dalla Divina Spada della Colpa" Chiese con cautela Yun Che.


"Umpf, hai indovinato!" Jasmine superò la barriera di ostruzione del suono che aveva creato per Hong'er. Guardando la ragazza che dormiva beatamente, un po' di tenerezza brillò nel suo sguardo. "Secondo i ricordi di Ye Mufeng, diecimila anni fa, gli antenati che hanno fondato la famiglia reale Notte Eterna hanno trovato la Divina Spada della Colpa in un posto deserto a sud del continente. Quando l'antenato ha raccolto quell'arma, non aveva sentito una presenza potente, ma una strana atmosfera cupa. Proprio quando stava per abbandonare la spada, ha toccato inavvertitamente una goccia di liquido nero sull'impugnatura... in quel momento di contatto, la goccia era stata assorbita istantaneamente nel suo corpo."


"Sangue... di diavolo?" Esclamò Yun Che.


"Anche se il potere di quella goccia era debole, era comunque diverso e di livello superiore, e una volta che il sangue di diavolo è entrato nel suo corpo ha cambiato la natura della sua forza misteriosa. Anche la sua anima ne è stata influenzata e questo ha causato un cambiamento nel suo temperamento. Tuttavia fortunatamente per lui, l'antenato possedeva una grande forza misteriosa. Nonostante il suo temperamento fosse diventato violento ed esplosivo, non ha influenzato la sua personalità così tanto da renderlo una creatura assetata di sangue. Ha mantenuto la sua logica e il suo raziocinio, era consapevole che questi cambiamento originavano dal sangue di diavolo."


"E così, dopo che ha fondato la famiglia reale Notte Eterna, ha decretato che tutti i nuovi nati, i suoi diretti discendenti, dovessero sigillare almeno il novanta per cento della stirpe di diavolo, cogliendo l'opportunità mentre il loro sangue era ancora debole! A meno che non dovessero affrontare una catastrofe, era assolutamente proibito sciogliere il sigillo. Per diecimila anni tutti hanno ubbidito. La Divina Spada della Colpa è diventata l'oggetto sacro, eppure proibito, e lo hanno protetto per secoli. Ogni generazione, con l'eccezione del re Notte Eterna, non poteva nemmeno avvicinarsi all'arma, figuriamoci permettere che cadesse nelle mani di qualcun altro. Il nome della Divina Spada della Colpa è stato dato dall'antenato, significa che chiunque la tocchi invocherà l'ira divina!"


"Allora, che ne dici del Divino Tomo Illusorio Notte Eterna? Da dove proviene?" Chiese Yun Che.


"Ha origini simili alla Divina Spada della Colpa!" Jasmine aggrottò lievemente le sopracciglia: "Il Tomo Illusorio Diabolico di Notte Eterna è stato ottenuto dalla spada dallo stesso antenato. Solo che ha rimosso la parola 'Demoniaco', sostituendola con Divino. Nei ricordi non è menzionato come sono state ritrovate, chiaramente non è una conoscenza che è stata tramandata alle generazioni successive. Contando su questo sangue diabolico e il Tomo Illusorio Diabolico, la famiglia reale Notte Eterna ha ottenuto una forza incredibile, al più alto livello dello continente del Cielo Misterioso, in un breve periodo di tempo."


"Il sangue diabolico... il Tomo Illusorio Diabolico di Notte Eterna... entrambi originano dalla Divina Spada della Colpa! Ma da dove proviene quella spada? Perché ha il sangue e l'arte di un clan di diavoli eliminato un milione di anni fa?" Chiese con solennità Yun Che. Questo, temeva che potesse essere il punto cruciale di questa situazione.


L'espressione di Jasmine era ugualmente solenne. "Anche a me preoccupa questo punto. Prima che l'antenato l'avesse ottenuta, il continente del Cielo Misterioso non aveva una minima nota al riguardo. Come se la spada fosse apparsa dal nulla. La famiglia reale Notte Eterna non conosce le sue origini, né lo sanno gli altri. Tuttavia presto dovremmo venire a sapere la risposta a queste domande..."


"Tra due mesi, dirigiti al Palazzo Supreme Ocean e partecipa alla Conferenza della Spada Diabolica mentre indaghi sul Nido Diabolico Moon Slaughter! Vorrei vedere esattamente quale segreto ha quell'arma! Posso solo sperare che qualunque cosa ci sia all'interno non si sia dissipata nell'arco di questi diecimila anni!"


Il tono di Jasmine si incupì, un'arte e un sangue diabolico che riapparivano dopo un milione di anni, perfino nel Regno degli Dei sarebbe stato un evento sconvolgente. Tuttavia la sua espressione era ancora calma perché nel continente del Cielo Misterioso era tutto sotto il suo controllo.


"Capito." Yun Che annuì e inspirò un po', da una parte stava assimilando le informazioni che Jasmine gli aveva dato e dall'altra era assorto.


"A cosa stai pensando? Hai capito che ciò che hai assistito nelle tue ultime due vite è stato completamente insignificante?" Jasmine inclinò lievemente il suo viso raffinato simile ad una bambola, parlava con un tono condiscendente.


"Sto pensando... alla situazione di Fen Juechen." Yun Che alzò la testa, fissando lo spazio bianco della Perla del Veleno Celeste: "In effetti è come lo descrivi, è in condizioni miserabili. L'aspetto più triste sarebbe... pensava di non avere parenti, solo vendetta, eppure il fato gli ha permesso di incontrare l'anima di suo padre. Tuttavia suo padre non gli ha dato calore in cui rifugiarsi, ma l'ha trasformato in un mezzo per vendicarsi... potresti perfino definirlo uno strumento."


I resti dell'anima di Ye Mufeng avevano riconosciuto Fen Juechen. Avrebbe dovuto sapere bene che questo trasferimento avrebbe potenziato moltissimo suo figlio, ma allo stesso tempo gli avrebbe fatto sopportare un'agonia indescrivibile. Anche la durata della sua vita sarebbe diminuita drasticamente, essenzialmente trasformandolo in una marionetta con il solo scopo di vendicarsi...


In quel momento avevano ignorato le conseguenze, disubbidito agli ordini del loro antenato e attivato la tecnica proibita di reincarnazione per permettere a Ye Huang di sopravvivere e continuare la stirpe della famiglia reale Notte Eterna. Ma mille anni dopo il resto dell'anima di Ye Mufeng ha distrutto tutto questo, annullando ogni sforzo che aveva fatto per preservare la vita di suo figlio...


Questo era qualcosa che un padre non avrebbe fatto assolutamente.


"Se Fen Juechen riuscisse a vendicarsi, temo che non avrebbe altro legame al mondo mortale." Mormorò con emozione Yun Che. Proprio quando disse queste parole, pensò a Xiao Lingxi...


Forse c'era ancora...


Jasmine naturalmente sapeva cosa intendeva il giovane e sogghignò: "Il sangue diabolico rilasciato di Ye Mufeng ha mutato la natura e il temperamento di Ye Mufeng. Quest'anima ha sopportato mille anni di sofferenza, allora, la sua volontà e la sua vendetta, entrambe erano di gran lunga superiori a quelle di suo figlio! Questo è un diavolo! Il diavolo che distorce la natura umana!"


"I diavoli... sono davvero spaventosi! Fen Juechen, quel tipo..." Yun Che sospirò con frustrazione. Vorrei davvero che vivesse un paio di anni in più. La zietta è troppo tenera, sarà inondata di tristezza per molto tempo."


"Inoltre odia sopratutto la regione della Potente Spada Celestiale. Sembra che abbiamo entrambi un nemico in comune... e c'è anche quella Sala Sun Moon Divine."
                                


                                



