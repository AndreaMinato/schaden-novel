---
weight: 760
title: Capitolo 760 – Addio, Ling Jie
pubDate: 2025-02-03T07:52:46.869Z
tags:
    - atg
---


<em>Capitolo regolare,
0 Capitoli in coda, <strong>0/10</strong>.</em>
<em>-Schadenfreude</em>


"Yun Che, lascia andare mia madre!!"


Un giovane vestito di bianco arrivò da lontano. Con la Spada Celeste Yuan in mano, il suo corpo emetteva un impetuoso intento della spada mentre avanzava verso Yun Che, che aveva preso Xuanyuan Yufeng.


"Ling Yun?" Yun Che si accigliò e vide subito una persona dietro di lui... Sembrava un po' più giovane di Ling Yun, ma era simile a lui. Il suo volto prima pieno di innocenza e arroganza ora era più determinato dopo essere maturato.


"Piccolo Jie..." Disse a bassa voce Yun Che e la sua espressione divenne piena di emozioni contrastanti. La persona che non voleva vedere assolutamente era Ling Jie.


Erano passati diversi anni da quando si erano incontrati e la forza misteriosa di Ling Yun era aumentata rapidamente, arrivando già allo Stadio del Cielo Misterioso. Ling Jie, visto che era adorato da Xuanyuan Jue, sotto la sua tutela personale, era diventato molto più potente. Yun Che aveva capito subito che, non solo Ling Jie era entrato nello Stadio del Cielo Misterioso, la sua forza era quasi uguale a quella di suo fratello. Presto lo avrebbe superato completamente.


"Yun'er, JiÈer, non avvicinatevi!!" Gridò Ling Yuefeng. Precedentemente nel torneo Ventoblu, Ling Yun e Yun Che erano stati avversari sullo stesso piano, ma ora anche diecimila Ling Yun non sarebbero riusciti ad affrontare Yun Che, sarebbe stato un suicidio.


Ling Yun era furioso, mentre Ling Jie era in difficoltà. Da quando aveva scoperto che Yun Che era ancora vivo, era diventato pieno di gioia. Quante volte aveva desiderato andare a cercare Yun Che. Finalmente l'aveva visto oggi, ma in una situazione del genere... lo aveva sconvolto. Stava seguendo Ling Yun, ma lo faceva sempre più lentamente. Era pieno di shock, confusione, spavento e panico, non sapeva cosa fare.


Yun Che sporse una mano verso Ling Yun... Questo movimento fece impallidire dallo spavento Ling Yuefeng che gridò: "Yun Che... fermo!"


Bang!!


Prima che Ling Yuefeng potesse finire di parlare, Yun Che aveva già steso il palmo. In quel momento onde d'aria di trecento metri impattarono su Ling Yun e Ling Jie. Li fece subito barcollare, facendoli vorticare un paio di volte e poi atterrare.


Vedendo i due cadere a terra senza una sola ferita e senza che le loro aure si indebolissero, Ling Yuefeng tirò un sospiro di sollievo, estenuato. Sudando copiosamente, chiese con voce tremante: "Yun Che, cosa vuoi... cos'ha fatto di sbagliato mia moglie?!"


"Fr... fratellone Yun. Cosa... cos'è successo esattamente? Cos'è successo?" Ling Jie era pieno di stupore e confusione. Aveva usato anche un modo diverso per chiamare Yun Che. Non osava credere che la persona che aveva davanti fosse davvero Yun Che.


Il giovane ignorò Ling Jie e i due Anziani che stavano recuperando le forze. Fissò Ling Yuefeng e disse cupamente: "In passato, la gravidanza di Chu Yuechan è stata scoperta nella tua Villa della Spada Celestiale da una donna di nome Nonna Jiumu. Allora, a parte lei, Chu Yuechan, Chu Yueli e te, nessun altro era presente... Allora, pochi giorni dopo che Chu Yuechan è tornata a Asgard Nuvola Gelida dalla tua Villa della Spada Celestiale, come si sono diffuse le dicerie di questo per tutto il mondo? Ling Yuefeng, anche se fossi dieci volte più stupido, dovevi sapere come lei avrebbe sofferto se si fossero diffuse."


Queste parole fecero accelerare il battito cardiaco di Ling Yuefeng che rispose freneticamente: "Ovviamente sapevo quanto fosse grave. Naturalmente non c'è bisogno di dubitare della fata Yueli, nonna Jiumu che ha praticato l'arte della medicina per cent'anni. Mi sono sempre chiesto come si sono diffuse quelle voci..."


"Chiesto?!" Lo sguardo di Yun Che diventò freddo mentre fissava con durezza Ling Yuefeng, che si ammutolì. "Sei sempre stato riconosciuto come il signore della spada, ma questa figura non ti si addice proprio! Solo i quattro che hai menzionato lo sapevano?!
Davvero non hai incontrato una persona a cui era capitato di sentire quell'informazione quel giorno?! Non dirmi che non sapevi davvero chi ha diffuso le dicerie e ha fatto del suo meglio per peggiorare la situazione, finché tutti non ne sono venuti a conoscenza?!"


"..." Le labbra di Ling Yuefeng tremarono e rimase senza parole per molto tempo. Sapeva che era stata Xuanyuan Yufeng, perché a parte lei, non poteva essere stato nessun altro. Tuttavia non le aveva mai chiesto nulla al riguardo, né aveva cercato una conferma ai suoi sospetti.
Non l'aveva neppure menzionato. La maggior parte dei suoi sentimenti si era spenta sapendo che Chu Yuechan era rimasta incinta di qualcun altro. Quando aveva sentito quella informazione, anche se era furioso con Xuanyuan Yufeng, non poteva peggiorare ulteriormente la sua relazione. Aveva anzi fatto del suo meglio per ripararla... suo padre dopotutto era un Anziano della regione della Potente Spada Celestiale.


Dopo l'incidente, aveva ricevuto notizia che Chu Yuechan era tornata a Asgard Nuvola Gelida, aveva distrutto la sua arte misteriosa ed era stata espulsa. Non aveva sentito altro. Allora Asgard Nuvola Gelida aveva anche chiuso le sue porte.


Con la posizione di Chu Yuechan, normalmente non sarebbe stata espulsa nemmeno se avesse violato una regola della setta. Era chiaro che fosse accaduto solo perché le notizie si erano diffusero per tutto il mondo e avevano dato un'enorme pressione a Asgard Nuvola Gelida.


"Esatto... Sono stata io a farlo!" Gridò Xuanyuan Yufeng. Mostrò un sorriso sinistro sul volto mentre diceva: "Quella pu***na... ha causato questo scandalo! Non dirmi che tutti dovrebbero stare zitti per lei?! E per quanto riguarda le conseguenze, quello è lo scandalo vergogno che ha causato, cosa ha a che fare con me? Ahahahah..."


Yun Che strinse gli occhi e rispose: "Lei e io ci amiamo molto. Il bambino che ha avuto con me è stato un dono del cielo, come potrebbe essere vergognoso?! La parola pu***na non mi fa nemmeno arrabbiare, farebbe solo ridere. Sono sicuro che sai bene che Chu Yuechan non potrebbe mai essere definita in questo modo, per te invece non può essere più adatta!"


"Tu..."


La mano di Yun Che si strinse, bloccando Xuanyuan Yufeng. Poi disse lentamente: "Saresti dovuta essere grata che io e Chu Yuechan fossimo stati insieme. Una gratitudine di una vita non sarebbe stata sufficiente. Dovresti saperlo meglio di chiunque altro; se non fosse per il fatto che Chu Yuechan non avesse mai prestato attenzione a Ling Yuefeng, figuriamoci moglie del maestro della villa, Ling Yuefeng non ti avrebbe nemmeno degnato di uno sguardo!
In termini di aspetto, temperamento, coltivazione e mentalità, la differenza tra te e Chu Yuechan è come quella tra il fango e un loto di una montagna celeste! Eppure tu, a causa della gelosia, l'hai messa all'angolo... Io, Yun Che, uccido raramente delle donne, ma tu, Xuanyuan Yufeng, sei riuscita a farmi desiderare di farti a pezzi!!!"


"Yun Che!!" Quel gelido intento omicida fece raggelare Ling Yuefeng nonostante fosse a più di trecento metri di distanza. Gridò frettolosamente: "Riguardo alla Fata dalla Gelida Bellezza, mia moglie ha davvero fatto un enorme torto. Tuttavia le donne sono naturalmente propense alla gelosia e la gelosia che ha provato per la Fata dalla Gelida Bellezza è stata a causa mia.
È stato tutto causato da me! E non solo..." Ling Yuefeng inspirò e strinse i denti. "Anche se mia moglie ha sbagliato, ha solo diffuso delle voci. Non erano informazioni false e spregevoli, quindi le sue colpe non dovrebbero essere punite con la morte... per favore abbi pietà e lascia andare mia moglie. Mi prenderò io tutte le responsabilità di questa colpa e non mi lamenterò minimamente."


"Ah, non con la morte?" Yun Che gettò un'occhiata di sbieco mentre la sua espressione diventava ancora più cupa e fredda: "Sembra che tu non ne abbia davvero idea, uh... Allora, quando Chu Yuechan ha distrutto le sue arte misteriosa e ha lasciato Asgard Nuvola Gelida, prima che avesse la possibilità di lasciare la Regione del Ghiaccio Estremo, è stata inseguita da tre persone che la volevano uccidere. Erano tutti membri della tua Villa della Spada Celestiale. Dimmi, non è una colpa che dovrebbe essere punita con la morte?!"


"Co... cosa?!" Queste parole fecero alzare la testa di Ling Yuefeng, riempiendolo di stupore. Ling Jie, che era a terra, si irrigidì, non osava credere a ciò che aveva sentito.


"Im... Impossibile! Impossibile! Mia moglie non farebbe mai una cosa del genere. Nessuno della mia Villa della Spada Celestiale farebbe una cosa così spregevole; assolutamente impossibile! Assolutamente impossibile! Dev'esserci un enorme malinteso..." Ling Yuefeng scosse violentemente la testa, ma i suoi movimenti rallentarono sempre di più perché si era ricordato che, la notte in cui Asgard Nuvola Gelida aveva lasciato la villa, Xuanyuan Yufeng aveva mandato personalmente tre Anziani della setta per accompagnare Ling Kun.
Allora era rimasto perplesso. Con la sua forza, Ling Kun ovviamente non avrebbe avuto bisogno di alcuna protezione, né si sarebbe perso. Comunque, ovviamente non aveva questionato un'azione del genere di fronte a Ling Kun. In seguito non ci aveva nemmeno pensato così tanto.


Che fosse stato per...


"Impossibile? Un enorme malinteso? Ahahahah..." Yun Che rise provocatoriamente: "Xuanyuan Yufeng, dato che hai il coraggio di farlo, hai anche il coraggio di ammetterlo?!"


"Perché non dovrei averne il coraggio?!" Stridette Xuanyuan Yufeng, il suo viso pallido non mostrava alcuna paura. Contando sulla sua posizione di figlia dell'Anziano della regione della Potente Spada Celestiale, era sicura che Yun Che non avrebbe avuto il coraggio di ucciderla. Non solo non era spaventata, la sua voce e il suo atteggiamento erano arroganti e altezzosi come prima: "Mi dispiace solo che quella spazzatura non abbia fatto bene il suo lavoro e abbia lasciato scappare quella pu***a... Mngh!"


Sotto la sua presa, la gola di Xuanyuan Yufeng si torse completamente e i suoi occhi strabuzzarono. Non fu più in grado di dire una sola parola.


La confessione di Xuanyuan Yufeng distrusse l'illusione a cui Ling Yuefeng stava cercando disperatamente di aggrapparsi. "Yufeng, tu... come hai potuto... fare una cosa del genere..."


"Non è vero... non può essere vero..." Mormorò avvilito Ling Jie mentre si accasciava debolmente a terra.


"Eheh, dato che l'hai già ammesso... Molto bne, puoi morire in pace ora!" L'espressione cupa di Yun Che era scomparsa, trasformandosi in uno sguardo indifferente, privo di emozioni. Stava emanando un intento omicida terrificante.


Questo intento omicida scioccò Mu Yuanzhi e Xuanyuan jiuding. Mu Yuanzhi non badò più alle sue ferite, avanzò e ruggì: "Yun Che! È la figlia del Nono Anziano Xuanyuan Jue..."


"Sta zitto!" Yun Che si girò, il suo sguardo terrificante scosse Mu Yuanzhi. "Non mi importa chi è e non mi importa chi sei... Ucciderò chiunque oserà fermarmi oggi!! Mu Yuanzhi, Quindicesimo Anziano della regione della Potente Spada Celestiale... Eheh, mi sembra di ricordare che anche quell'Anziano della Sala Sun Moon Divine che è morto di fronte ai miei occhi tre mesi fa fosse il quindicesimo, sei così ansioso di andare ad accompagnarlo al palazzo dell'inferno?!"


Mu Yuanzhi rabbrividì e arretrò. Un intento omicida del genere era sufficiente per spaventare un Monarca negli stadi intermedi come lui. Se fosse stato qualcun altro a dire quelle parole, ci avrebbe riso sopra, ma la persona di fronte a lui era Yun Che... Un pazzo che ha ucciso due grandi Monarchi dell'Impero della Divina Fenice e ha quasi distrutto la sua città!


Yun Che forse non era capace di ucciderlo da solo, ma la principessa Xue poteva farlo!


Xuanyuan Jiuding afferrò il braccio dell'altro Anziano. Gli sollecitò con lo sguardo di non provocare Yun Che... Feng Xue'er, che era vicina a Yun Che, poteva farli rimanere dov'erano, quindi non potevano minacciarlo o farlo arrabbiare.


"No... no."


L'amarezza riempiva una voce tremante e implorante. Ling Jie era già inginocchiato, aveva già sfoderato la sua Spada Celeste Yang che trattava come un tesoro. Alzò la testa verso Yun Che con il volto pieno di lacrime: "Fratellone Yun, mia madre non è una persona malvagia, ha solo... agito d'impulso... davvero... fratellone Yun, ti prego di mostrare pietà, permettimi di espiare le colpe di mia madre, per favore fratellone Yun."


Mentre finiva di parlare, la sua spada disegnò un arco di luce fredda e puntò verso la sua gola.


Ling Yuefeng e Ling Tianni gridarono e iniziarono ad avvicinarsi freneticamente al giovane. Anche Xuanyuan Yufeng mostrò uno sguardo terrorizzato. L'ultima tinta di rosso sul suo volto era sparita completamente per lo shock e la paura...


Clang !!


Un raggio di luce ardente brillò nel cielo, spazzando via la Spada Celeste Yang. Allo stesso tempo Xuanyuan Yufeng fu scagliata giù da Yun Che, dritta verso Ling Jie.


"Ma... madre!"


"Yufeng!!!"


Ling Jie e Ling Yun afferrarono Xuanyuan Yufeng e, nonostante la loro agitazione, non riuscivano a credere a ciò che avevano visto. Ling Tianni e Ling Yuefeng si precipitarono dai tre.


"Xuanyuan Yufeng..." Yun Che, ancora a mezz'aria, si era voltato. La sua voce tuttavia era rimasta gelida e piena di odio profondo: "D'ora in avanti farai meglio a pregare che la madre e il figlio siano sani e salvi, altrimenti..."
                                


                                



