---
weight: 7630
title: Capitolo 763 – Lacrime di un Diavolo
pubDate: 2025-02-03T07:52:46.869Z
tags:
    - atg
---


<em>Capitolo regolare,</em>
<em>0 Capitoli in coda, <strong>0/10</strong>.</em>
<em>-Schadenfreude</em>


L'affetto di una famiglia... una casa...


Erano svaniti da tempo dal suo mondo e non osava nemmeno più sognarli...


Dal momento in cui aveva iniziato ad assorbire l'anima di Ye Mufeng, tutto ciò che gli era rimasto era dolore, spietatezza, disperazione e un gelido odio... se un giorno di una vita normale era un paradiso, allora la sua vita era diventato un completo inferno.


E Xiao Lingxi era diventata l'unica fonte di calore del suo intero universo.


Era il solo motivo per cui era rimasto a clan della Nuvola Vagante per tutto questo tempo. Finché avesse potuto anche solo darle un'occhiata una volta al giorno gli avrebbe portato una grandissima soddisfazione. Aveva quasi reso sopportabile assorbire l'origine diabolica. Però quando si avvicinava lei... non aveva mai osato farlo prima, perché per tutti era un terrificante diavolo, solo di fronte a Xiao Lingxi si sarebbe sentito pieno di vergogna dell'inferiorità e della timidezza nata nel suo cuore.


Perché da tempo aveva smesso di considerarsi umano e ora si riteneva solo un brutto diavolo repellente, un diavolo con l'anima macchiata.


Desiderava la morte di Yun Che... all'inizio pensava che Xiao Lingxi non avrebbe più accettato di vederlo dopo che aveva lasciato clan della Nuvola Vagante quel giorno. Credeva che sarebbe stata disgustata da lui da quel giorno in avanti e avrebbe provato solo odio nei suoi confronti. Durante i tre mesi prima del suo duello con Yun Che, non aveva potuto controllare l'impulso di tornare a clan della Nuvola Vagante per rivedere Xiao Lingxi. Poteva solo guardarla da lontano... perché temeva che lei l'avrebbe scoperto.


Oggi non solo lo aveva salvato mentre era sull'orlo della morte, aveva anche preso l'iniziativa di riconoscerlo come fratello e diventare la sua famiglia, ridandogli una nuova casa.


Nessuno sapeva che ogni sua parola e azione aveva un grande effetto sulla sua anima. Erano come una tempesta nel suo mondo di ghiaccio.


Era preso da una fantasia a cui non osava credere... ma dopo Fen Juechen si ritirò spaventato, stava tremando mentre scuoteva vigorosamente la testa: "No, non può essere... non dovrebbe essere così, stai sicuramente... lo stai facendo così che smetta di cercare di uccidere Yun Che..."


Xiao Lingxi rispose con un tono molto energico: "Fratellone Fen, ogni parola e il giuramento che ho appena fatto provengono dal più profondo del mio cuore! Se... se fosse stato a causa del piccolo Che, perché ti avrei fatto portare qui dal Fratellone Al Mondo..."


"No, non capisci!" Fen Juechen scosse la testa ancora più vigorosamente, chiuse gli occhi con un'espressione piena di dolore: "Ora sono diventato... un diavolo, un diavolo peccaminoso che vive solo per la vendetta, non puoi capire... non puoi capire affatto!"


"Tu sei quello che non capisce!!" Xiao Lingxi gridò: "Fratellone Fen, ricordi ancora che per proteggermi quattro anni fa sei rimasto ferito per mano di tuo fratello Fen Juecheng? Eppure continuavi a rifiutare di lasciarlo andare... Questo è qualcosa che ricorderò per il resto della mia vita. Come può una persona del genere essere un diavolo?!"


"Durante il tuo periodo a clan della Nuvola Vagante, ho sempre pensato che stessi soffrendo costantemente. Ti mostravi freddo e crudele chiamandoti perfino diavolo... ma hai fatto tutto questo per vendicare la tua famiglia. Un vero 'diavolo' è qualcuno di egoista e brutale. Come può un vero diavolo abbandonare la sua umanità per i propri cari defunti e precipitarsi in un mondo di dolore?!"


"Ho paura del pericolo che rappresenti per il piccolo Che... ma sono ancora più sicura che dall'inizio alla fine non avevi alcuna colpa e sei stato solo una vittima per tutto questo tempo. Se non altro non sei il malvagio che dici di essere..."


"No... non dire altro." Le parole di Xiao Lingxi non lo tranquillizzarono, al contrario, la sua espressione divenne ancora più tormentata mentre si afferrava la testa: "Non capisci, non capisci davvero... sono davvero diventato un diavolo..."


"Non ho il diritto di essere trattato in questo modo da te!"


"Che tu possieda i requisiti o no non sta al fratellone Fen dirlo." Rispose Xiao Lingxi con voce dolce mentre scuoteva la testa: "Per me la parola famiglia è sacra. In tutta la mia vita la sola famiglia che ho mai avuto era mio padre, il piccolo Che e Xiao Yun che è tornato da poco. Non avrei mai pensato di includere qualcuno con cui non ho legami di sangue, ma il fratellone Fen non è come gli altri... Quando l'esercito della Divina Fenice è arrivato nella nostra clan della Nuvola Vagante, è stato il fratellone Fen a proteggere noi e la casa dove io e il piccolo Che siamo cresciuti. Così per me, il fratellone Fen non è solo una brava persona e il mio benefattore, è anche un vero eroe!"


Fen Juechen: "..."


"Quindi rispetterò e sentirò un senso di familiarità con il fratellone Fen. Se sei disposto a diventare il mio fratello maggiore, allora potremo contare l'uno sull'altro e proteggere la nostra famiglia insieme. Per me sarebbe un evento molto fortunato che mi porterebbe una gioia incredibile. Se il fratellone Fen rifiutasse, sarei molto triste e abbattuta."


Fen Juechen tremò congelato sul posto. Rimase fermo con lo sguardo appannato come se fosse diventato una statua.


"Ma sembra che il fratellone Fen non voglia fare parte della mia famiglia." Xiao Lingxi alzò la testa e lo guardò con gli occhi tristi.


"Io... io..." Di fronte al suo sguardo inesorabile, l'uomo che aveva fatto tremare di paura un esercito della Divina Fenice di duecentomila persone e aveva riempito di spavento Yun Che, rimase senza parole, completamente sconvolto.


Xiao Lingxi disse tornando a sorridere: "Comunque..." Il suo sorriso illuminò in modo accecante il mondo di fronte a Fen Juechen. "Ho detto tutto quello che volevo dire e ho anche fatto questo giuramento. Quindi non mi importa se il fratellone Fen non è disposto ad accettare la sua sorellina, perché sarà sempre il mio fratello maggiore d'ora in poi! D'ora in avanti il clan Xiao sarà sempre la casa del fratellone Fen e questa stanza sarà sempre tua. Quando il fratellone Fen è a casa, mi prenderò cura di lui come se fosse il mio fratello maggiore e condividerò la buona e la cattiva sorte con il fratellone Fen d'ora in avanti!"


"Tuttavia, se il fratellone Fen farà qualcosa di sbagliato, in quanto tua sorella minore, non esiterò a criticarti e a correggerti!"


Senza aspettare la risposta di Fen Juechen, Xiao Lingxi si alzò con un bel sorriso sul volto: "Allora è deciso! Il fratellone Fen è gravemente ferito ora, quindi non puoi resistermi! Quindi..."


"Dammi un momento, tornerò subito!"


Xiao Lingxi finì il suo piccolo monologo e corse via... ma prima che passasse molto tempo tornò portando degli abiti bianchi e grigi tra le mani.


"Fratellone Fen, tutti gli abiti che indossi sono laceri e anche puzzolenti. Mettiti degli abiti puliti prima. Il fratellone Fen non è abituato a contare sugli altri e sembra che ti sia già ripreso un po', quindi puoi indossarli da solo. Non chiederò al fratellone Al Mondo di venire ad aiutarti." Disse sorridendo allegramente mentre posava i vestiti nelle mani di Fen Juechen: "Giusto, questi sono i vecchi abiti del piccolo Che, quindi dovrebbero starti abbastanza bene."


Quando Fen Juechen, che aveva il cuore in tumulto, sentì le due parole "Yun Che", sentì un'emozione violenta agitarlo: "Yun... Che?!"


"Sì!" Xiao Lingxi non prestò attenzione al cambio del tono e dell'aura di Fen Juechen e continuò a sorridere: "Questi sono gli abiti che ha lasciato prima di andarsene l'ultima volta e li ho lavati da poco. Una persona potente come il fratellone Fen odia davvero Yun Che, ma i vestiti non hanno fatto nulla di sbagliato.
Una persona potente come il fratellone Fen non dovrebbe essere così meschino da prendersela con degli abiti... andrò a bollire un altra zuppa di medicine, quindi il fratellone Fen deve fare il bravo e indossare questi vestiti. Tornerò quando la medicina avrà finito di bollire."


Xiao Lingxi sorrise gentilmente e poi uscì chiudendo la porta dietro di sé.


Il mondo era tornato silenzioso all'improvviso e Fen Juechen sentì il suo cuore battere intensamente.


Rimase lì seduto con sguardo assente per molto tempo per poi allungare una mano verso i vestiti accanto a lui.


Gli abiti erano piegati in modo molto ordinato, erano completamente puliti ed erano lievemente profumati.


Erano i vestiti della persona che odiava di più, Yun Che, e lo odiava così tanto da detestare qualsiasi cosa associata a lui... avrebbe dovuto essere completamente disgustato e avrebbe dovuto fare a pezzi quegli abiti, ma... in quel momento il suo cuore era privo di rabbia e intento omicida mentre li teneva tra le mani. Li aveva perfino raccolti con delicatezza.


.....


"Con il cielo come mio testimone, io, Xiao Lingxi, desidero che il fratellone Fen diventi il mio fratello maggiore...  La mia casa è anche la casa del fratellone Fen..."


"Tu sei quello che non capisce... Ho paura del pericolo che rappresenti per il piccolo Che... ma sono ancora più sicura che dall'inizio alla fine non avevi alcuna colpa e sei stato solo una vittima per tutto questo tempo. Se non altro non sei il malvagio che dici di essere..."


"Così per me, il fratellone Fen non è solo una brava persona e il mio benefattore, è anche un vero eroe!"


"Se sei disposto a diventare il mio fratello maggiore... Per me sarebbe un evento molto fortunato che mi porterebbe una gioia incredibile."


"Quindi non mi importa se il fratellone Fen non è disposto ad accettare la sua sorellina, perché sarà sempre il mio fratello maggiore d'ora in poi! D'ora in avanti il clan Xiao sarà sempre la casa del fratellone Fen..."


.....


La voce di Xiao Lingxi, ogni sua parola e azione riecheggiò nel suo cuore mentre increspava ogni angolo della sua anima.


Drip...


Il debole rumore di gocce d'acqua risuonavano chiaramente in questo spazio silenzioso. Fen Juechen abbassò la testa... e una chiazza umida iniziò ad estendersi fino all'orlo dei suoi abiti grigi nelle sue mani.


La...crime...


Stese un dito tremante e si toccò il volto... entrando a contatto con un rivolo di lacrime.


Lacrime...


Era chiaramente diventato un diavolo che aveva cancellato ogni traccia della sua umanità e delle sue emozioni, un diavolo a cui rimaneva solo il peccato e la vendetta...


Perché... ho ancora lacrime...


Le sue dita tremavano, ma il suo spirito stava sussultando con ancora più intensità. Non riconosceva l'emozione che riempiva la sua anima. L'unica cosa di cui era consapevole erano le lacrime che colavano sul suo volto. Non poteva fermarle...


A quanto pare... posso ancora essere... "umano", uh...
                                


                                



