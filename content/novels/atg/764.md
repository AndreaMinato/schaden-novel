---
weight: 7640
title: Capitolo 764 - L'imminente Conferenza della Spada Diabolica
pubDate: 2025-02-03T07:52:46.870Z
tags:
    - atg
---


<em>Capitolo regolare,</em>
<em>0 Capitoli in coda, <strong>0/10</strong>.</em>
<em>-Schadenfreude</em>


"Fratellone Fen, la medicina è pronta... ma prima ti dirò una cosa! Stavolta farai meglio a non lanciarla via, altrimenti mi arrabbio!"


Xiao Lingxi entrò. La medicina che portava stava ancora bollendo, così la prima cosa che fece fu posarla sul tavolino di fronte alla porta. Quando guardò Fen Juechen, scoprì che si era già cambiato e si era alzato... Anche se la sua aura era piuttosto debole e il suo volto era pallido, era abbastanza stabile.


Lo sguardo di Xiao Lingxi si accese e disse con gioia: "Fratellone Fen, sembra che tu possa già di alzarti, ottimo!"


Nessuno avrebbe mai pensato che Fen Juechen sarebbe cambiato così tanto nel breve periodo di tempo in cui Xiao Lingxi era stata via. La ragazza era tornata e sul viso di solito calmo di Fen Juechen comparve nervosismo, un'emozione che non sarebbe apparsa di fronte a nessun altro. Il giovane balbettò: "Xiao Lingxi, io..."


"Non puoi più chiamarmi così!" Disse con un tono serio la ragazza. "Non dimenticarti che sei già diventato il mio fratello maggiore, quindi mi devi chiamare sorella o... Lingxi se vuoi. Dire il mio nome per intero è troppo distante."


"Mmh... questi abiti ti stanno proprio bene, sembra che siano stati fatti apposta per te." Disse Xiao Lingxi sorridendo mentre osservava Fen Juechen. "Ma era prevedibile perché la tua figura è molto simile a quella del piccolo Che. In effetti a parte la tua corporatura, ci sono molte somiglianze tra di voi."


"Sono simile a... Yun Che?" Disse confuso Fen Juechen.


Xiao Lingxi alzò lo sguardo con sorpresa. Questo perché Fen Juechen non aveva emanato un'aura omicida e piena di gelo dopo aver sentito il nome di Yun Che. Annuì lievemente: "Sì, gli assomigli davvero in molti modi. Ad esempio normalmente il piccolo Che è una persona molto gentile calorosa, ma quando affronta persone che vogliono fare del male i suoi cari, diventa molto estremo, proprio come il fratellone Fen che è stato consumato dal desiderio di vendetta. Inoltre ha un ego molto forte. È davvero ossessivo riguardo a ciò che vuole fare e se ne prenderà sempre la responsabilità... questi sono gli aspetti per cui vi assomigliate."


Fen Juechen: "..."


"In realtà recentemente il piccolo Che mi ha detto che non ha rimpianto ciò che ha fatto quattro anni fa. Eppure allo stesso tempo ha sempre sentito un po' di rimorso per quanto riguarda te. Ha detto che, data la tua personalità, è stato molto più crudele non ucciderti tutti quegli anni fa. E anche quando ha avuto l'opportunità di ucciderti, non è riuscito a farlo. Se c'è qualche modo in cui potrà rimediare, farà sicuramente il possibile."


"..." Le braccia di Fen Juechen iniziarono a tremare violentemente.


"Fratellone Fen, so che chiederti di mettere da parte il tuo desiderio di vendetta è molto egoista. Dopotutto hai perso tutti i tuoi parenti, ma... ma chiaramente sei una brava persona e anche il piccolo Che lo è. Il passato non può essere più cambiato, quindi significa che uno di voi due dovrà morire alla fine? Non c'è davvero una piccola... una piccola possibilità che non sia necessario?"


Fen Juechen alzò un braccio e, come se il suo sguardo potesse penetrare la carne, osservò le vene in cui scorreva il sangue gelido molto più scuro di quello di una persona normale. "Per uccidere Yun Che ho pagato un enorme prezzo per ottenere il potere che possiedo oggi. Se mi arrendessi così... allora che utilità avrebbe il potere per cui ho rinunciato a tutto...?"


"Oh, è molto semplice." Disse a bassa voce Xiao Lingxi. "Il potere non dev'essere usato solo per la vendetta, può anche essere usato per proteggere i tuoi cari."


"Pro... teggere..."


"Esatto!" Disse Xiao Lingxi mentre sorrideva lievemente. "Come il fratellone Fen, il piccolo Che ha sempre perseguito diligentemente la forza, ma il motivo per cui lo sta facendo non è per vincere, è per proteggere i suoi cari e impedire che siano feriti. Questo è il motivo per cui ha scelto lo spadone come la sua arma. Così il fratellone Fen può usare il suo potere per proteggere i suoi cari... Inoltre il fratellone Fen è già così potente, le persone che saranno protette da te si sentiranno sicuramente molto al sicuro e contente."


Xiao Lingxi alzò lentamente gli occhi brillanti e poi li spalancò: "E non so se anche io potrei avere il privilegio di essere qualcuno che il fratellone Fen vuole proteggere, eheh... se fosse possibile, non avrei solo la protezione del piccolo Che, ma anche del fratellone Fen. Solo questo pensiero mi fa sentire la persona più fortunata del mondo."


Proteggere...


Il mio potere non deve essere usato solo per la vendetta, ma anche per... proteggere lei...


Fen Juechen si mise una mano sul petto e il potere malvagio e gelido che risiedeva nel suo corpo, l'energia che gli faceva provare paura e disgusto, all'improvviso sembrò piena di calore...


"Se... uccidessi Yun Che, saresti ancora disposta ad accettare la mia protezione?" Mormorò Fen Juechen.


Xiao Lingxi non scosse la testa, né annuì. Rispose con tono basso, ma risoluto."Se il piccolo Che non ci sarà più, allora nemmeno io rimarrò su questa terra molto a lungo."


Fen Juechen: "...!!"


Xiao Lingxi chiuse gli occhi e disse con voce molto gentile: "Il piccolo Che è la persona con cui sono cresciuta insieme e mi tratta nel modo migliore in assoluto. In tutta la mia vita quasi ogni evento felice mi è accaduto grazie a lui. Così per me, il piccolo Che è metà della mia vita, la parte più importante. Quindi se non ci fosse più... allora non potrei mai più provare felicità.


"Tre anni fa, quando ho ricevuto notizie della sua morte, volevo accompagnarlo... ma avevo ancora il mio caro padre che non potevo lasciare da solo. Se succedesse qualcosa al piccolo Che, potrò accompagnarlo con serenità."


"..." Il respiro di Fen Juechen divenne pesante e irregolare, strinse la mano come se stesse per strapparsi la carne del petto. Ricordò che nel periodo che aveva trascorso a clan della Nuvola Vagante aveva visto Lingxi ogni giorno, ma non l'aveva mai vista sorridere. Il suo viso era ricolmo di tristezza e avvilimento inesorabili.


Invece, dopo che Yun Che era tornato, Fen Juechen non aveva più visto tristezza sul viso della ragazza ma felicità e sorrisi calorosi, come se fosse soddisfatta e non avesse più alcun rimpianto nella sua vita.


"Va bene... prometto che d'ora in avanti, io... non proverò più ad ucciderlo"


Queste parole tuonarono nella mente di Xiao Lingxi, che drizzò la testa e disse con sguardo tremante: "Fratellone Fen, tu... cos'hai appena detto? Hai... ciò che hai detto... è... è vero?"


Fen Juechen aveva pensato che dire queste parole gli avrebbero suscitato un dolore incredibile, ma quando finì di parlare, invece si sentì come se un enorme peso fosse stato sollevato dal suo petto. Il viso di Lingxi era pieno di gioia e incredulità, provava un forte senso di soddisfazione.


Cosa stava succedendo...


Perché era così...


Decine di migliaia di vite sono state perse quando il mio clan è morto... il torto inconciliabile e l'odio che provavo nei suoi confronti... l'inferno che ho sopportato negli ultimi anni...


Alla fine... tutto questo non può essere paragonato al suo viso?


Perché non sento alcuna insoddisfazione o dolore...


Perché...


"Non proverò più ad uccidere Yun Che e, anche se fosse di fronte a me, non lo attaccherò... mai più." Fen Juechen non esitò, la sua voce era piena di sincerità e determinazione.


"Io... io..." Ogni parola sembrava musica celeste dal cielo. Gli occhi di Xiao Lingxi si velarono di lacrime che poi iniziarono a scorrere lungo le sue guance.


"Fratellone Fen... ti ringrazio... grazie... ti ringrazio.." Strinse le labbra con forza, non poteva trattenere le lacrime di gioia mentre singhiozzava.


Fen Juechen arricciò le labbra lievemente... se si fosse visto allo specchio, sarebbe riuscito a vedere un piccolo sorriso... lui che credeva che non sarebbe riuscito mai più a sorridere.


Lingxi... da questo giorno in avanti, finché avrò respiro, nessuno potrà mai torcerti un capello... non permetterò a nessuno di farlo!


Numero Uno Al Mondo galleggiava a mezz'aria sopra la stanza con un'espressione scioccata, passò molto tempo prima che si riprendesse.


"In quanto ad aspetto, forza misteriosa o posizione, non è paragonabile alla piccola Imperatrice Demoniaca, eppure il fratellone Yun ha continuato a struggersi per lei giorno e notte quando era nella città imperiale, che sia... che sia questo..."


"Non solo possiede un intelletto impareggiabile, ma anche un'anima brillante come un diamante prezioso." Pensò Numero Uno Al Mondo.


.....


Il tempo continuò a passare e, in un batter d'occhio, trascirsero due mesi. Stava arrivando il giorno della Conferenza della Spada Diabolica.


"Whoosh!!"


Yun Che sospirò di sollievo mentre tornava nel suo padiglione di ghiaccio. Con una capriola all'indietro si piantò sul letto di ghiaccio... perché oggi, il suo "grande piano" finalmente era andato a buon fine. A parte le giovani discepole appena ammesse a Asgard Nuvola Gelida che non potevano sopportare la forza della medicina, tutte le altre avevano ricevuto un potenziamento di forza misteriosa grazie alla Pillola del Signore... Inoltre ogni persona era aumentata di almeno uno stadio.


Durante questo breve periodo di tempo aveva aumentato di un intero livello la setta. Questa impresa era stata equivalente a poche migliaia di anni di accumulo ed espansione di una normale organizzazione. Nella storia del continente del Cielo Misterioso era sicuramente un evento mai accaduto prima.


Ciò che era ancora più terrificante era che durante questo processo, Yun Che aveva anche aperto tutte le Meridiano Misterioso delle praticanti del mistero, quindi la loro coltivazione sarebbe stata molto più veloce d'ora in avanti... Ciascuna discepola aveva ottenuto le Heavenly God's Spiritual Vein che gli altri setta potevano solo sognarsi di ottenere una volta ogni poche migliaia di anni... Yun Che stava praticamente implorando una punizione divina.


Aiutare le discepole di Asgard Nuvola Gelida per lui era stato un allenamento rigoroso, quindi negli ultimi due mesi anche la sua forza misteriosa era cresciuta. Dieci giorni prima era finalmente riuscito ad arrivare al sesto livello dello Stadio Imperatore Misterioso.


"Fratellone Yun, posso entrare?"


La voce dolce e adorabile di Feng Xuen provenne dall'esterno della porta e solo sentendola, Yun Che si sentì come se tutti i dolori del suo corpo fossero svaniti. Si alzò subito e rispose: "Xue'er, avanti entra pure."


Oggi Feng Xue'er indossava ancora abiti nivei ed era splendida come un angelo e graziosa come una fata. Fu abbracciata da Yun Che e, dopo un gridolino, si sciolse sul suo petto... Durante i cinque mesi che avevano passato insieme, si era abituata ai suoi modi frivoli.


"Fratellone Yun, il mio onorabile padre mi ha mandato una trasmissione del suono per ricordarmi che la Conferenza della Spada Diabolica si svolgerà tra quattro giorni e che lui è già arrivato al Palazzo Supreme Ocean. Mi ha anche detto che la maggior parte delle organizzazioni invitate sono già arrivate. Quando partirai?" Chiese Feng Xue'er tra le sue braccia.


"Ah? Mancano ancora quattro giorni?" Yun Che ne fu un po' sorpreso, sollevò la testa e calcolò il tempo che rimaneva per poi annuire: "Non è strano arrivare prima. Dopotutto coloro che sono stati invitati sono tutti personaggi importanti del continente del Cielo Misterioso. Ci saranno anche i capi dei Quattro Grandi Luoghi Sacri. Questo genere di spettacolo probabilmente è accaduto poche volte nella storia del continente del Cielo Misterioso. Inoltre rappresenta un'attrattiva davvero allettante, il segreto del Stadio Divino Misterioso uh... eheheh."


"Allora quando faremo la nostra mossa?" Chiese Feng Xue'er. Se avessero volato fino al Palazzo Supreme Ocean dalla loro attuale posizione, anche con la loro velocità, ci avrebbero messo almeno dieci giorni. Tuttavia con l'Arca Primordiale Misteriosa ovviamente non sarebbe stato più un problema.
"Mmh..." Yun Che ponderò per un po' per poi rispondere: "Allora partiremo domani mattina. Ho un po' di cose da fare lì, quindi sarà bene arrivare un po' prima."


"Andiamo ad informare tutte le maestre prima."


Yun Che e Feng Xue'er arrivarono nella Sala Frozen End Divine. Murong Qianxue e le altre erano tutte lì, ogni persona era circondata da uno strato di cristalli e nebbia. All'arrivo di Yun Che queste foschie svanirono e tutte si alzarono porgendo i loro rispetti a Yun Che.


"Saluti Signore di Asgard."


Yun Che esaminò velocemente l'aura delle sei persone di fronte a lui. Si accigliò e chiese con tono sorpreso e confuso: "E pensare che nessuna di voi è riuscita a fare progressi. È davvero strano, tutte voi avete un talento innato sbalorditivo, le vostre Meridiano Misterioso sono aperte e avete raggiunto il Stadio Tiranno Misterioso. Dovreste riuscire a comprendere le leggi della natura di alto livello... quindi perché non siete riuscite a comprendere la Frozen End Divine Art nonostante vi siate impegnate per così tanto tempo... è davvero strano."


Quando aveva iniziato a coltivare la Frozen End Divine Art, lui aveva avuto bisogno di pochi minuti per comprenderla e ci aveva messo solo una giornata per approfondire la sua comprensione. Murong Qianxue e le altre invece avevano l'Arte della Nuvola Gelida e le Frozen Heart Art come fondamenta, eppure nessuna di loro era riuscita ad apprenderle... nessuna delle sei poteva fare il primo passo nella comprensione delle Frozen End Divine Art, figuriamoci iniziare a coltivarle.


"Signore di Asgard, anche se abbiamo provato a capirle, alla fine non possiamo circolare la nostra Energia Misteriosa in quel modo. Inoltre le leggi della natura contenute in questa tecnica per noi sono elusive e incredibilmente difficili da padroneggiare... molti anni fa, quando ci abbiamo provato, i risultati sono stati gli stessi. Nonostante siamo avanzate di livello, i risultati sono i medesimi." Disse Mu Lanyi aggrottando le sue sopracciglia a luna crescente.


"Sembra che siamo destinate a non poter apprendere la Frozen End Divine Art." Disse con un lieve sospiro Murong Qianxue. "Tuttavia non è per la nostra lentezza o la mancanza di talento. Nei mille anni di storia di Asgard Nuvola Gelida, ci sono state solo tre persone capaci di coltivarle. La prima era l'antenata e le altre due sono state il Signore di Asgard e Xia Qingyue."


Yun Che si mise la mano sotto il mento e, proprio quando stava per mettersi a riflettere, la voce di Jasmine risuonò nel suo cuore: "È meglio che risparmino le loro energie e smettano di provarci. Anche se dessi loro altri diecimila anni, non sarebbero comunque in grado di coltivare le Frozen End Divine Art."


"Eh? Perché?" Chiese scioccato Yun Che.
                                


                                



