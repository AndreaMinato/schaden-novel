---
weight: 7780
title: Capitolo 778 – Il Sovrano Diabolico Moon Slaughter (4)
pubDate: 2025-02-03T07:52:46.871Z
tags:
    - atg
---



"...!!" Anche se lo sospettava anche lui, sentire Jasmine pronunciare la parola "diavolo" aveva fatto tremare il suo cuore e il suo spirito.
Diavoli! Erano vissuti durante l'Era Primordiale e avevano dominato il Regno del Caos Primordiale insieme agli antichi dei. La loro forza, la loro vitalità e lo spirito... erano tutti molto più formidabili rispetto all'umanità... ed erano esistenze di gran lunga superiore a tutte le altre creature viventi!


Ma gli dei e i diavoli chiaramente si erano estinti un milione di anni fa!


Gli dei se non altro avevano lasciato le loro eredità, ma da ciò che Jasmine gli aveva detto, i diavoli erano spariti da tempo senza lasciare una sola traccia.


"Jasmine... sei sicura?" Chiese Yun Che con il cuore in gola. Se ciò che Jasmine aveva detto era corretto, allora il mostro di fronte a lui era una creatura terrificante che risaliva alle antiche leggente e doveva essere morta un milione di anni fa!!


"È estremamente probabile... Il Tomo Illusorio Diabolico Notte Eterna che ha mostrato non è troppo potente, ma è incredibilmente puro! C'è una differenza incredibile tra il Tomo Illusorio Diabolico di Notte Eterna che ha usato lui e quello che ha mostrato Fen Juechen!
Se il fisico e l'anima diabolica non sono sufficientemente puri, è impossibile usare un'arte diabolica così pura... Inoltre il Tomo Illusorio Diabolico di Notte Eterna era un'arte diabolica che in teoria era scomparsa insieme all'antico clan di diavoli!"


Ogni singola parola che Jasmine aveva detto pesò su Yun Che come un enorme macigno: "Il Tomo Illusorio Diabolico di Notte Eterna che usavano Fen Juechen e la famiglia reale Notte Eterna probabilmente proviene da lui!"


Yun Che: "..."


"Chi sei?! Come puoi riconoscere la mia arte diabolica?!" Le parole della ragazza non avevano solo sbalordito Yun Che, ma anche il Sovrano Diabolico Moon Slaughter, l'energia oscura che vorticava attorno a lui si abbassò lievemente, ma il bagliore nei suoi occhi si accese un po' di più.


"Umpf, ridicolo." Disse con tono gelido Jasmine. "Credi che il Tomo Illusorio Diabolico di Notte Eterna sia molto raro? Nel continente del Cielo Misterioso ci sono decine di migliaia di persone che possono usarlo!"


Le parole di Jasmine erano state dette apposta per sondare la situazione.


"Che stupidaggini!" Il Sovrano Diabolico Moon Slaughter ruggì con furia: "Il Tomo Illusorio Diabolico di Notte Eterna è un'arte diabolica unica nel mio clan ed è anche la sola tecnica dei diavoli che esiste in questo mondo! A parte io, nessun altro può usarla!"


"Oh davvero? Dato che appartiene solo a te, allora come ti spieghi che l'abbia riconosciuta ad una prima occhiata dicendone anche il nome?!" Rispose freddamente Jasmine.


Il Sovrano Diabolico Moon Slaughter rimase stupefatto, ma dopo una nebbia oscura iniziò a vorticare con violenza diventando uno tsunami oscuro, spingendo indietro Yun Che per altri dieci passi. Allo stesso tempo il giovane capiva chiaramente che la furia del Sovrano Diabolico Moon Slaughter non era diretta verso di lui.


"Ah, allora è così... allora è così!" Il Sovrano Diabolico Moon Slaughter ruggì con furia: "È stato il mio figlio indegno... quel miserabile indegno!! Non solo mi ha tradito, ha anche consegnato la nostra arte diabolica suprema e impareggiabile agli umani... AHHHHHHHHHHH!!! Avrei dovuto... farti a pezzi tutti quegli anni fa... FARTI A PEZZI!!"


Boom! Boom! Boom!


Il Sovrano Diabolico Moon Slaughter aveva perso il controllo e il suo potere era impazzito. l'Energia Misteriosa oscura si era diffusa per tutto il nido diabolico mentre si scatenava attorno e provocava esplosioni assordanti.


"Cos'ha detto? Suo figlio?" Chiese Yun Che con uno sguardo assorto mentre rimaneva in guardia. Non riusciva a capire cosa stava ruggendo il Sovrano Diabolico.


Jasmine spiegò con voce cupa: "Dobbiamo pensare ad un modo per fargli dire tutti i suoi segreti! E pensare che si nasconde un altro diavolo in questo mondo! Non può essere solo una coincidenza! Dev'essere una questione così importante da scioccare l'intero Regno del Caos Primordiale!"


"Se è davvero un diavolo dell'antica razza e potrà recuperare la sua forza un giorno... allora porterà una terrificante calamità in tutto il Regno del Caos Primordiale!"


Yun Che si agitò per poi dire con voce severa: "Sovrano Diabolico Moon Slaughter! Posso dirti una cosa, il 'Tomo Illusorio Diabolico di Notte Eterna' che conosciamo proviene da una spada conosciuta come la 'Spada Divina Heavenly Sin'! Ha qualche rapporto con te?"


"Spada Divina Heavenly Sin?" Il Sovrano Diabolico Moon Slaughter disse mentre rideva con rabbia: "È la mia Spada Diabolica Notte Eterna!!"


Spada Diabolica... Notte Eterna?


La Spada Divina Heavenly Sin era un nome dato dalla famiglia reale Notte Eterna ed era un avvertimento per i propri discendenti, chiunque avesse usato quest'arma si sarebbe macchiato di un crimine immane! La Spada Diabolica Notte Eterna... così questo era il suo vero nome?!


"Perché è nel continente del Cielo Misterioso? L'hai lasciata apposta?" Chiese accigliato Yun Che. Mentre stava parlando, iniziò anche a ritirare tutta la sua Energia Misteriosa concentrata. Lo fece per dare l'impressione di essere debole, così debole da sembrare che non avesse la forza di resistere, sarebbe stato molto più facile che il Sovrano Diabolico Moon Slaughter divulgasse i suoi segreti.


La rabbia del Sovrano Diabolico Moon Slaughter non si era ancora calmata e sembrava che il "figlio indegno" che aveva menzionato fosse il suo più grande rimpianto.
Ruggì con rabbia quasi incontrollata: "Diecimila anni fa sono riuscito finalmente a scappare al sigillo e, anche se non sono morto, le radici della mia vita e della mia anima sono stati completamente distrutti. Quando il mio corpo entra in contatto con la luce del sole e della luna, provo un'agonia insopportabile.
Molto probabilmente causerebbe perfino la mia morte, per questo non ho avuto altra scelta se non rimanere in questo abisso oscuro! Per scoprire cosa stava succedendo nel mondo esterno, ho lanciato la Spada Diabolica Notte Eterna nel mondo esterno! E sigillato all'interno c'è quel figlio miserabile e indegno!"


"Pensavo che avrebbe rispettato il mio ordine e sarebbe stato i miei occhi e le mie orecchie nel mondo, ma quel figlio indegno ha tagliato il collegamento spirituale che aveva con me! Mi ha tradito! Ha perfino tramandato il Tomo Illusorio Diabolico di Notte Eterna a voi miseri umani... AHHHHHHHHHHH!!!!"


"E pensare che ho distrutto personalmente il suo corpo per sigillare la sua anima nella spada, tutto per farlo scappare alla morte insieme a me! Ma alla fine mi ha tradito... quel miserabile indegno! QUEL MISERABILE FIGLIO INDEGNO!!!"


Il Sovrano Diabolico Moon Slaughter sembrò perdere il controllo e i suoi ruggiti assordanti quasi ruppero i timpani di Yun Che.


"...Jasmine, capisci cosa sta dicendo?" Sussurrò Yun Che mentre si appoggiava ad una delle mura.


"La Spada Divina Heavenly Sin è la Spada Diabolica Notte Eterna e all'interno è nascosta l'anima di un altro diavolo!" Disse con tono cupo Jasmine. "Tuttavia quella spada non è preoccupante perché, se la famiglia reale Notte Eterna è riuscita a sigillarla, significa che è già così debole che non è degna di essere menzionata.
Ora, anche se l'anima del diavolo nella lama non è stato completamente distrutto, è già sull'orlo dell'oblio. Ma questo Sovrano Diabolico Moon Slaughter... perché è ancora vivo?! Ed è riuscito perfino a sopravvivere fino ad oggi!"


"Questo pianeta è stato creato dal Dio Malvagio! Dato che ha detto di essere stato sigillato per un milione di anni, probabilmente è stato il Dio Malvagio a farlo! Dato che il Dio Malvagio ha avuto il potere di sigillarlo per così tanto tempo, perché non lo ha semplicemente ucciso?
Ha anche parlato di come ha spostato l'anima di suo figlio nella sua spada così da poterlo fare scappare... cosa sta succedendo esattamente?!"


Un diavolo in vita, era una questione molto più terrificante e seria di quanto una persona normale potesse immaginare.


La voce di Jasmine risuonò di nuovo nel Nido Diabolico Moon Slaughter: "Sovrano Diabolico Moon Slaughter! Continui a dire che appartieni al clan dei Diavoli Notte Eterna e che sei stato sigillato per un milione di anni. Stai davvero cercando di dirci che sei un diavolo dell'Antica Era?
Ahah, ridicolo! Le razze degli dei e dei diavoli sono morte un milione di anni fa, questo è un fatto che perfino un bambino di tre anni nella Dimensione del Caos Primordiale può dirti. Quindi ogni singola parola che hai detto è assurda!"


"Voi miseri umani non avete il diritto di questionare le mie origini!" Il Sovrano Diabolico Moon Slaughter rispose ruggendo: "Sì, gli dei e i diavoli sono caduti. Metà del mio clan è morto per mano della razza degli dei, l'altra metà dalla Ruota della Calamità dell'Infante Diabolico! Solo io sono sopravvissuto!
Quel dannato Dio Malvagio, è stato colpito dal veleno della Ruota della Calamità dell'Infante Diabolico, eppure è riuscito a sopravvivere così a lungo. È riuscito perfino ad usare il resto della sua forza per sigillarmi in questo misero posto!!"


"...Era proprio come hai immaginato! È stato sigillato dal Dio Malvagio!" Mormorò Yun Che.


Jasmine: "..."


"Sono rimasto sigillato per un milione di anni... un milione di anni!" Il Sovrano Diabolico Moon Slaughter continuò ad ululare con furia, come se volesse sfogare la rabbia causata dal suo "figlio indegno".
"Quel dannato sigillo sta divorando la mia anima e il mio corpo! All'inizio credevo che sarei morto a causa del sigillo, ma chi avrebbe pensato che il potere del sigillo si sarebbe esaurito diecimila anni fa. Non solo mi sono rimaste tracce di Origine dell'Anima e forza vitale, mi ha anche ridato la mia libertà!"


"..." Le parole del Sovrano Diabolico Moon Slaughter fecero dubitare Yun Che... Normalmente, dopo essersi liberati da un sigillo, si direbbe: "Ho recuperato la mia libertà, ma mi sono rimaste tracce di Origine dell'Anima e di forza vitale", le sue parole sembravano implicare che non fosse stato libero prima di essere sigillato dal Dio Malvagio.


Tuttavia non ci pensò troppo perché sapeva che molto probabilmente era solo un modo diverso di esprimersi.


"Quel Dio Malvagio non crederebbe mai che il sigillo per cui ha esaurito tutta la sua forza non non è stato capace di uccidermi... Inoltre lui stesso è morto da un milione di anni, ahahahahah!!" La rabbia del Sovrano Diabolico Moon Slaughter si sfogò con una risata selvaggia: "Significa che il cielo stesso ha deciso di proteggermi. Il cielo stesso ha deciso di proteggere il mio clan dei diavoli Notte Eterna!"


"Il Dio Malvagio mi ha sigillato in questo mondo inferiore per un motivo. Dev'essere stato per assicurarsi che, se fossi scappato dal suo sigillo, non sarei riuscito a rigenerare il mio corpo e la mia anima, avrei potuto solo aspettare la morte! Non si sarebbe mai sognato che un gruppo di miseri umani inferiori avrebbero creato una barriera perfetta per me.
Non solo ha ostruito completamente la luce del sole e della luna, ha anche impedito che questa preziosa energia diabolica si dissipasse, lasciandola completamente a mia disposizione! E cosa ancora più meravigliosa è stata la nascita di un Fiore Netherworld Udumbara... Così ho potuto assorbire questa energia per recuperare la mia forza vitale, così da poter consumare questo tesoro per recuperare la mia Origine dell'Anima. Si è svolto tutto perfettamente. È chiaro che il cielo stesso sta aiutando il mio clan a ristabilire il regno dei diavoli!"


"!!!!" A questo punto Yun Che capì.


Il Sovrano Diabolico Moon Slaughter... Un diavolo per cui il Dio Malvagio ha usato le sue ultime forze per sigillarlo prima di morire! Il sigillo ha perso il suo potere diecimila anni fa, lasciando che il Sovrano Diabolico Moon Slaughter recuperasse la sua libertà, ma allo stesso tempo lo aveva divorato costantemente per un milione di anni.
Quindi anche se fosse riuscito a sfuggirgli, sarebbe stata solo una questione di tempo prima che morisse, ma prima che accadesse, era stato scoperto dai fondatori del Palazzo Supreme Ocean, così era stato circondato da una barriera... che aveva creato le condizioni ottimali per il suo recupero!


Inoltre, a causa dell'accumulo di energia oscura, era nato un Fiore Netherworld Udumbara!


Il Palazzo Supreme Ocean voleva sigillare questa orribile energia diabolica e il Sovrano Diabolico Moon Slaughter... ma aveva finito per salvarlo!


D'altra parte, se non fosse stato per questa barriera, quella terrificante energia che sembrava provenire dal nulla si sarebbe diffusa per il continente del Cielo Misterioso e le conseguenze sarebbero state impensabili.


Proprio come aveva detto Jasmine, in confronto al Sovrano Diabolico Moon Slaughter, l'oggetto che stava rilasciando in continuazione questa energia, era molto più terrificante!


Jasmine rispose con voce fredda: "Tutti quegli anni fa, perfino il Dio Malvagio è morto a causa della Ruota della Calamità dell'Infante Diabolico, perché sei sopravvissuto solo tu?! Inoltre, sigillarti per un milione di anni sarebbe molto più difficile che ucciderti. Perché il Dio Malvagio ha scelto di esaurire tutte le sue forze per bloccarti, anziché ucciderti?"


"Eheh." Il Sovrano Diabolico Moon Slaughter rise sinistramente, aveva iniziato a calmarsi: "Perché la Ruota della Calamità dell'Infante Diabolico non è capace di uccidermi! E ancora meno il Dio Malvagio!!"


"Perché non potevano ucciderti?" Jasmine insistette: "Il clan dei diavoli di Notte Eterna non era il clan più potente! Anche se sei il re del tuo clan, non puoi essere considerato nemmeno uno dei diavoli più potenti! Perfino il diavolo più formidabile, il Dio della Creazione conosciuto come Imperatore Diabolico Colpo Celeste Nemesi dei Diavoli è morto... perché sei stato l'unico sopravvissuto?!"


Boom!


Il Sovrano Diabolico Moon Slaughter non rispose. Una volta che si era calmato, l'energia oscura attorno al suo corpo si scatenò di nuovo, ancora una volta un'aura gelida e affilata si fissò su Yun Che.
Mentre avanzava, l'intero Nido Diabolico Moon Slaughter iniziò a tremare con violenza. "Dato che sei così ansiosa di conoscere la verità, allora puoi chiederla a quel dannato Dio Malvagio dopo che ti manderò all'inferno! Umani inferiori e patetici, se foste rimasti intrappolati qui per errore, non mi sarei disturbato nemmeno ad alzare un dito, avrei lasciato che l'energia qui vi consumasse.
Ma avete osato puntare al mio Fiore Netherworld Udumbara... Preparatevi, vi garantirò la più crudele delle morti!!"







