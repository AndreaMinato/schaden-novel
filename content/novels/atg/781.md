---
weight: 7810
title: Capitolo 781 – Intensa Battaglia nel Nido Diabolico
pubDate: 2025-02-03T07:52:46.872Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


Boom! Boom! Boom! Boooom...


Il Nido Diabolico Moon Slaughter stava sopportando la calamità più terrificante che avesse mai sperimentato mentre veniva travolto da fiamme ardenti e oscurità sinistra. Lo spazio all'interno stava collassando e le esplosioni sembravano essere state causate da una campana celeste che veniva scossa ripetutamente da un'enorme montagna... In quel momento, se ci fossero stati altri coltivatori sul posto, anche potenti guerrieri all'Stadio Imperatore Misterioso sarebbero svenuti subito perché il loro flusso sanguigno si sarebbe invertito a causa delle onde d'urto degli scoppi.


E se fossero stati leggermente più deboli, sarebbero stati uccisi sul posto, il loro corpo e la loro anima si sarebbero dissipati completamente.


Un uomo e un diavolo si erano già scambiati centinaia di colpi in questo mondo oscuro. Sembrava che i due fossero giunti ad una qualche sorta d'accordo, la loro forza continuava ad aumentare... continuavano a mettere alla prova i limiti dell'altra parte.


La catastrofe che aveva travolto il Nido Diabolico Moon Slaughter divenne ancora più intensa e fu come se questo piccolo mondo fosse stato gettato nella bocca di un vulcano in eruzione... Solo il Fiore Netherworld Udumbara rimase indisturbato, anche se era nel bel mezzo della tempesta. Ondeggiava gentilmente mentre ogni tanto continuava a rilasciare dei gemiti spettrali.


Bang!!!


La spada di Yun Che scattò in avanti, ma la lama fu deviata dal Sovrano Diabolico. Le fiamme che contenevano la forza dello spadone esplosero contro una parete di pietra a più di centocinquanta metri di distanza. Immediatamente un crepito acuto soffocò le esplosioni delle fiamme e una lunga fessura si estese lungo il muro.


Creare una fessura sulle pareti di questo luogo era ancora più difficile che spazzare via un'enorme montagna con un colpo di spada!


La lama di Yun Che squarciò l'aria mentre perdeva l'equilibrio, ma il giovane si riprese velocemente. Tenendo facilmente la Spada Colpo Celeste Nemesi dei Diavoli di cinquecentomila chili, contrattaccò immediatamente, colpendo gli artigli del Sovrano Diabolico Moon Slaughter.


Boom! Boom! Boom! Booooom....


Il Nido Diabolico Moon Slaughter continuò a tremare mentre frammenti di pietra iniziavano a cadere dalle fessure della parete. Prima che cadessero a terra, i detriti furono inghiottiti da un vortice di energia.


Dopo più di diecimila scambi, era incredibile che un uomo e un diavolo stessero combattendo alla pari. Fin dall'inizio nessuna delle due parti era riuscita ad ottenere il minimo vantaggio sull'altro.


L'espressione di Yun Che era estremamente cupa perché questo non era un semplice scambio di mosse, era un combattimento all'ultimo sangue. Uno dei due contendenti sarebbe dovuto morire... Eppure i suoi occhi stavano brillando con un entusiasmo che sembrava solo diventare più intenso ad ogni momento che passava.


D'altra parte invece il Sovrano Diabolico Moon Slaughter stava diventando sempre più allarmato.


Era un diavolo, un vero diavolo dei tempi antichi ed era stato anche il capo del suo clan! Inoltre per la sua razza era scontato che tutti gli umani fossero una mera forma di vita inferiore non molto diversa da una formica. In passato, un suo cenno sarebbe stato sufficiente a distruggere un pianeta che conteneva miliardi di umani.


Così, anche se la sua forza vitale e la sua origine dell'anima avevano sostenuto un danno incredibile e la sua potenza fosse diminuita moltissimo, il disprezzo che aveva nei confronti degli esseri umani era ancora impresso nella sua mente. Anche se era indebolito, l'aura che Yun Che emanava era molto più debole della sua... nonostante il giovane avesse una lama bizzarra che ostacolava il flusso del suo potere e faceva tremare di paura la sua anima, agli occhi del Sovrano Diabolico Moon Slaughter era ancora un insetto.


Tuttavia, dal momento in cui aveva fatto il primo scambio di mosse con Yun Che, era rimasto scioccato. Non solo la sua sorpresa non diminuiva ad ogni impatto, ma continuava ad aumentare... All'inizio non aveva usato tutta la sua forza, perché farlo per affrontare una creatura così misera sarebbe stata un'enorme macchia per la sua reputazione.
Dopo essersi reso conto che la potenza di Yun Che era di gran lunga superiore rispetto alle sue previsioni, aveva iniziato ad utilizzare più energia. Tuttavia, non importava quanto la sua forza aumentasse, non riusciva a sopraffare il nemico. E ora era arrivato a dover usare il novanta per cento delle sue energie, eppure non era ancora capace di battere Yun Che.


Il potere che la spada vermiglia irradiava lo allarmava molto. A causa di questo potere, per un mortale sferrare un colpo usando quell'arma avrebbe dovuto consumare molta energia, eppure sorprendentemente, anche dopo mille attacchi, la sua forza stava aumentando ancora...


Questa era una creatura dal fisico e dall'aura inferiori, eppure sembrava avere un potere alla pari con il suo corpo da diavolo!


Questo dannato umano, prima era così disperato! Data la sua aura e il suo fisico patetici, come può continuare a rilasciare dei colpi così potenti?!


Il Sovrano Diabolico si accigliò mentre una luce nera esplose all'improvviso dalle sue pupille malvagie. Incanalò il livello più alto del Tomo Illusorio Diabolico di Notte Eterna e l'energia scura divampò dal suo corpo senza alcuna riserva.


Yun Che aggrottò le sopracciglia e ruggì. Tutti i muscoli delle sue braccia si gonfiarono, le vene sporgevano dalla sua pelle mentre scattava in avanti. Energia Misteriosa impazzita fluì per tutto il suo corpo per poi immettersi nella Spada Colpo Celeste Nemesi dei Diavoli. Menò un fendente in avanti con tutte le sue forze.


Booooooom!!!


La terra scura sotto i piedi di Yun Che si era fratturata completamente e i frammenti di pietra galleggiavano nell'aria come foglie. Cadde pesantemente contro il muro dietro di lui... la parete così robusta sopportò l'impatto e il contraccolpo intorpidì il suo corpo. Quasi perse i sensi mentre sputava una grande quantità di sangue dalla bocca.


Il Sovrano Diabolico Moon Slaughter non era in condizioni molto migliori. Era stato scagliato via da un colpo di Yun Che. Il suo enorme corpo si era schiantato sul soffitto di pietra per poi rimbalzare con violenza. Dopodiché era rotolato per decine di metri e alla fine era impattato contro un muro di pietra.


Quando il Sovrano Diabolico Moon Slaughter si rialzò, la sua espressione era cambiata completamente. Perfino il suo respiro era diventato ansante.


Lui... un potente diavolo, era stato scagliato via da un essere umano!!


Scagliato via da un essere umano!!


Scagliato via!!


Era come una maledizione che risuonava nel suo spirito più e più volte. Quando era stato ferito all'inizio, non aveva reagito abbastanza velocemente a causa dello shock, ma stavolta aveva usato tutta la sua forza e il nemico non aveva usato sporchi trucchi, eppure era stato scagliato via comunque!!


Scagliato via da un essere umano!


Che umiliazione!


Dimostrava anche che... l'umano di fronte a lui che riteneva insignificante come una formica, aveva un potere che rivaleggiava con il suo!


Yun Che si era rialzato prima del Sovrano Diabolico Moon Slaughter e, anche se aveva sopportato un attacco a piena forza, non aveva lasciato la presa dai cinquecentomila chili della Spada Colpo Celeste Nemesi dei Diavoli.
Anche se alcune delle sue ossa avevano subito delle piccole fratture e più di dieci delle sue vene si erano spaccate, per lui erano solo ferite superficiali. Stabilizzò la sua energia e il suo flusso sanguigno per poi avvicinarsi lentamente al Sovrano Diabolico Moon Slaughter: "Continui a definirmi un patetico e misero umano, quindi pensavo che fossi chissà cosa... eppure a quanto pare non sei un granché!!"


"Come... osi..."


Indipendentemente dalle derisioni di Yun Che, il Sovrano Diabolico Moon Slaughter si era infuriato e indignato così tanto a causa di questa umiliazione che aveva perso ogni razionalità. Durante l'Era Primordiale, perfino nel mondo dei diavoli apparteneva comunque all'élite! I meri umani non erano nemmeno degni di inginocchiarsi di fronte a lui!


Eppure ora, era stato scagliato via da un essere umano, ferito, disprezzato e deriso da un essere umano.


Non aveva mai provato un'umiliazione del genere in tutta la sua vita!!
"Notte... Eterna!!"


Mentre pronunciava queste parole con un odio sconfinato. L'oscurità discese dall'alto come una tenda nera come la pece. Fece precipitare Yun Che in un pantano di oscurità mentre il terrificante potere divorante assalì immediatamente il suo corpo e la sua anima. Ogni cellula del suo corpo sembrò essere invasa da innumerevoli mani sinistre che provarono a trascinarlo nell'abisso della morte.


Yun Che lo riconobbe istantaneamente. Questa era la mossa che Fen Juechen aveva usato durante il loro duello diversi mesi fa. Il Dominio Oscuro che aveva rilasciato quando era stato sul punto di essere sconfitto.


Durante quel momento, tutta la luce era stata divorata e si era sentito come se fosse stato trascinato in un pantano oscuro... solo la Spada Colpo Celeste Nemesi dei Diavoli riusciva ad emettere una luce vermiglia inarrestabile. Quando brandiva l'arma, quel bagliore aveva squarciato facilmente l'oscurità.


La Notte Eterna usata dal Sovrano Diabolico Moon Slaughter era molto più potente di quella che Fen Juechen aveva usato, ma la luce vermiglia della Spada Colpo Celeste Nemesi dei Diavoli continuò a brillare nel bel mezzo dell'abisso oscuro! In questo buio denso, la luce emessa dalla lama era ancora più appariscente.


"Spaccati!!"


"Yellow Spring Ashes!!"
La Spada Colpo Celeste Nemesi dei Diavoli avanzò con forza, colpendo il mondo oscuro, il suo fendente formò uno spazio vuoto largo più di dieci metri di diametro. Le fiamme del Corvo Dorato divamparono come un incendio mentre penetravano ogni angolo di questo mondo cupo. In un batter d'occhio il mondo nel Nido Diabolico Moon Slaughter sembrò essere avvolto da lava cremisi e nerastra che sembrava così tirannica da poter annientare ogni cosa.


L'oscurità e il fuoco si attaccarono a vicenda e durante questa collisione catastrofica, il Sovrano Diabolico e Yun Che iniziarono di nuovo a combattere. Stavolta l'uomo e il diavolo non persero più tempo a sondare la forza dell'altro. Ogni artigliata e colpo di spada erano a piena forza. L'espressione del Sovrano Diabolico Moon Slaughter era così tesa da sembrare mostruosa.
I suoi ruggiti non contenevano più la maestà di prima, invece sembravano malvagi e terrificanti. Tutte le vene del corpo di Yun Che stavano bruciando e ogni fendente era accompagnato da un grido roco pieno di furia.


Notte Eterna, Yellow Spring Ashes... Entrambe le mosse avevano attivato dei potentissimi domini, eppure gli attacchi erano confinati nel piccolo Nido Diabolico Moon Slaughter che non poteva essere nemmeno definito un mondo colpito da una calamità, praticamente era diventato un inferno di distruzione!
Qualunque creatura o materia sarebbe stata annientata nell'arco di pochi secondi una volta entrata in questo luogo.


Anche se era diventato un regno del caos, i due continuarono comunque a lottare disperatamente.


Gli abiti di Yun Che erano stati ridotti a brandelli da tempo. La sua pelle era diventata cremisi e nera ed era ricoperta di centinaia di buchi grandi e piccoli, alcuni dei quali così profondi da arrivare all'osso.
Anche il Sovrano Diabolico era stato ferito dalle fiamme, ma i due sembravano indifferenti nei confronti delle loro ferite e di quelle del loro avversario. Non badavano ai danni provocato dai loro domini e ogni singolo attacco era estremamente intenso e letale... Stavano facendo di tutto per uccidere il proprio avversario!


Un diavolo e un uomo avevano combattuto al punto da sembrare impazziti. Nella Perla del Veleno Celeste, Jasmine stava guardando in silenzio questo incontro violento. Proprio come il Sovrano Diabolico Moon Slaughter, non si sarebbe mai immaginata che Yun Che avrebbe potuto rivaleggiare con il Sovrano Diabolico senza esaurire tutti i suoi assi nella manica.


Il motivo più importante di questo era Hong'er... In altre parole... l'esistenza della Spada Colpo Celeste Nemesi dei Diavoli.


La presenza di Hong'er permetteva a Yun Che di sfuggire alla soppressione spirituale del Sovrano Diabolico Moon Slaughter che derivava dal suo livello di potere più alto. Allo stesso tempo sopprimeva il Sovrano Diabolico!


Durante questo duello violento, Yun Che era riuscito a mantenere la sua lucidità, eppure il Sovrano Diabolico Moon Slaughter, che aveva diecimila volte più esperienza nella coltivazione del proprio stato mentale, era colto da una rabbia frenetica... e Jasmine aveva notato anche un incontrollabile tremito spirituale.


Inoltre, quando l'energia del Sovrano Diabolico si avvicinava a Yun Che... o ad essere più accurati alla Spada Colpo Celeste Nemesi dei Diavoli, si sarebbe indebolita del trenta per cento! Diminuiva senza alcun segno manifesto, sembrava soltanto che questo potere svanisse nel nulla!


In altre parole, anche se il Sovrano Diabolico Moon Slaughter stava usando tutta la sua forza, Yun Che stava sopportando solo il settanta per cento del suo potere.


Il giovane non lo aveva notato, ma il Sovrano Diabolico se ne era reso conto e così anche Jasmine.


Dati tutti questi fattori, il Sovrano Diabolico Moon Slaughter che era chiaramente di gran lunga superiore al nemico su ogni aspetto, stava lottando disperatamente, non si sarebbe mai sognato un esito del genere.


E la causa di tutto questo era la Spada Colpo Celeste Nemesi dei Diavoli!


Un'arma che era la rovina di tutti i diavoli.


Tuttavia le costrizioni della Spada sul Sovrano Diabolico superavano di gran lunga quelle di una qualunque altra arma Devil Slayer menzionata nei ricordi ereditati da Jasmine.


Il nome "Divina Spada Diabolica Colpo Celeste Nemesi dei Diavoli" che il Sovrano Diabolico aveva gridato aveva agitato Jasmine, che non riusciva ancora a calmarsi.


.....


Il mondo all'interno del Nido Diabolico Moon Slaughter era stato devastato, ma quello esterno separato da una barriera blu era calmo e pacifico.


Il cielo si era oscurato gradualmente, ma Feng Xue'er era rimasta al suo posto. Non importava quanto le correnti dell'oceano soffiassero, non si era mossa di un solo passo. I suoi begli occhi che contenevano una luce splendida e brillante erano rimasti fissi sulla formazione blu di fronte. Non aveva distolto lo sguardo nemmeno un secondo, come se temesse di perderla di vista.


Xia Yuanba si avvicinò per poi arrivare accanto a lei. Erano passate più di otto ore da quando Yun Che era stato sigillato nel Nido Diabolico Moon Slaughter. Durante questo periodo di tempo aveva volato attorno alla barriera moltissime volte. Aveva provato a trovare qualche anomalia nella barriera, ma non era riuscito ad individuare la minima increspatura di Energia Misteriosa.


Feng Xue'er era rimasta ferma, il suo sguardo era spento. Xia Yuanba si addolorò vedendola così e provò ancora una volta a confortarla: "Sorellina Xue'er, dovresti tornare nel palazzo a riposare prima. La tua famiglia sarà sicuramente molto preoccupata e per te. Rimarrò io a sorvegliare e, nel momento in cui il cognato uscirà fuori, ti informerò immediatamente... sai, tuo padre è tornato qui un'ora fa. Ci ha guardato da lontano per poi andarsene via di nuovo.


"...Voglio aspettare il fratellone Yun qui." Mormorò Feng Xue'er con un tono di voce gentile: "Se non sarò qui quando uscirà da quel posto, si preoccuperà sicuramente."


"..." Xia Yuanba sospirò e non tentò di persuaderla ulteriormente. Volò sopra al centro della barriera mentre provava ad individuare cambiamenti nella formazione. Prima d'ora non avrebbe mai pensato che questa ragazza, che era più gentile della più pura delle nevi, avrebbe avuto un lato così ostinato.


"Ah, le donne... sono davvero problematiche." Mormorò a bassa voce Xia Yuanba con emozione: "Sarà meglio che non mi sposo."
                                


                                



