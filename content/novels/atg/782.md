---
weight: 782
title: Capitolo 782 – Trasformazione del Diavolo
pubDate: 2025-02-03T07:52:46.872Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


Boom boom boom...


Fu come se innumerevoli fulmini stessero tuonando mentre iniziava a crollare sempre più pietra nera temprata da energia per diecimila anni. Poi, i frammenti furono risucchiati dalle potenti correnti di Energia Misteriosa che fluivano nel Nido Diabolico Moon Slaughter. La luce del fuoco si illuminò in ogni direzione mentre l'oscurità riempiva l'aria. Il Nido Diabolico Moon Slaughter continuava a tremare.


Sia l'uomo che il diavolo erano in stallo. Le loro ferite erano troppo numerose, ma il potere che scatenavano era sufficiente a sconvolgere il mondo. In entrambe le sue vite, Yun Che aveva fatto innumerevoli scontri all'ultimo sangue, ma nessuna di queste battaglie era stata così lunga e così violenta come questa.


Anche se Yun Che era ad un livello altissimo, c'erano comunque molte persone dei Quattro Grandi Luoghi Sacri che potevano sconfiggerlo.


Tuttavia, in termini di resistenza e capacità di recupero, era indubbiamente il numero uno del continente del Cielo Misterioso.


Quando aveva duellato con Fen Juechen diversi mesi fa, non si era reso conto che Hong'er stesse indebolendo l'avversario. Così aveva dovuto contare sulle sue capacità assurde di recupero per resistere. Oggi però aveva incontrato un avversario che non era da meno rispetto a lui.


Il Sovrano Diabolico Moon Slaughter era un diavolo!!
Il loro combattimento era durato per diverse ore, ma ogni colpo che scagliavano era letale e incisivo. Tuttavia la velocità e la forza dei loro attacchi stava diminuendo. Entrambi stavano esaurendo le forze, così nessuno dei due era riuscito ad entrare in vantaggio.


Boom!!


La Spada Colpo Celeste Nemesi dei Diavoli si scontrò con gli artigli del Sovrano Diabolico mentre risuonava un'altra esplosione tonante. Una grande quantità di pietra nera fu ridotta in polvere dalle onde d'urto dell'attacco, intorbidendo l'aria del Nido Diabolico Moon Slaughter.


L'energia oscura e le fiamme del Corvo Dorato circolarono all'impazzata mentre le due energie tentavano di distruggersi e divorarsi a vicenda. Sembravano due bestie feroci che si odiavano e lottavano tra di loro.


Bang!!


Il terreno che aveva già iniziato a sprofondare sotto i loro piedi si frantumò ancora di più. Il soffitto di pietra cominciò ad assomigliare sempre di più ad un'enorme cupola. A questo punto gli artigli del diavolo che si erano scontrati con lo spadone di Yun Che si ritirarono all'improvviso. Dopo un ululato furioso, il Sovrano Diabolico attaccò. Dieci raggi neri di luce profound puntarono verso il petto di Yun Che cercando di infilzarlo.


Il giovane iniziò ad arretrare istintivamente. Con un puro sforzo di volontà, si costrinse a rimanere fermo. Non provò a schivare, né a contrattaccare, invece riversò tutta la sua Energia Misteriosa nella protezione delle sue braccia. Mentre le sue pupille si contraevano, menò un fendente verso il petto del Sovrano Diabolico Moon Slaughter.


La pressione sconfinata generata dal colpo di spada quasi fece collassare lo spazio nel raggio di trenta metri.


Boom!


Il raggio di spada generato dalla Spada Colpo Celeste Nemesi dei Diavoli puntò con forza al petto del Sovrano Diabolico Moon Slaughter. Risuonò un forte schiocco, l'osso più grande del petto del diavolo si era rotto e il suo corpo fu scagliato via per centinaia di metri di distanza... nel frattempo tutti e dieci i raggi di energia oscura infilzarono Yun Che, accecandolo mentre barcollava all'indietro. Tuttavia entrambe le sue mani continuavano a stringere fermamente la spada vermiglia rifiutandosi di lasciare la presa.


Risuonò un ululato miserabile, doveva aver ferito il Sovrano Diabolico. La ferita portò un dolore e un trauma che il diavolo non aveva mai sperimentato prima d'ora. L'energia dello spadone che divampava dalla spada vermiglia feriva il suo petto, riversandosi nel suo corpo seminando distruzione e indebolendo la sua forza vitale.


Anche se era passato molto tempo, Yun Che rimase accasciato a terra seduto e non si rialzò ancora. I dieci raggi di energia oscura che erano affondati nel suo corpo erano come dieci aghi diabolici che provenivano dall'inferno. Divoravano la sua carne, i suoi meridiani e i suoi organi interni, provocandogli un dolore così forte che perfino il suo spirito poteva sopportarlo a stento.


Strinse le labbra, rifiutando di emettere anche solo un sibilo di dolore.


"Smettila di inspirare. Usa il potere purificante delle fiamme della fenice e quello distruttivo dell'Energia Misteriosa del Dio Malvagio!" Esclamò Jasmine: "Sei stato davvero troppo imprudente! Quell'energia proviene da un vero diavolo! Se entra nel tuo corpo, nessuna Energia Misteriosa comune potrà purificarla! Se non possedessi l'Energia Misteriosa del Dio Malvagio e il potere purificante delle fiamme della fenice, saresti morto!"


Yun Che strinse con forza i denti mentre si ricomponeva. Il fuoco della fenice cominciò a circolare per il suo corpo mentre usava l'Energia Misteriosa del Dio Malvagio per circondare i dieci raggi di energia. In breve tempo, furono sigillati per poi essere purificati dalle fiamme della fenice e dall'Energia Misteriosa stessa.


Pfft!


Yun Che si sporse in avanti per poi sputare una grande quantità di sangue nero dalla bocca. Tutta la sua energia e i suoi cinque sensi si ripresero. Sfortunatamente la sua aura si era indebolita di un altro livello.


Ma era chiaro che il Sovrano Diabolico Moon Slaughter fosse in una situazione ancora peggiore.


Yun Che aveva ricevuto quei dieci raggi di energia diabolica per attaccare il nemico. Le grida miserabili di dolore del Sovrano Diabolico erano un chiaro messaggio, Yun Che era passato in vantaggio! Anche se il Sovrano Diabolico Moon Slaughter si era rialzato, la luce vermiglia mostrava un buco delle dimensioni di una testa umana sul suo petto. Il sangue nero colava dalla ferita e Yun Che poteva perfino scorgere delle ossa nere come la pece che sporgevano.


Anche se il diavolo aveva fatto del suo meglio per non gridare, gli spasmi incontrollabili mostravano quanto dolore stesse sopportando. Tuttavia il suo allarme era di gran lunga superiore alla sofferenza!


Anche se la sua vitalità era stata indebolita, era comunque un diavolo! Non importava in che condizioni fosse, un mortale non avrebbe comunque potuto sperare di competere con lui! Inoltre, a causa dell'energia diabolica dell'ambiente, le sue ferite e la sua energia stavano recuperando molto più velocemente del normale.


Era stato costretto ad usare la sua Energia Misteriosa fin dall'inizio, dopo una battaglia così lunga e violenta, gliene era rimasta solo metà. Dato che era un mortale, il suo avversario avrebbe dovuto esaurire da tempo la sua energia, ma in realtà si stava indebolendo al suo stesso ritmo!


Anche le sue ferite causate dall'energia corrosiva stavano recuperando con una velocità che sfidava ogni logica.


Per quanto riguarda le sue lesioni... Le bruciature lasciate dalla fiamme del Corvo Dorato erano ancora gestibili, ma quelle causate dalla spada vermiglia erano completamente diverse! Non solo ognuna di esse gli provocavano un dolore immenso e insopportabile, stavano guarendo dieci volte più lentamente rispetto al normale!


"Tu... chi sei esattamente?!" Quando vide che Yun Che si era rialzato così velocemente con calma, il Sovrano Diabolico Moon Slaughter rimase stordito. Si premette le mani al petto con le dita tremanti mentre diceva: "Non sei umano... cosa sei esattamente?!"


La sua voce ora tremava di paura.


Anche il Sovrano Diabolico Moon Slaughter stesso fu sorpreso di sentire il suo tono spaventato.


All'inizio credeva di aver incontrato un umano spacciato.


Mai si sarebbe sognato che avrebbe trovato un mostro!!


Dato il suo fisico inferiore, come poteva possedere questo tipo di vitalità e capacità di recupero... Inoltre era bloccato in un ambiente dove l'energia oscura stava indebolendo la sua forza vitale in ogni secondo!


La spada di Yun Che era anche più terrificante di ogni altra lama che il Sovrano Diabolico Moon Slaughter avesse visto durante l'Era Primordiale!!


Anche quando aveva affrontato una vera spada Devil Slayer tutti quegli anni fa, non era stato colto dallo spavento che stava sentendo ora.


"Il mio nome è Yun Che e non troverai un uomo più ordinario di me!!" Disse Yun Che mentre avanzava. "Sovrano Diabolico Moon Slaughter! L'era degli dei e dei diavoli è finita da tempo! Avresti dovuto smettere di esistere un milione di anni fa! Oggi, indipendentemente dal Fiore Netherworld Udumbara, dovrei comunque ucciderti!!"


"Uccidere un re come me? Con solo le tue forze?" Il Sovrano Diabolico ringhiò mentre stringeva i denti. Non si sarebbe mai immaginato che si sarebbe ridotto in condizioni così patetiche! E per mano di un essere umano! Furia sconfinata e umiliazione consumavano la sua razionalità che si stava già affievolendo, all'improvviso rilasciò un ruggito furioso mentre il suo corpo veniva avvolto da una nebbia cupa. Allo stesso tempo i tatuaggi neri sul suo petto e sulla sua schiena iniziarono ad irradiare una luce rossa.


"Arrogante, ignorante e patetico umano... ti farò vedere quanto è forte il clan dei diavoli! Se credi che tu da solo possa sconfiggere un re come me... puoi scordartelo!!"


I tatuaggi rosso sangue iniziarono a distorcersi formando gradualmente file di strane rune. I capelli del Sovrano Diabolico Moon Slaughter diventarono ancora più lunghi mentre le sue ossa scricchiolavano così forte da sembrare dei macigni spaccati. I suoi muscoli si gonfiarono mentre tutti e quattro i suoi arti diventarono spessi il doppio. Le sue vene rosse si contorcevano come vermi di terra.


Un ruggito cupo e pieno di dolore risuonò dalla gola del Sovrano Diabolico Moon Slaughter mentre il suo corpo tremava e si dimenava. Scaglie nere come la pece apparirono sulla sua pelle, ricoprendo il suo corpo... Uno strato di armatura bianca e densa spuntò dalle sue braccia e dalle sue gambe. Sembrò che le sue ossa fossero emerse dalla sua carne per avvolgere i muscoli.


Questa trasformazione orribile e bizzarra fece sussultare Yun Che, facendolo fermare immediatamente. Allo stesso tempo poteva sentire l'aura del Sovrano Diabolico Moon Slaughter aumentare tremendamente... Inoltre era diventata ancora più sinistra e tirannica rispetto a prima.


"È una trasformazione!" Esclamò Jasmine, ma Yun Che sentì che il suo tono era più cauto che allarmato.


"Tutti i diavoli antichi possono trasformarsi! Questo tipo di trasformazione è diversa dal cambio di forma con cui sei familiare. È un metodo che trasforma il corpo per permettere un controllo e un rilascio di potere maggiore. Dopo che la trasformazione sarà completata, una persona riuscirà ad usare tutto il suo potere.
Tuttavia la quantità di energia consumata aumenterà drasticamente. Normalmente si trasformano solo durante scontri all'ultimo sangue! Esistono anche alcuni diavoli che possono trasformarsi più volte."


Zzzt!!


Un paio di denti che brillavano di luce fredda iniziarono a sporgere dalla sua bocca. Sembravano le zanne di un lupo. Dai suoi gomiti e dalle sue ginocchia spuntarono delle ossa affilate e sinistre... Alla fine l'impronta di una luna di sangue apparì sul suo petto!!


Questo era il marchio che apparteneva solo a lui, il re del clan dei diavoli Notte Eterna!


Durante l'Era Primordiale, questa impronta avrebbe fatto inginocchiare diecimila diavoli, ma oggi un mero umano lo aveva costretto a mostrarsi!


La sua furia e il suo potere iniziarono ad aumentare all'impazzata mentre l'energia oscura vorticante si condensò formando raffiche ululanti. Questo bloccò il respiro di Yun Che mentre una pressione terrificante lo assaliva da ogni lato, quasi spaccando il suo petto e piegando la sua schiena.


"Il suo potere... è aumentato enormemente in un solo istante!!" Nonostante all'inizio avesse pianificato di attaccare il Sovrano Diabolico Moon Slaughter mentre si trasformava, Yun Che fu costretto ad arretrare lentamente dall'energia diabolica. Usò entrambe le mani per farsi forza mentre mostrava un'espressione scioccata.


Jasmine invece rise freddamente: "Il Sovrano Diabolico Moon Slaughter non si sarebbe mai immaginato che l'avresti costretto a trasformarsi! L'attuale Sovrano Diabolico Moon Slaughter è completamente diverso da quello del passato! Data la sua forza vitale esaurita, non solo dovrà pagare un carissimo prezzo per la sua trasformazione, non durerà nemmeno molto tempo! Altrimenti non avrebbe aspettato fino ad ora per trasformarsi!"


"Nelle sue condizioni attuali, non sarà facile combattere contro di lui. Dovrai usare l'Ombra del Dio Stellare e il Fulmine Illusorio per affrontarlo! Tuttavia in questo ambiente così stretto, sembra che sarà impossibile schivare!"
Le sopracciglia di Jasmine fremettero mentre decideva: "Attiva il tuo Manico Profound! Anche se aumenterà la quantità di energia che consumi e potrebbe non aiutare molto la situazione, se non altro... il Sovrano Diabolico Moon Slaughter non potrà sconfiggerti facilmente!"


"Va bene!" Yun Che annuì, cambiò presa sulla sua arma, mettendo avanti la mano sinistra anziché la destra.
                                


                                



