---
weight: 783
title: Capitolo 783 – Fioritura
pubDate: 2025-02-03T07:52:46.872Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


"Ahh... Ahh... Ah..."


Alla fine il Sovrano Diabolico Moon Slaughter terminò la sua trasformazione. Tuttavia non si sarebbe mai immaginato che ci avrebbe messo così tanto tempo per completare un processo che avrebbe richiesto un solo istante in passato. Ora che si era trasformato, la sua aura era cresciuta moltissimo, l'energia oscura che lo circondava era raddoppiata in densità. Eppure la sua espressione non aveva alcuna traccia di arroganza o compiacimento che di solito accompagnava il potere assoluto, anzi sembrava irradiare una furia sinistra... e odio.


Dato che non era nelle stesse condizioni di un milione di anni fa, questa trasformazione aveva ritardato ulteriormente il recupero della sua forza vitale di almeno altri mille anni!!


Si era reso conto... che se non si fosse trasformato, probabilmente sarebbe morto per mano di Yun Che!


"Nel mio stato attuale, non avrò bisogno di più di dieci secondi per ucciderti!!"


"Muori!!"


La trasformazione aveva aumentato di molto il suo potere, ma lo sforzo che stava facendo quasi minacciava di farlo crollare in ogni momento. Senza perdere tempo, ruggì furiosamente e si precipitò verso Yun Che. L'improvviso cambio di velocità allarmò il giovane.


Yun Che capì immediatamente che, anche se usava il Fulmine Illusorio, il Sovrano Diabolico Moon Slaughter lo superava in rapidità!


L'energia diabolica vorticò a mezz'aria mentre delle correnti sinistre fischiavano. Mentre il Sovrano Diabolico Moon Slaughter sfrecciava nell'aria, aveva sollevato frammenti di pietra. La pressione terrificante e incredibile del vento aveva solcato il terreno resistente!


I suoi due artigli oscuri erano diventati il doppio più grandi ed erano avvolti da luce oscura. Ora assomigliavano a quelli di un drago... Anche se erano a trecento metri di distanza, fecero irrigidire Yun Che sul posto.


Il giovane concentrò lo sguardo sul nemico. Dopo aver fatto un respiro profondo, usò l'Ombra del Dio Stellare per scappare.


Booooom!


Gli artigli del Sovrano Diabolico colpirono con violenza il terreno, distruggendo immediatamente tutte le pareti di pietra nel raggio di trenta metri. Perfino Yun Che, che era riuscito a schivare nell'ultima frazione di secondo, fu colpito al petto dalle onde d'urto oscure ed ululanti. Rilasciò un gemito mentre rotolava all'indietro.


Il Sovrano Diabolico Moon Slaughter menò un colpo dopo l'altro senza mirare troppo, eppure tutti gli attacchi raggiunsero Yun Che. Il giovane fu scagliato all'indietro mentre un'enorme ombra scura lo circondava completamente.


Yun Che si girò a mezz'aria. Circolò tutta la sua Energia Misteriosa mentre le figure di una Fenice e di un Corvo Dorato apparirono simultaneamente dietro la sua schiena. Il suo braccio sinistro si accese con una strana luce blu mentre menava un fendente verso il basso con la spada vermiglia avvolta dalle fiamme divine degli uccelli sacri.


Anche se Yun Che stava affrontando il Sovrano Diabolico Moon Slaughter che era diventato più potente, aveva comunque deciso di affrontarlo direttamente!


Rrrmb!!


L'oscurità e il fuoco si scontrarono e si intrecciarono, diventando un oceano di energia catastrofica che avvolse ogni cosa nel Nido Diabolico Moon Slaughter.
Il Sovrano Diabolico ululò per la rabbia mentre i suoi lunghi capelli svolazzavano al vento. Sentì un ostacolo e alzò immediatamente la testa per ridere fragorosamente... Tuttavia durò solo un attimo di secondo prima di fermarsi... perché il suo potere non era riuscito a superare la resistenza e distruggere Yun Che. Invece vide soltanto che si era bloccato a circa dieci metri, incapace di avanzare ulteriormente.


"Co... cosa?!" Il Sovrano Diabolico strabuzzò gli occhi. Non sentiva alcun cambiamento nell'aura di Yun Che, ma accanto a lui era apparsa un'altra energia! Quest'aura era forte la metà del nemico stesso, ma era riuscita a bloccare in qualche modo il suo attacco!


Il Sovrano Diabolico rilasciò un altro ruggito furioso mentre alzava le sue braccia corazzate. Le sue braccia sorprendentemente enormi diventarono ancora più gonfie per poi iniziare a lanciare una raffica di colpi a Yun Che. L'energia terrificante si scatenò come uno tsunami mentre esplodeva verso Yun Che.


"Ahhh!!" Il giovane gridò con rabbia mentre menava un fendente con tutte le sue forze. Ogni colpo di spada rilasciava una tempesta di Energia Misteriosa abbastanza potente da annientare qualunque ostacolo sul suo cammino. Accanto a lui, danzava il Manico Profound che aveva assunto la forma di uno spadone. Entrambe le armi si intrecciarono formando un tirannico "Dominio degli Spadoni" attorno a Yun Che, espellendo l'energia oscura all'esterno.


"Questo... è impossibile!!"


Il Sovrano Diabolico Moon Slaughter rimase allibito mentre le sue pupille si dilatavano. Quando Yun Che aveva resistito ai suoi attacchi, aveva già superato di gran lunga le sue aspettative. Inoltre lo aveva costretto a pagare un caro prezzo trasformandosi. Credeva che una volta rilasciato tutto il suo potere, avrebbe potuto spazzare via Yun Che facilmente. Non si sarebbe mai immaginato che l'attacco che aveva scagliato dopo la sua trasformazione sarebbe stato bloccato completamente!


Rilasciò freneticamente il suo potere e ogni volta che attaccava, lo faceva con tutte le sue forze. Non si era trattenuto. Anche dopo migliaia di colpi, Yun Che continuava a deviare i suoi attacchi!


"AHHHHHHHHH!!!"


I capelli svolazzanti del Sovrano Diabolico Moon Slaughter si rizzarono mentre l'impronta della luna di sangue sul suo petto brillò con una terrificante luce cremisi e cupa. Anche ogni singolo tatuaggio sul suo corpo iniziò a brillare in modo terrificante.


Tutta l'energia oscura si fermò proprio in quell'istante e questo piccolo mondo diventò silenzioso. Fu come se il tempo stesso si fosse fermato. Poi il Sovrano Diabolico Moon Slaughter emise un ululato che sembrava provenire dalle profondità del purgatorio mentre l'energia oscura del Nido Diabolico Moon Slaughter iniziava a danzare furiosamente fondendosi per creare un diavolo gigante infernale. L'enorme massa di energia nera avanzò, inghiottendo l'insignificante e piccolo Yun Che nella sua oscurità sconfinata.


"Oblio della Notte Eterna!!"


L'oscurità lo avvolse da ogni direzione mentre divorava la luce, lo spazio e perfino la tempesta dello spadone del nemico. Un istante dopo avrebbe potuto divorare anche Yun Che stesso e il suo Manico Profound.


Il giovane non mostrò stupore o paura. Il suo sguardo si incupì e le fiamme che lo avvolgevano divamparono ancora di più. Sollevando sia lo spadone che il Manico Profound, rilasciò due vaste aure che fecero perdere colore al resto del mondo.


"Annientamento Supremo!!"


BOOOM!!!!


L'esplosione terrificante consumò ogni altro suono.
Gli scoppi terrificanti travolsero il Nido Diabolico Moon Slaughter facendolo tremare. Perfino lo spazio stesso fu investito da questa energia spaventosa mentre il suo ululato riecheggiava per il varco.


Tre chilometri di suolo collassarono all'istante. Di fronte a questo tipo di potere, lo spazio era diventato fragile come carta.


Buchi neri di varie dimensioni apparirono istantaneamente per poi scomparire in un attimo.


Yun Che e il Sovrano Diabolico Moon Slaughter naturalmente dovevano sopportare l'enorme impatto e le onde d'urto causate dalle esplosioni.


I due furono costretti ad allontanarsi l'uno dall'altro di trecento metri. Se non fosse stato per le pareti di pietra estremamente dure, sarebbero stati spinti via a decine di chilometri di distanza per l'impatto.


Yun Che si appoggiò alla parete e si rialzò lentamente. Quando si rimise in piedi, il muro di pietra collassò.


Rivoli di sangue colarono lungo la Spada Colpo Celeste Nemesi dei Diavoli. Le sue braccia avevano sopportato l'impatto di quell'esplosione terrificante. Le membrane tra il pollice e il suo indice si erano spaccate, le sue braccia erano cosparse di ferite e aveva sostenuto più di dieci frattura a causa del solo impatto, ma non sentiva il minimo dolore... Sentiva solo un intenso intorpidimento, così forte da avergli fatto perdere ogni sensazione nelle braccia. Era la sua determinazione a permettergli di tenere fermamente quello spadone di cinquecentomila chili.


Il Manico Profound era scomparso. Era stato fatto a pezzi dall'esplosione, ma era un potere che proveniva dal suo sangue. Anche se fosse stato strappato in diecimila pezzi, avrebbe potuto evocarlo di nuovo.


Le ferite del Sovrano Diabolico Moon Slaughter sembrava avere meno ferite. A parte l'osso del petto che era stato rotto prima, solo la punta dell'osso del suo braccio destro era rimasta spezzata, schizzando sangue.


Tuttavia in realtà le sue condizioni erano di gran lunga peggiori rispetto a quelle di Yun Che. Perché il giovane aveva solo aumentato il suo consumo di Energia Misteriosa attivando il Manico Profound, ma quando il Sovrano Diabolico si era trasformato, doveva anche sopportare un enorme peso! E stava usando disperatamente tutto il suo potere nonostante questo, si poteva immaginare quali sarebbero state le conseguenze per lui.


Se Yun Che si fosse avvicinato, avrebbe visto che le scaglie e le ossa che corazzavano il suo corpo erano piene di piccole fessure.


Il Sovrano Diabolico Moon Slaughter si accasciò a terra, incapace di rialzarsi per po' di tempo. Le sue pupille scure si erano contratte per lo spavento, sembrava che fosse intrappolato in un incubo.


"Hai già... raggiunto... il tuo limite?!"


Yun Che trascinò la Spada Colpo Celeste Nemesi dei Diavoli dietro di lui mentre si avvicinava lentamente al nemico. La sua voce era diventata roca, i suoi piedi gli sembravano fatti di piombo e il suo respiro era diventato incredibilmente affannato. Sia il Manico Profound che "Annientamento Supremo" avevano consumato un'enorme quantità di energia. Insieme alle ferite che aveva subito alle sue braccia e ai suoi organi interni, era in pessime condizioni.


Tuttavia aveva visto che il diavolo era messo ancora peggio! Anche se poteva mantenere la sua trasformazione, la sua aura era diventata più debole perfino di quella di Yun Che.


Anche se le sue ferite fossero dieci volte peggiori, Yun Che non avrebbe sprecato tempo... perché non poteva dare la minima tregua al Sovrano Diabolico Moon Slaughter.


"Tu... non sei... umano!!" Il diavolo si rialzò a fatica. Cercò con tutte le sue forze di radunare energia, ma fu come se il suo corpo fosse diventato un secchio di legno forato. Non importava quanto ci provasse, non poteva reprimere l'aura di Yun Che.


Così ora non poteva credere che si trovasse di fronte ad un essere umano... dato il fisico inferiore di un essere umano, come poteva avere una vitalità e una resistenza superiori perfino alle sue!


"Mi dispiace deluderti! Sono un essere umano cresciuto proprio nel continente del Cielo Misterioso! Oggi è il giorno in cui morirai... e questo perché sottovaluti gli umani!"


La percezione nelle sue braccia iniziò a tornare accompagnata da un intenso dolore. Yun Che iniziò ad ansimare pesantemente mentre stringeva la presa sulla Spada Colpo Celeste Nemesi dei Diavoli.


"Eehehhehhehheheheh... Kekekekahahaahah... uhuhuhuh... Ahahahah..."


In quel momento risuonò una risata orribile e sinistra dalle profondità della caverna del Nido Diabolico Moon Slaughter. Sembrava gemente e solo sentirla avrebbe fatto ghiacciare il sangue dalla paura.


Yun Che si irrigidì istintivamente. Era il suono emesso dal Fiore Netherworld Udumbara. Da quello che ricordava, prima aveva sentito questi gemiti ululanti solo a circa centocinquanta metri di distanza. A causa della battaglia, si era allontanato molto e non aveva più potuto sentire quel rumore.


Adesso era circa ad un chilometro e mezzo di distanza dal Fiore Netherworld Udumbara, eppure poteva sentirlo chiaramente! Inoltre sembrava ancora più sinistro e terrificante rispetto a prima. Solo i suoni che emetteva intimorirono Yun Che.


"Il cielo mi sta aiutando... ah... ahahahahah!!"


Il Sovrano Diabolico Moon Slaughter rilasciò una risata folle mentre circolava tutta la sua energia rimasta. Lasciò che le sue ferite si allargassero mentre una forte corrente di energia oscura fluiva attorno al suo corpo e si precipitò verso le profondità del Nido Diabolico Moon Slaughter.


Yun Che rimase stordito per un istante, ma poi la sua espressione cambiò. Che stesse...


"Devi fermarlo immediatamente!!" Gridò Jasmine: "Dev'essere fiorito! Ha un'enorme quantità di energia Yin e se lo consumerà, non solo riparerà la sua energia dell'anima, recupererebbe la sua forza e guarirebbe tutte le sue ferite!"


Bang!!


Yun Che scatenò tutta la sua energia peggiorando le sue ferite, che schizzarono sangue ovunque. Mise da parte la Spada Colpo Celeste Nemesi dei Diavoli e scattò come un fulmine inseguendo il Sovrano Diabolico Moon Slaughter.
                                


                                



