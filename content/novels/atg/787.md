---
weight: 7870
title: Capitolo 787 – Prendere con la forza il Fiore Netherworld Udumbara
pubDate: 2025-02-03T07:52:46.872Z
tags:
    - atg
---


<em><strong>CAPITOLO SPONSORIZZATO, ringraziamo Okzeker!</strong>
2 Capitoli in coda, 0/10,
-Schadenfreude</em>


"È... morto?" Chiese con molta difficoltà Yun Che.


"È morto! La sua anima si è dispersa e tra non molto le fiamme del Corvo Dorato bruceranno anche il suo corpo." Disse Jasmine sospirando silenziosamente. "Ma non farti distrarre da questo, devi dedicare tutta la tua energia a guarire le tue ferite! Sei in condizioni troppo gravi e perfino tu dovrai rimanere fermo per un altro po', potresti morire in ogni momento."


Yun Che non disse altro, invece si concentrò per raggiungere uno stato mentale adatto. Dopodiché distolse l'attenzione da ogni pensiero che l'avrebbe distratto per impegnarsi ad usare la Grande Via del Budda... Sapeva che le parole di Jasmine non erano affatto esagerate. Anche quando era nell'Arca Primordiale Misteriosa non era mai stato così gravemente ferito al punto da perdere ogni sensazione di dolore.


Stavolta le sue ferite interne ed esterne erano incredibilmente serie nell'intero continente del Cielo Misterioso il solo che poteva sostenere delle lesioni del genere e rimanere ancora vivo era Yun Che. Questo insieme al fatto che aveva esaurito quasi tutta la sua Energia Misteriosa sarebbe significato che avrebbe richiesto un lungo periodo di tempo prima di riprendersi completamente.


A causa delle sue gravi ferite, la sua concentrazione era peggiorata. Passarono sette interi minuti prima che una pagoda dorata apparisse sulla sua testa. Dopodiché l'energia del mondo si addensò sempre di più nel suo corpo.


In fondo al Nido Diabolico Moon Slaughter, il cadavere del Sovrano Diabolico alla fine era stato incenerito dalle fiamme del Corvo Dorato. Il suo corpo privo ormai del suo potere non poteva sfuggire alla sua fine... Tuttavia le nuvole di cenere nera erano illuminate da una strana luce nera fioca.


Dietro il corpo c'era un muro. La maggior parte dell'impatto dei colpi di spada di Yun Che, dopo aver aperto il cancello "Tuono", era stato assorbito dal muro nero come la pece. tuttavia l'attacco che era stato capace di distruggere il Sovrano Diabolico non aveva fatto crollare questo muro. Lo solcavano solo lunghe e strette crepe.


Fili di energia nera si stavano diffondendo da queste fessure, solo che nessuno sarebbe riuscito a vederle ad occhio nudo in questa oscurità assoluta.


"Ehhehhehehehheh... Kekekekahahahah... Uhuhuhuh... Wahahahah..."


Ora che lo scontro era terminato, si poteva sentire chiaramente le risate e i gemiti del Fiore Netherworld Udumbara. I suoi petali ondeggiavano gentilmente nonostante l'assenza di vento, ma ne rimanevano solo quattro e sia il gemito che la luce viola si erano indeboliti.


.....


Nazione Ventoblu, Regione del Ghiaccio Estremo.


Dongfang Xiu era andato a nord per tutto questo tempo, viaggiando giorno e notte e fermandosi a stento per riprendere fiato. Data la sua coltivazione agli stadi iniziali dello Stadio Imperatore Misterioso, era arrivato a stento a Asgard Nuvola Gelida in venti ore.


Quando giunse a destinazione e trasmise il messaggio, Dongfang Xiu aveva esaurito tutta la sua Energia Misteriosa. Cadde di testa tra la neve e poté a stento tirarsi su a sedere dopo metà giornata di riposo.


"Capo Palazzo Dongfang, non si preoccupi. Il Signore di Asgard ha l'Anima Celeste Frozen Cloud, anche se è distante centocinquantamila chilometri di distanza, riuscirà ancora a ricevere le nostre trasmissioni del suono."


Le notizie della scomparsa di Xiao Yun scioccarono le discepole. Yun Che aveva detto loro che Xiao Yun era il suo fratello giurato e, pochi mesi fa, lo aveva portato a Asgard Nuvola Gelida per aiutarlo a spaventare la Sala Sun Moon Divine.


Murong Qianxue e le altre non avevano tempo di condurre Dongfang Xiu in una stanza per riposare. Le sei combinarono il loro potere e costruirono subito una formazione di trasmissione del suono unica nel loro setta. Prendendo in prestito la forza della formazione, sarebbero riuscite a mandare una trasmissione del suono a Yun Che finché fosse stato ancora nel continente del Cielo Misterioso.


Dopo averla costruita, Murong Qianxue entrò nel centro della formazione e si concentrò a mandare una trasmissione a Yun Che. Immediatamente dopo batté gli occhi con un'espressione scioccata e allarmata.


"Maestra, cos'è successo?" Chiese con tono preoccupato Mu Lanyi.


"Non riesco ad andare oltre, non possiamo mandare la trasmissione del suono." Rispose la donna, scuotendo la testa con gravità mentre si accigliava.


"Come può essere?" Feng Hanyue chiese con ansia: "Il Signore di Asgard ha l'Anima Celeste Frozen Cloud, com'è possibile che non possa ricevere la nostra trasmissione del suono. Non è mai successa una cosa del genere prima d'ora. A meno che... a meno che non abbia espulso l'Anima Celeste Frozen Cloud dal suo corpo."


"Ah!" Feng Hanxue gridò per lo shock e il suo sguardo si offuscò con emozione: "Che... che il Signore di Asgard non ci voglia più..."


"Smettetela di dire assurdità." Disse subito Jun Lanqie. "Il Signore di Asgard è un uomo che dà valore sopratutto alle sue relazioni! È impossibile che abbandoni all'improvviso il nostro Asgard Nuvola Gelida. Se avesse davvero espulso l'Anima Celeste dal suo corpo, noi sei l'avremmo sentito. Immagino che sia perché il Palazzo Supreme Ocean è localizzato nell'oceano a millecinquecento chilometri a sud del continente del Cielo Misterioso. Quindi il Signore di Asgard non potrebbe ricevere la nostra trasmissione. C'è un'altra possibilità... Alla fine, è comunque un Luogo Sacro, quindi dovrebbe essere coperto da una barriera protettiva che potrebbe bloccare trasmissioni del suono."


"Un'altra possibilità che mi viene in meno è che al momento sia nel Nido Diabolico Moon Slaughter che ha menzionato molte volte prima." Continuò Chu Yueli dopo Jun Lianqie. "Il Signore di Asgard ci ha detto che l'obiettivo principale dietro il suo viaggio nel Palazzo Supreme Ocean è di entrare nel Nido Diabolico Moon Slaughter per cercare qualcosa. Inoltre quel Nido Diabolico Moon Slaughter è il più grande luogo proibito del Palazzo Supreme Ocean, quindi sicuramente è coperto da una fortissima barriera isolante. Non riuscire a mandare una trasmissione del suono è normale in queste circostanze."


"In breve, non iniziamo a fare ipotesi assurde." Disse Murong Qianxue uscendo dalla barriera. Si girò verso Dongfang Xiu per poi dire: "Capo Palazzo Dongfang, per favore riposi qui per il momento, può mandare una trasmissione del suono all'imperatrice Cang Yue per aggiornarla sulla situazione. C'è sicuramente un motivo per cui non riusciamo a mandare una trasmissione del suono al Signore di Asgard, ma non c'è bisogno di agitarsi troppo. Dopo tenteremo di mandare una trasmissione ogni due ore e credo che il Signore di Asgard risponderà tra non molto tempo."


"In tal caso... allora dovrò farvi prendere questo disturbo." Disse con voce esausta Dongfang Xiu.


Murong Qianxue e le altre fecero come avevano detto. Avrebbero ricostruito la formazione e tentato di mandare una trasmissione ogni due ore. Ogni volta avrebbero aumentato la quantità di Energia Misteriosa usata...
Ma passarono due giorno e non ricevettero alcuna risposta da Yun Che.


A questo punto perfino le signorine di Asgard Nuvola Gelida iniziarono a farsi prendere dal panico.


Anche se nessuna di loro l'aveva detto, ognuna di loro aveva un cattivo presentimento... non era solo Xiao Yun nei guai. Molto probabilmente era accaduto qualcosa anche a Yun Che.


.....


Nel mondo cupo e silenzioso, Yun Che, rimasto seduto per chissà quanto tempo, aprì all'improvviso gli occhi e chiese con tono frettoloso: "Per quanto tempo sono stato in trance?!"


"Più di quaranta ore." Rispose tranquillamente Jasmine.


"Cosa?!" Gridò con shock Yun Che mentre si rialzava. Questa azione improvvisa riaprì tutte le sue ferite nel suo corpo facendogli fare una smorfia di dolore accompagnata da un gemito.


Poteva guarire completamente da ferite normali nell'arco di due giorni, anche se fossero state considerate gravi per una persona normale, stavolta le cose erano diverse. Non solo aveva subito gravi ferite interne ed esterne, aveva perfino danneggiato la sua energia. Quindi, anche se stava recuperando per più di quaranta ore, solo metà delle sue ferite era scomparsa e aveva ripreso solo circa il cinquanta per cento della sua forza misteriosa.


"Perché? Temi che non farai in tempo per la Conferenza della Spada Diabolica?" Disse Jasmine con uno sbuffo. "Umpf! Non ti sei nemmeno completamente ripreso e pensi ancora di poter uscire da qui! Partecipare alla Conferenza della Spada Diabolica dovrebbe essere l'ultima cosa a cui pensare."


"No! Non è questo!" Disse girandosi Yun Che.


I quattro punti di luce viola continuavano ad ondeggiare lentamente a trecento metri da Yun Che. Nel momento in cui li guardò, sentì la risata sinistra e spettrale.


A parte il fatto che gli mancavano dei petali, il Fiore Netherworld Udumbara era proprio come Yun Che l'aveva visto all'inizio. I petali continuavano a brillare di luce viola e non sembrava che stessero per appassire.


Anche da trecento metri di distanza, nel momento in cui lo guardò, Yun Che lo sentì toccare il suo spirito.


"Meno male." Disse Yun Che tirando un lungo sospiro di sollievo: "Il Maestro mi ha detto che il Fiore Netherworld Udumbara sarebbe fiorito solo per tre giorni e una volta finito questo periodo di tempo, sarebbe appassito istantaneamente."


"Anche se sono passati solo due giorni dalla fioritura, ha comunque perso cinque dei suoi petali, quindi dovrebbe essersi indebolito. Data la mia conoscenza di queste piante rare e medicine spirituali, credo che appassirà prima dei tre giorni stabiliti per questo! Quindi siamo molto fortunati che tutti e quattro i petali siano ancora in perfette condizioni!"


Yun Che era nervoso, per concentrarsi a guarire, aveva dovuto sigillare tutti i suoi sensi. Sapeva che nel momento in cui fosse entrato in trance, avrebbe perso la cognizione del tempo, quindi si era assicurato che parte della sua volontà rimanesse per impedirgli di stare in trance per troppo tempo. Solo che le sue ferite erano troppo gravi e la sua volontà si era indebolita... Nel momento in cui rinvenne, pensò istantaneamente a quanto tempo il Fiore Netherworld Udumbara sarebbe rimasto in fiore e si era agitato.


Era davvero una fortuna che tutti e quattro i petali fossero rimasti intatti.


Ma allo stesso tempo sapeva bene una cosa: se fosse stato un Fiore Netherworld Udumbara in perfette condizioni, tra un giorno sarebbe appassito.


Uno che aveva solo quattro petali sarebbe rimasto in fiore per un periodo di tempo inferiore! Se erano passati già due giorni... allora era estremamente probabile che sarebbe appassito da un momento all'altro!


"Vuoi recuperare il Fiore Netherworld Udumbara?" Disse Jasmine mentre aggrottava le sue sopracciglia delicate. Dopodiché lo rimproverò: "Sei impazzito? Ti sei dimenticato così velocemente di quanto è terrificante?! Inoltre ora sei ferito e hai metà della tua solito. forza misteriosa. Quindi anche arrivare entro cento metri dal Fiore Netherworld Udumbara sarebbe praticamente impossibile, figuriamoci prendere i suoi petali! Se ti avvicinerai ti ruberò l'anima e diventerai un morto vivente!"


Yun Che sospirò per poi dire con un tono di voce risoluto. "Sono ben consapevole di quanto sia terrificante, ma non dimenticare perché sono rimasto qui! Questo mi ha anche fatto incontrare un Sovrano Diabolico Moon Slaughter che quasi mi ha seppellito qui!"


"Che Sovrano Diabolico Moon Slaughter? Che antico diavolo? Calamità varie... non me ne frega niente di queste cose! Sono rimasto qui solo per ottenerlo, ho esaurito così tanta energia e corso così tanti pericoli tutto per proteggere questo Fiore Netherworld Udumbara! Se non riuscirò a prenderlo, come potrei essere soddisfatto?!"


Yun Che aveva già iniziato a stringere i denti dopo aver finito la sua invettiva. Da quando era entrato nel Nido Diabolico Moon Slaughter, gli eventi avevano superato di gran lunga le sue aspettative. Data la sua personalità, dato che aveva raggiunto questo punto, non ne sarebbe uscito sicuramente a mani vuote, indipendentemente dai rischi o dalla difficoltà dell'obiettivo.


Jasmine rispose con un tono di voce grave: "Umpf, so che adori rischiare la vita, ma dovresti avere un minimo di coscienza! Due giorni fa hai sperimentato personalmente la potenza del Fiore Netherworld Udumbara ed eri ancora ben lontano da esso! Ora le tue ferite non sono nemmeno guarite, eppure sembra che ti sia dimenticato di quel dolore!"


"Jasmine, dimmi una cosa." Disse con tono di voce calmo Yun Che: "Un Fiore Netherworld Udumbara con solo quattro petali è sufficiente per creare un nuovo corpo per te?"


"...No! Naturalmente no!" Dopo una breve pausa, Jasmine negò con veemenza: "Un Fiore Netheworld Udumbara incompleto e uno completo sono completamente diversi! Se voglio che il mio corpo e la mia anima siano riuniti perfettamente, devo assolutamente ottenere un Fiore Netherworld Udumbara completo! Se mancasse anche un solo petalo non sarebbe utile, figuriamoci un Fiore Netherworld Udumbara a cui ne mancano cinque! Quindi anche se decidi di rischiare la vita e riuscissi ad ottenerlo, sarebbe inutile!"


"Inoltre non potrai nemmeno sopravvivere se cercherai di raccoglierlo!"


Le parole di Jasmine non scossero minimamente Yun Che. Al contrario animarono il suo sguardo puntato sul Fiore Netherworld Udumbara: "Mi stai mentendo!"


"...Mentendo?!" La voce della ragazza divenne fredda: "Quindi ora non mi credi nemmeno?"


"No." Yun Che scosse lievemente la testa: "Sei la persona di cui più mi fido al mondo. Qualunque cosa tu dirai, non importa quanto sia oltraggiosa o irragionevole, non ne dubiterò minimamente. A meno che... non siano le parole che hai appena detto."


Jasmine: "Tu..."


"Jasmine..." La voce di Yun Che divenne estremamente gentile: "L'anno in cui ci siamo incontrati io avevo sedici anni e tu tredici. Mi hai aiutato a ricostruire le Vene Misteriose, mi hai accettato come discepolo e mi hai anche costretto a prostrarti di fronte a te... Dopodiché siamo rimasti insieme ogni giorno, ogni ora e ogni momento. Possiamo sentire chiaramente l'uno l'esistenza dell'altra e ora sono passati più di sette anni da quando ci siamo incontrati."


"Tu... cosa stai cercando di dire?" Il tono di voce di Jasmine era diventato strano.


"Ciò che sto cercando di dire è che abbiamo trascorso sette anni insieme. Un tempo maggiore di quello che hai trascorso con i tuoi genitori, con il tuo prezioso fratello, più che con ogni altra persona. Quindi ti conosco meglio di chiunque altro, proprio come tu mi conosci più di chiunque altro."


Jasmine: "..."


"Quindi ora posso capire istantaneamente se stai mentendo o no. Inoltre non ti piace nemmeno mentire in primo luogo, quindi non ci sei abituata davvero. Normalmente, se vuoi nascondermi qualcosa, ti rifiuteresti di parlare e mi farai sapere deliberatamente che non hai intenzione di dire altro. A parte quando hai 'sigillato la tua forza misteriosa' non hai mai provato ad ingannarmi o a mentirmi!"


"Questo è il motivo per cui sei riuscita ad ingannarmi per così tanto tempo dopo che hai detto di aver 'sigillato la tua forza misteriosa'. Solo quella volta mi hai mentito! Ora è la seconda! Ma non sono più la persona di cinque anni fa, quindi non mi farò ingannare stavolta."


"Vuoi davvero ottenere quei quattro petali, vero?!" La voce di Jasmine aveva un tono strano, come se fosse condizionata da una serie di emozioni contrastanti: "Bene... ti stavo mentendo davvero prima, ma non completamente! Anche se un Fiore Netherworld Udumbara con soli quattro petali potrebbero fondere il mio corpo e la mia anima, non sarebbe in grado di farlo perfettamente! Quindi alla fine avrebbe effetto per circa venti-trenta anni!"


"...Cosa accadrà dopo che saranno passati?" Chiese sbalordito Yun Che.


"Molto probabilmente il mio corpo e la mia anima si respingeranno a vicenda e non avrò altra scelta che tornare nella mia forma attuale! Umpf, non sarò così stupida da sopportare lo stesso tipo di dolore di Fen Juechen."


"Allora è così!" Disse Yun Che annuendo. "Questo significa anche che ti garantirà almeno vent'anni di indipendenza e assoluta libertà. Dopodiché il caso peggiore sarebbe che tornassi nelle tue condizioni attuali."


"Allora dobbiamo ottenere sicuramente questi quattro petali!"


"Tu!!" Jasmine sbottò mentre si infuriava. Strinse i denti e disse con rabbia: "Sei proprio uno che non si arrende a meno che non sia con un piede nella fossa! In tal caso allora prova! Vai a raccogliere i quattro petali del Fiore Netherwolrd Udumbara! Vediamo perché hai tutta questa sicurezza!"
                                


                                



