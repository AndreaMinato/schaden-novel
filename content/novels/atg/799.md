---
weight: 799
title: Capitolo 799 - Conferenza della Spada Diabolica (3)
pubDate: 2025-02-03T07:52:46.874Z
tags:
    - atg
---


<em>Capitolo regolare
6 Capitoli in coda, 0/10,
da editare,
<em>Cambierò Spada Heavenly Divine Sin in Divina Spada della Colpa</em>
-Schadenfreude</em>


L'Arena del Dio del Mare si era ammutolita. I capi dei Quattro Grandi Luoghi Sacri si erano radunati. Il loro potere e il loro prestigio era sufficiente a stravolgere ed intimorire tutto il continente.


L'Egemone dei Mari Qu Fengyi alzò la testa al cielo guardando il sole che veniva marchiato lentamente dalla fessura nera, per poi dire con un tono solenne: "Sta per svolgersi l'Allineamento delle Tredici Stelle. I nostri preparativi erano proprio per questo momento. Si sono radunati anche gli eroi del regno nel mio Palazzo Supreme Ocean solo per poter osservare questa spada diabolica e tentare di scoprirne i segreti. Se il segreto di quest'arma potrà davvero essere svelato come desideriamo, allora sarà sicuramente una grande occasione per il nostro continente del Cielo Misterioso."


L'Egemone dei Mari Qu Fengyi guardò Huangji Wuyu: "Anche se questo evento si tiene al Palazzo Supreme Ocean, la Conferenza della Spada Diabolica non appartiene solo a noi. È un evento per tutti i coltivatori del continente del Cielo Misterioso. Fratello Huangji, è il più anziano tra di noi e la sua opinione è più importante. Perciò è la persona più adatta a presiedere questo raduno."


"Eheheh." Huangji Wuyu rise lievemente. "La spada diabolica è stata ottenuta dallo Spadaccino Xuanyuan, quindi è naturale che sia lui a saperne di più. Dovremmo lasciare che conduca lui questo evento. Naturalmente sarebbe ancora più adatto di me."


"Va bene allora!" Xuanyuan Wentian rise e accettò il suggerimento: "In tal caso allora io, Xuanyuan Wentian, lo farò con piacere."


L'uomo alzò il palmo destro e un pallido raggio di spada bianco spuntò dalla sua mano per sfrecciare verso il cielo.


In un istante quel raggio era già diventato più lungo di trecento metri, trasformandosi in una spada profound lunga trecentotrenta metri. Dopodiché gridò e menò un fendente verso l'Arena del Dio del Mare sotto di lui.


Clang!!


La gigantesca tenda di luce che avvolgeva l'arena fu spaccata da un solo colpo. La luce si disperse come ghiaccio in frantumi, riducendosi in innumerevoli frammenti che scomparirono in un batter d'occhio, rivelando la zona prima nascosta.


Gli occhi di tutti si rivolsero verso il centro dell'Arena del Dio Del Mare. In seguito alla scomparsa della tenda di luce, era stato svelato completamente.


L'Arena del Dio del Mare era ampia diversi chilometri e, in quel momento, tutti rimasero sbalorditi nello scoprire una gigantesca formazione profound a forma di cerchio. La luce di questa barriera non era intensa, brillava ad intermittenza. Il ritmo con cui la luce si alternava era particolarmente lento. I confini della formazione si estendevano agli angoli dell'Arena, ricoprendone ogni pollice.


Il centro della formazione corrispondeva a quello dell'Arena del Dio del Mare. Una spada nera come la pece stava fluttuando lì a mezz'aria. La lama lunga circa sei piedi e mezzo e ampia un piede. Aveva un'impugnatura quadrata e la metà della lama vicino all'impugnatura aveva due segni irregolari che percorrevano tutto il filo. Guardandola da vicino, questi segni erano delle lune crescenti color sangue tagliate a metà!


La spada non emetteva alcuna aura, né irradiava potere o luce. Sembrava priva di vita.


Xia Yuanba non poté trattenersi dall'esclamare: "Così questa è... la leggendaria Divina Spada della Colpa?" Poi continuò a bassa voce: "Non mi sembra straordinaria."


Lo sguardo di Yun Che era fisso sull'arma. Esaminò la lama per poi individuare il sigillo della luna color sangue.


Il Sovrano Diabolico Moon Slaughter aveva detto che il suo vero nome era "Spada Diabolica Moon Slaughter"!


Anche il sigillo corrispondeva... non potevano esserci errori!


Gli altri potevano conoscerla come "Divina Spada della Colpa", ma solo Yun Che sapeva che questa era un'autentica spada diabolica!


Non sapeva se l'anima all'interno era ancora viva!


Lo spirito del figlio del Sovrano Diabolico!


"Cos'è quella formazione profound sotto?" Chiese a bassa voce Yun Che.


"Dovrebbe servire a radunare Energia Misteriosa." Rispose Xia Yuanba. "La stavano già preparando sei mesi fa. Durante questo periodo di tempo il Lord Sacro Imperatore ha trascorso la maggior parte del suo tempo nel Palazzo Supreme Ocean proprio per creare questa formazione. Dovrebbe valere anche per gli altri capi."


Yun Che: "..."


Il giovane aggrottò lievemente le sopracciglia e poi sospirò. Secondo i ricordi che Jasmine aveva recuperato da Fen Juechen, la Divina Spada della Colpa era stata sigillata dalla famiglia reale Notte Eterna per generazioni. L'intero clan l'aveva considerato un oggetto proibito e nessuno aveva il permesso di entrarci in contatto. Inoltre avrebbero rafforzato periodicamente il sigillo.


Rompere il sigillo era l'obiettivo di questa Conferenza della Spada Diabolica.


Inoltre, se non fosse stato per il sigillo fatto dalla famiglia reale Notte Eterna, la regione della Potente Spada Celestiale non avrebbe avuto problemi per oltre mille anni. Alla fine non aveva avuto altra scelta se non organizzare questa Conferenza della Spada Diabolica e prendere in prestito il potere di tutti gli individui potenti del territorio.


Che ci fosse ancora il sigillo del Dio Malvagio sulla Divina Spada della Colpa?


No, non poteva essere! Anche se la vitalità e lo spirito del Sovrano Diabolico erano stati completamente infranti, ovviamente era riuscito comunque a sfuggire al sigillo del Dio Malvagio. Inoltre, dato che la Divina Spada della Colpa era l'arma del Sovrano Diabolico. naturalmente sarebbe stata con lui. Dato che il Sovrano Diabolico era riuscito a sfuggire al sigillo, allora anche la Divina Spada della Colpa dovrebbe aver fatto lo stesso.


Yun Che rifletté per un po' per poi avere un'idea. Il Sovrano Diabolico aveva detto che l'aveva gettata nel continente del Cielo Misterioso perché voleva usarla per ottenere informazioni riguardo al mondo esterno. Tuttavia dopo la Divina Spada della Colpa aveva tagliato la connessione spirituale che aveva con il Sovrano Diabolico...


Inoltre, una volta che un'arma si fosse sottomessa completamente al suo padrone, sarebbe stato impossibile per la spada prendere l'iniziativa di tagliare la connessione spirituale che aveva con il suo proprietario!


Questo significava che la Divina Spada della Colpa era comunque un'esistenza indipendente allora e il Sovrano Diabolico non era il suo vero padrone!


O che il sigillo del Dio Malvagio, che era durato per un milione di anni, avesse distrutto il contratto spirituale stabilito tra il Sovrano Diabolico e la sua arma?


"Questa spada è davvero una spada diabolica ed è anche conosciuta come Divina Spada della Colpa!" Proclamò ad alta voce Xuanyuan Wentian.


"Inoltre questo nome gli è stato dato dalla famiglia reale Notte Eterna distrutta mille anni fa."


Le espressioni dei presenti si riempirono di shock e stupore. Specialmente tra i Quattro Grandi Luoghi Sacri, il nome di quella famiglia reale era sempre stato un tabù. Il principale colpevole dietro la distruzione della famiglia reale Notte Eterna era stata la regione della Potente Spada Celestiale, quindi nessuno avrebbe pensato che Xuanyuan Wentian ne avrebbe parlato spontaneamente.


"Questa questione è accaduta mille anni fa, quindi è naturale che pochissimi conoscano la famiglia reale Notte Eterna. Tuttavia, tutti i presenti qui sono anche i signori del continente del Cielo Misterioso, quindi sono sicuro che ne abbiate sentito parlare prima."


Coloro che conoscevano la famiglia reale Notte Eterna avrebbero saputo anche a grandi linee il vero motivo della sua distruzione. Eppure la voce di Xuanyuan Wentian era ancora limpido nonostante fosse sotto gli sguardi indagatori di tutto il pubblico. La sua espressione non cambiò. Sembrava che stesse parlando di un nome assolutamente irrilevante.
"All'inizio la famiglia reale Notte Eterna era solo un'organizzazione mediocre, ma è salita velocemente al potere dopo aver ottenuto questa spada diecimila anni fa. In soli mille anni sono riusciti a dominare il continente del Cielo Misterioso e rivaleggiare con i Quattro Grandi Luoghi Sacri. Allora tutto il mondo aveva capito che la Divina Spada della Condanna doveva nascondere qualche segreto stravolgente."


"La arte misteriosa della famiglia reale Notte Eterna era conosciuta come 'Divino Tomo Illusorio Notte Eterna' e quando la circolavano, la loro Energia Misteriosa diventava nera. Era un'energia minacciosa e malvagia estremamente simile al potere che possedevano i diavoli delle leggende. Alla fine, tuttavia, una arte misteriosa è comunque una arte misteriosa. Che sia o no giusto usarla non dipende dalla tecnica in sé, ma dalla persona che la usa. Questo è il motivo per cui nessuno ha mai questionato la famiglia reale Notte Eterna. Tuttavia mille anni fa ha continuato a commettere gravi colpe imperdonabili. Dato che i Luoghi Sacri erano responsabili della protezione del continente del Cielo Misterioso da generazioni, non abbiamo avuto altra scelta se non coalizzarci per distruggere la famiglia reale Notte Eterna."


Chi era il vero diavolo, chi era decaduto e aveva commesso crimini imperdonabili? Gli altri tre membri dei Luoghi Sacri lo sapevano bene. Molti al di fuori dei Luoghi Sacri erano a conoscenza della verità, eppure Xuanyuan Wentian continuò imperterrito senza mostrare alcun senso di colpa tramite la sua espressione. Al contrario sembrava pieno di fervente rettitudine.


Yun Che fissò Xuanyuan Wentian, ma non lo trovò comico o spregevole, invece rabbrividì.


Questo era un uomo estremamente terrificante... più di chiunque altra persona che avesse mai incontrato.


"Allora il re Notte Eterna era conosciuto come Ye Mufeng. Anche se possedeva una forza misteriosa considerevole, era comunque più debole dei capi dei quattro grandi luoghi sacri. Tuttavia quando ha brandito la Divina Spada della Colpa, alla fine ha scatenato un potere che nessuno poteva eguagliare. Ci è voluto lo sforzo congiunto dei capi dei Quattro Grandi Luoghi Sacri e diciannove dei più potenti Anziani per sconfiggerlo a stento. Anche allora abbiamo dovuto pagare un prezzo terribile. Tutti i capi dei Luoghi Sacri, mentre dieci dei diciannove Anziani sono morti e gli altri sono rimasti feriti."


Queste parole sbalordirono la maggior parte del pubblico. Tutti i presenti conoscevano il nome della famiglia reale Notte Eterna e sapevano come era stata distrutta dai Quattro Grandi Luoghi Sacri. Eppure nessuno conosceva i dettagli riguardo la dipartita del re.


Non si sarebbero nemmeno sognati che fosse diventato così potente. E pensare che i capi dei Luoghi Sacri che dominavano il continente e diciannove dei più potenti Anziani lo avevano sconfitto a stento!


I Quattro Grandi Luoghi Sacri avevano raggiunto il picco del decimo livello del Stadio Sovrano Misterioso. Si poteva dire che fossero ineguagliabili!


Il re Notte Eterna di mille anni fa era così terrificante. Che... avesse raggiunto il leggendario Stadio Divino Misterioso?


Yun Che aggrottò le sopracciglia mentre ascoltava freddamente le parole di Xuanyuan Wentian. In quel momento sentì un freddo, eppure stranamente familiare intento omicida investirlo. Nonostante l'altra parte stesse facendo del suo meglio per nasconderlo, Yun Che era estremamente sensibile a questo tipo di intenzione, così non gli sfuggì.


Yun Che scorse con lo sguardo l'Arena del Dio del Mare tentando di localizzarne la provenienza il più velocemente possibile. Alla fine vide un volto familiare.


Era Fen Juechen!!


Era vestito di nero, sedeva in silenzio in un angolo senza farsi notare, al limitare del luogo di incontro. La sua espressione era fredda e cupa, solo il suo sguardo avrebbe fatto palpitare il cuore.


"Fen Juechen... così dopotutto è venuto!" Mormorò tra sé e sé Yun Che. Prima tutta la sua attenzione era concentrata sui Quattro Grandi Luoghi Sacri e su come gestire la crisi in avvicinamento. Questo, insieme al fatto che Fen Juechen aveva soppresso chiaramente la sua presenza, lo aveva celato alla percezione di Yun Che.


L'obiettivo di Fen Juechen ovviamente era di ottenere la Divina Spada della Colpa. Il solo problema era che Yun Che non si poteva immaginare cosa avrebbe fatto per ottenerla. Anche se Fen Juechen ora era molto potente, in confronto alle quattro organizzazioni che avevano prosperato per diecimila anni, la sua forza personale era solo una goccia nell'oceano.


D'altra parte Yun Che era ancora più curioso di una cosa. Perché la regione della Potente Spada Celestiale avrebbe invitato specificatamente Fen Juechen per partecipare a questa Conferenza della Spada Diabolica? Era solo perché la sua forza aveva soddisfatto i criteri richiesti per partecipare?


Anche i sensi di Fen Juechen erano particolarmente acuti. Quando Yun Che lo osservò, ricambiò l'occhiata quasi immediatamente. Il suo sguardo da lupo crudele fissò Yun Che con odio incredibile.


Le sopracciglia di Yun Che fremettero, era pieno di shock.


Poteva percepire l'odio che Fen Juechen provava nei suoi confronti... era proprio lo stesso e non era diminuito minimamente. Stavolta, tuttavia c'era solo odio... eppure nessun intento omicida?!


Cosa stava succedendo? Yun Che era pieno di dubbi e sospetti... Il desiderio di Fen Juechen di ucciderlo era sempre stato estremamente potente. Era uno dei motivi della sua esistenza piena di dolore. Inoltre non aveva mai nascosto il suo intento omicida di fronte a lui...


Stavolta però mostrava solo odio e non intento omicida?!


Cosa stava accadendo... O ho fatto qualche errore di valutazione?


Mentre Yun Che era scioccato e confuso, Fen Juechen distolse lo sguardo. I suoi occhi divennero sempre più gelidi mentre fissava la spada nera come la pece che fluttuava in mezzo all'Arena del Dio del Mare. Non guardò Xuanyuan Wentian, né gli altri capi dei Quattro Grandi Luoghi Sacri... perché temeva che non sarebbe riuscito ad impedire che trapelasse il suo odio e il suo intento omicida.


Xuanyuan Wentian continuò a parlare: "Dopo aver tirato fuori la Divina Spada della Colpa, la forza del re è diventata straordinaria e ha superato completamente i limiti del Stadio Sovrano Misterioso. Inoltre, anche se il suo corpo è stato distrutto durante la battaglia ed è stato sconfitto, la sua anima si è rifiutata di morire. Secondo le leggende, riuscire ad esistere sotto forma di spirito dopo che il proprio corpo è stato distrutto è un'abilità che si ottiene una volta entrati nel Stadio Divino Misterioso. Non è sicuramente ottenibile con il potere di un Monarca.


"Quindi è logico dire che la forza che il re Notte Eterna Ye Mufeng ha mostrato dopo aver tirato fuori la Divina Spada della Colpa era sicuramente una potenza che superava i limiti del Stadio Sovrano Misterioso ed è arrivato al leggendario Stadio Divino Misterioso!"
L'Arena del Dio del Mare iniziò a riempirsi di discussioni mentre le espressioni di tutit i presenti si riempivano di stupore e aspettativa. Affrontare i quattro capi e i diciannove Anziani da solo e riuscire a sopravvivere sotto forma di spirito... queste capacità dimostravano chiaramente che la forza del re Notte Eterna aveva trasceso il Stadio Sovrano Misterioso!


Inoltre tutte queste informazioni erano state comunicate dallo Spadaccino della regione della Potente Spada Celestiale Xuanyuan Wentian, sotto gli sguardi degli altri tre capi. Come potevano essere false?!


Sembrava che i "segreti del Stadio Divino Misterioso" non fossero solo parole vuote e false promesse!


"L'ascesa della famiglia reale Notte Eterna è accaduta grazie alla Divina Spada della Colpa. Ye Mufeng è cambiato enormemente dopo che ha estratto la Divina Spada della Colpa, è chiaro che tutti questi segreti siano contenuti nell'arma."


"Dopo che abbiamo punito Ye Mufeng mille anni fa, abbiamo desiderato avidamente la Divina Spada della Colpa, sperando di decifrare il segreto dietro l'improvviso aumento di forza di Ye Mufeng. Tuttavia la Divina Spada della Colpa è andata perduta durante quella battaglia feroce ed è scomparsa per gli ultimi mille anni. Fortunatamente la mia regione della Potente Spada Celestiale è riuscita a scoprirla per caso in una landa desolata e remota un anno fa..."


"Questo Xuanyuan Wentian dice chiaramente un sacco di cavolate, eppure è così calmo e composto come se avesse la coscienza limpida! Ha davvero una bella faccia tosta!" Ringhiò Xia Yuanba a denti stretti: "Il mio maestro mi ha detto che sospettavano da tempo che la Divina Spada della Colpa scomparsa fosse caduta nelle mani della regione della Potente Spada Celestiale mille anni fa. Xuanyuan Wentian ha usato dei metodi spregevoli per distruggere la famiglia reale Notte Eterna per ottenere quell'arma!"


"Continuiamo ad ascoltare. Ha pianificato con cautela e meticolosità lo spettacolo di oggi." Disse a bassa voce Yun Che. Incredibilmente astuto... usava metodi spregevoli... una forza misteriosa e un'organizzazione al picco del suo potere... Yun Che stava iniziando a sentire una pressione crescente.


Il cielo si oscurò lentamente. Yun Che alzò la testa e vide che la fessura nera aveva coperto quasi un decimo del sole.





