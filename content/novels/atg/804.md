---
weight: 8040
title: Capitolo 804 – Attaccato da Tutti
pubDate: 2025-02-03T07:52:46.875Z
tags:
    - atg
---


<em><strong>CAPITOLO SPONSORIZZATO, ringraziamo Edo!</strong>
2 Capitoli in coda, 0/10,
da editare,
-Schadenfreude</em>


"Spadaccino Xuanyuan, è una questione seria. È sicuro che sia vero?" Disse con un tono grave Huangji Wuyu, la sua espressione cambiò completamente.


Anche l'espressione di Qu Fengyi era diventata cupa. "Sembra completamente assurdo! Spadaccino Xuanyuan, farà meglio a non dire assurdità quando si parla di una questione così sconvolgente come questa!"
"Il nuovo marito della piccola Imperatrice Demoniaca... il nuovo Imperatore Demoniaco dell'Illusory Demon Realm?!" L'espressione di Ye Meixie era diventata spaventosamente sinistra mentre fissava Yun Che. La notizia sembrava troppo oltraggiosa per essere vera e non c'era nulla che collegasse Yun Che alla piccola Imperatrice Demoniaca o all'Imperatore Demoniaco. Tuttavia era stato Xuanyuan Wentian a dirlo, se non avesse avuto abbastanza sicurezza in questa informazione, come avrebbe osato fare una dichiarazione così scioccante di fronte a tutti gli eroi del regno.
Se gli altri tre capi dei Luoghi Sacri avevano reagito in questo modo, si poteva immaginare come tutti gli altri avessero reagito.
L'espressione di Feng Hengkong cambiò nuovamente, non poteva descrivere a parole lo shock che provava. Guardava Yun Che in modo completamente diverso.


"Cognato, è... vero?" I denti di Xia Yuanba avevano già iniziato a battere mentre lo diceva. Il fatto che l'identità di Yun Che come 'demonÈ fosse stata già rivelata lo mettevano già in pessime condizioni, ma ora che era anche l'Imperatore Demoniaco... questo avrebbe reso la situazione ancora più disperata!


Il Maestro Spirituale Ancient Blue avrebbe potuto ancora parlare in sua difesa se fosse stato solo il figlio di Yun Qinghong, ma se fosse stato davvero il nuovo "Imperatore Demoniaco", allora anche se avesse avuto un coraggio diecimila volte superiore, il Maestro Spirituale non avrebbe osato dire una sola parola per Yun Che... e probabilmente perfino lui l'avrebbe considerato un nemico.


L'atmosfera nell'Arena del Dio del Mare cambiò mentre Xuanyuan Wentian si voltava e si avvicinava lentamente a Xiao Yun. Disse con un tono cupo e risoluto: "Questa questione non riguarda solo l'identità di una sola persona, ma la sicurezza dell'intero continente del Cielo Misterioso. In quanto capo della regione della Potente Spada Celestiale, come oserei mentire o esagerare quando si parla di una questione del genere?!"


"Xiao Yun, Yun Che si è sposato con la piccola Imperatrice Demoniaca nella città imperiale sette mesi fa?" Chiese Xuanyuan Wentian.


"Sì..." Rispose stordito Xiao Yun.


WOOOW!!


Anche se era stata una semplice risposta, aveva confermato la posizione scioccante di Yun Che.


Xuanyuan Wentian sorrise lievemente e annuì: "Molto bene. Lascia che te lo chieda di nuovo. Yun Che non ha più di ventitré anni d'età ed è stato nel Regno Demoniaco Illusorio solo per un brevissimo periodo di tempo, quindi la sua posizione e la sua età non corrispondono assolutamente alla piccola Imperatrice Demoniaca. Quindi perché l'ha sposato?"


Xiao Yun rispose: "A Yun Che è stata donata la stirpe dell'Imperatore Demoniaco... dal Divino Spirito del Corvo Dorato... Quindi poteva continuare la stirpe del clan dell'Imperatore Demoniaco... insieme alla piccola Imperatrice Demoniaca..."


"Cosa?" I membri dei Luoghi Sacri sussultarono di nuovo mentre i loro volti impallidivano ulteriormente. Naturalmente sapevano che cosa significasse.


Ora che l'identità di Yun Che era stata pienamente confermata insieme al fatto che possedeva il sangue del Corvo Dorato... Inoltre la sua posizione come nuovo Imperatore Demoniaco era stata concessa dal Divino Spirito dell'Illusory Demon Realm!
"Quindi ora capite tutti la situazione?" Proclamò con voce tonante Xuanyuan Wentian. "Yun Che non è solo un demone dell'Illusory Demon Realm, è anche il giovane patriarca della famiglia Yun ed è uno dei due Imperatori Demoniaci. Inoltre questa posizione gli è stata concessa personalmente dal Divino Spirito dell'Illusory Demon Realm!"


"Dopo che la piccola Imperatrice Demoniaca è salita al trono, ha mandato molteplici trasmissioni del suono al continente del Cielo Misterioso. Ogni messaggio giurava di bagnare nel sangue i Quattro Grandi Luoghi Sacri e fare scorrere fiumi di sangue nel continente del Cielo Misterioso! Non sono stato solo io a sentirli! Il Sacro Imperatore, l'Egemone dei Mari e il Monarca Celeste possono testimoniarlo tutti! Per questo i nostri Quattro Grandi Luoghi Sacri devono stare sempre in guardia contro l'Illusory Demon Realm. Inoltre Yun Che è tornato nel continente del Cielo Misterioso solo un mese dopo essersi sposato con la piccola Imperatrice Demoniaca. Quindi è facile capire quale sia il suo scopo!"


Xuanyuan Guxing era di fronte a Xiao Yun e puntò un dito verso Yun Che ruggendo: "Non eri contento di startene nel Regno Demoniaco Illusorio come suo Imperatore Demoniaco e hai scelto di tornare nel continente del Cielo Misterioso! Quali sono le tue intenzioni?! Parla!!"


"umpf! Perché dobbiamo sprecare tempo con questa follia! Il nostro continente del Cielo Misterioso e l'Illusory Demon Realm sono incompatibili come il fuoco con l'acqua, dev'essere tornato con cattive intenzioni!" Gridò con voce tesa Xuanyuan Guyun. "Chi avrebbe pensato che questa canaglia diventata nota nel continente del Cielo Misterioso fosse l'imperatore dei demoni dell'Illusory Demon Realm! Se non fosse stato per il mio Lord Spadaccino che ha rivelato la sua identità e il suo piano malvagio, le conseguenze sarebbero state inimmaginabili!"


"Yun che, canaglia!" Tuonò il Monarca Celeste Ye Meixie con uno sguardo pieno di rabbia: "Ah, no dovrei chiamarti Imperatore Demoniaco dell'Illusory Demon Realm! Sei davvero un uomo dalle mille sorprese!"


"Questo è assolutamente assurdo!" L'Egemone dei Mari Qu Fengyi si infuriò, il suo sguardo era rabbioso e assassino. "E pensare che il mio Palazzo Supreme Ocean ha invitato personalmente il nuovo Imperatore Demoniaco dell'Illusory Demon Realm... Questo ha macchiato il nome del mio Luogo Sacro! Yun Che, volevi cercare il luogo sacro del mio Palazzo Supreme Ocean a tutti i costi! Qual era il tuo vero intento? Stavi pianificando qualcosa di malvagio?!"


Il Maestro Spirituale Ancient Blue si riprese dallo shock solo in quel momento. Guardò Yun Che e Xia Yuanba per poi sospirare. Dopodiché alzò la testa e non disse altro.


"Yun Che, parla! Che trama stai cercando di fomentare nel continente del Cielo Misterioso?! Se parlerai ora, potremo comunque garantirti una morte indolore!" Stridette il Venerabile Zi del Palazzo Supreme Ocean.


Anche la voce di Feng Ximing risuonò: "Yun Che! Il nostro setta della Divina Fenice ti ha sempre trattato con sincerità! Per risolvere l'ostilità che c'è tra noi, ci siamo arresi più e più volte sottomettendoci alle tue richieste... ma non ci saremmo mai immaginati che fossi un demone malvagio e rapace! D'ora in avanti il nostro setta della Divina Fenice sarà il tuo eterno nemico! Non ci riconcilieremo mai con te!"


"Sta zitto!" Questo grido provocò il rimprovero furioso di Feng Hengkong, che era ancora sconvolto. Inspirò profondamente, ma non riuscì a smettere fi tremare. Il suo sguardo puntò di nuovo sul volto mortalmente pallido di Feng Xue'er: "Xue'er, cosa succede... questo..."


"Il fratellone Yun... non è una cattiva persona... non può essere una cattiva persona..." Mormorò Feng Xue'er con un tono stordito.


"Yun Che, cos'hai da dire ora?!"


"Se non fosse stato per lo Spadaccino Xuanyuan ne saremmo ancora tutti all'oscuro e avremmo lasciato che l'imperatore dei demoni vagasse per il continente del Cielo Misterioso!"


"L'Illusory Demon Realm è davvero una terra orribile popolata da demoni. Sono nemici del nostro continente del Cielo Misterioso da generazioni. Eppure Yun Che, in quanto imperatore dell'Illusory Demon Realm, sei comunque tornato qui. Come puoi non tramare qualcosa?! Dovremmo catturarlo immediatamente e costringerlo a parlare... costringerlo a dirci tutte le sue trame!"


"Ben detto!"


"Demone dell'Illusory Demon Realm, Yun Che, le tue trame sono state rivelate e non puoi più nasconderti! Quindi perché non ti arrendi senza lottare!"


Le voci frenetiche della folla bombardarono Yun Che da ogni lato. Nel momento in cui le etichette "demone" e "Imperatore Demoniaco" gli erano state affibbiate, aveva aumentato la "rabbia" della folla. Mentre si infuriavano, una sensazione molto rara, quella dell'unità contro un comune nemico, fu sollecitata.


Sembrava che Yun Che fosse un colpevole malvagio e orribile che nemmeno il cielo potesse tollerare, un colpevole che non poteva essere perdonato da tutto il continente del Cielo Misterioso.


Non perché avesse fatto nulla, al contrario aveva salvato la Nazione Ventoblu ed era stato ammirato e idolatrato da innumerevoli giovani praticanti del mistero del paese... ma tutto la sua reputazione era stata rovinata dal semplice fatto che era un demone, un "Imperatore Demoniaco".


Ruggiti, maledizioni velenose, rimproveri furiosi, interrogazioni dure... questi rumori lo travolsero come uno tsunami. Forse qualcun altro, anche se fosse stato un Monarca, sarebbe crollato e si sarebbe sentito avvilito. Yun Che però non si sentiva affatto abbattuto. Il suo sguardo rimase limpido e calmo e anche il suo battito cardiaco era rimasto regolare. Sembrava un mero osservatore in disparte nonostante fosse nel proverbiale occhio del ciclone.


Si ricordò della sua vita nell'continente Nuvola Azzurra. Era stato riconosciuto come il nemico pubblico di tutto il territorio ed ogni organizzazione nel territorio voleva il suo sangue... Da un virtuoso dottore che aveva salvato vite, si era trasformato in un diavolo capace di avvelenare diecimila persone senza esitare.


Sembrava che il fato stesse tornando a quell'epoca.


"Yun Che, il tuo silenzio può essere considerato solo come un tacito assenso."


In confronto agli altri, Huangji Wuyu era chiaramente molto più calmo e composto. Osservò in silenzio i cambiamenti nell'espressione e notare la calma di Yun Che lo scioccò profondamente: "A parte la tua identità, sono profondamente curioso di una cosa, come sei arrivato nel continente del Cielo Misterioso? E come sei riuscito a sfuggirci? Che tu abbia contato sul potere del tuo maestro 'il vecchio Duotian'?"


Queste parole accesero subito delle discussioni. La gente si era ricordata del maestro di Yun Che, la persona che si diceva potesse trascendere il cielo.


"Fratello Huangji, questa è davvero una domanda eccellente!" Xuanyuan Wentian intervenne subito. Non continuò immediatamente, ma si rivolse verso il Monarca Celeste Ye Meixie: "Fratello Ye, pochi mesi fa, il suo onorabile Quindicesimo Anziano Ye Shi è morto per mano di un uomo vestito di nero, vero? Inoltre è stato ucciso da piccole lingue di fiamme.
Quell'uomo vestito di nero ha detto di essere il maestro di Yun Che e si è presentato come 'Duotian'. Per questo avete smesso di attaccare, così la famosa Sala Sun Moon Divine non ha avuto altra scelta se non ritirarsi e non insistere ulteriormente. È stato dopo quell'episodio che sono riemerse voci del vecchio Duotian che aveva dominato il cielo e la terra diecimila anni fa e che ha ottenuto la divinità... Vero?"


"Esatto." Rispose annuendo lievemente Ye Meixie.


"Ahahahahah." Xuanyuan Wentian alzò la testa al cielo mentre rideva fragorosamente: "La Sala Sun Moon Divine è uno dei Quattro Grandi Luoghi Sacri che ha dominato il continente del Cielo Misterioso per diecimila anni, eppure siete stati ingannati da questa canaglia dell'Illusory Demon Realm.
Avete perso anche un Anziano e molti protettori per niente. Questo è tragicomico... Sapevate che questo cosiddetto 'Vecchio Duotian' non esiste nemmeno? È qualcosa che Yun Che si è inventato per ingannare tutti. Un inganno che ha usato per proteggersi!"


"Cosa?" L'espressione di Ye Meixie e di tutti gli altri Anziani della Sala Sun Moon Divine cambiarono. "Spadaccino Xuanyuan, sta dicendo la verità?"


"Naturalmente!" Xuanyuan Wentian stese il palmo e avvicinò Xiao Yun che era a dieci passi di distanza da lui: "Xiao Yun, dillo al capo della Sala Sun Moon Divine. Sei mesi fa, nella Regione del Ghiaccio Estremo localizzato nella parte nord della Nazione Ventoblu, chi era esattamente l'uomo vestito di nero che ha ucciso il quindicesimo Anziano Ye Shi e si è presentato come 'Duotian'?"


Yun Che rispose nuovamente: "Era... Yun Che..."


La folla entrò in tumulto mentre Ye Meixie si accigliava. Nella Sala Sun Moon Divine, il Nono Anziano Ye Guying gridò all'improvviso: "Non può essere vero! Quando sono stato lì quell'uomo vestito di nero era rimasto accanto a Yun Che costantemente da quando aveva fatto la sua comparsa. Quindi com'era possibile..."


"Eheheheh, Anziano Guying, non c'è bisogno di agitarsi." Disse con una lieve risata Xuanyuan Wentian. "Come può un uomo onesto e retto come lei riconoscere le astuzie e gli inganni di Yun Che? Xiao Yun, lascia che ti chieda questo di nuovo. Qual era l'identità dello 'Yun ChÈ che era accanto all'uomo vestito di nero allora?"


"Ero io... Yun Che mi ha fatto travestire da lui..."


Ye Guying rimase senza parole dopo aver sentito queste parole.


"Allora che dire del fuoco che ha ucciso l'Anziano Ye Shi? Puoi spiegare anche questo continuò a chiedere Xuanyuan Wentian.


"Era un tipo di fiamma unica... che Yun Che ha preparato quattro ore in anticipo... Può usarla una volta... entro un breve periodo di tempo..."
Questa era la spiegazione noncurante che Yun Che aveva dato a Xiao Yun riguardo alle fiamme di ghiaccio. Ora che era controllato, Xiao Yun la recitò quasi parola per parola.
"Come hai osato!" Ye Meixie ruggì per la rabbia, colto dall'impulso di assassinare Yun Che, poteva trattenersi a stento dal precipitarsi verso di lui e schiacciarlo. Un Anziano della sua Sala Sun Moon Divine era morto in modo terribile, ma aveva potuto solo stringere i denti e sopportare a causa di questo "Vecchio Duotian".
Si poteva dire che fosse uno degli insulti più vergognosi che avesse mai subito la Sala Sun Moon Divine negli ultimi diecimila anni. Ma nessuno si sarebbe immaginato che fosse tutto un imbroglio... e la sua famosa Sala Sun Moon Divine era stata completamente raggirata da Yun Che!


Il giovane maestro Ye Xinghan era ancora più infuriato mentre stringeva i denti con furia. Ebbe la sensazione che il suo petto stesse per scoppiare mentre ruggiva con voce roca: "Grande Anziano, catturi questo animale, presto! Voglio ucciderlo io stesso!!"


"Giovane Maestro, per favore mantenga la calma. Non c'è bisogno di infuriarsi." Disse con un lieve sorriso Xuanyuan Wentian. "Non è stata solo la Sala Sun Moon Divine ad essere raggirata dai suoi inganni.
Praticamente tutto il mondo del profound gli ha creduto. Ora però questa canaglia è stata smascherata completamente e il suo cosiddetto maestro su cui contava alla fine era una menzogna. Può scordarsi di sfuggirci dato che tutti gli esperti del continente sono radunati qui oggi, quindi non c'è bisogno che il giovane maestro della sala si arrabbi così tanto."


"E per quanto riguarda il metodo che ha usato per viaggiare fino a qui..." Xuanyuan Wentian diede un'occhiata a Yun Che con indifferenza per poi continuare. "Naturalmente ha usato lo stesso metodo che Yun Qinghong e sua moglie hanno usato ventisei anni fa. Ha usato un artefatto spaziale proibito della famiglia Yun chiamato 'Anello Space Splitting'!"


"Anello Space Splitting? Ah, allora è così." Huangji Wuyu annuì lievemente, ma sembrò ancora avere dei sospetti. "È il giovane patriarca della famiglia Yun e il nuovo Imperatore Demoniaco. Quindi è sicuramente ragionevole che usi lo stesso artefatto proibito che Yun Qinghong e sua moglie hanno usato in passato."


Yun Che: "...?"


"Riflettendoci, questa questione è davvero piuttosto bizzarra." Disse senza fretta Xuanyuan Wentian. "Dato che il cosiddetto maestro di Yun Che era una farsa, allora com'è sopravvissuto nell'Arca Primordiale Misteriosa tutti quegli anni fa? Ho fatto a Xiao Yun la stessa domanda e ho scoperto che dopo che l'Arca Primordiale Misteriosa è scomparsa, per qualche strano motivo è capitata nel Regno Demoniaco Illusorio.
Quindi questo ha permesso a Yun Che di riunirsi con la sua famiglia e ha anche compiuto molte imprese per la famiglia imperiale Illusory Demon. Dopodiché il Divino Spirito gli ha donato la stirpe dell'Imperatore Demoniaco ed è diventato il nuovo imperatore... Tsk, tsk, questo piccolo ladro ha scelto di non rimanere nel Regno Demoniaco Illusorio a fare l'imperatore, invece ha preso in prestito il potere dell'Anello Space Splitting per tornare nel continente del Cielo Misterioso!
Temo che nemmeno un bambino di tre anni non crederebbe che non abbia alcun intento malvagio dato che è tornato!"


"Ma ora che tutto è stato svelato ed è caduto nelle nostre mani, come possiamo lasciarlo tornare vivo?!"


Yun Che non disse una sola parola mentre osservava freddamente Xuanyuan Wentian, aggrottava lievemente le sopracciglia... era strano! Xiao Yun era uno dei pochissimi che sapevano dell'esistenza dell'Arca Primordiale Misteriosa, quindi logicamente Xuanyuan Wentian dovrebbe sicuramente sapere già che l'arca era in possesso di Yun Che, ma perché l'aveva tenuto nascosto?


Che fosse...


Yun Che alzò le sopracciglia all'improvviso mentre il suo sguardo si incupiva. In quel momento capì perché Xuanyuan Wentian aveva scelto di non sottrargli lo Specchio del Samsara in segreto mentre nascondeva la questione dagli altri Luoghi Sacri. Aveva capito perché aveva scelto di "punirlo" di fronte a tutti gli eroi del regno...
                                


                                



