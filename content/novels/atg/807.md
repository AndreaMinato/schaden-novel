---
weight: 807
title: Capitolo 807 – Jasmine la Sanguinaria (3)
pubDate: 2025-02-03T07:52:46.875Z
tags:
    - atg
---


<em>Capitolo regolare,
6 Capitoli in coda, 0/10,
da editare,
-Schadenfreude</em>


"...Esatto, ha lo Specchio del Samsara." Era inutile nasconderlo ormai. Xuanyuan Wentian non si aspettava che il piano che aveva escogitato meticolosamente si sarebbe rovinato all'ultimo. Inoltre non si sarebbe mai immaginato che il motivo di questo fallimento sarebbe stato a causa di Yun Che!


Si riempì di odio... eppure non sapeva se avrebbe dovuto odiare Yun Che o sé stesso per aver fatto un errore di valutazione.


"E durante questi venti anni, è sempre stato con lui." Disse Xuanyuan Wentian con odio aggrottando le sopracciglia. "Nessuno si sarebbe aspettato che ventitré anni fa, prima che la coppia tornasse nel Regno Demoniaco Illusorio, avrebbe lasciato lo Specchio del Samsara con Yun Che. Quando è tornato nel Regno Demoniaco Illusorio e ha sposato la piccola Imperatrice Demoniaca, non solo la piccola Imperatrice Demoniaca non ha chiesto che lo restituisse, gliel'ha anche dato come dono di nozze... è ancora nelle sue mani."


I membri dei Quattro Grandi Luoghi Sacri osservarono Yun Che con occhi diversi. Anche Huangji Wuyu e Qu Fengyi che avevano evitato di guardare direttamente Yun Che, ora avevano gli sguardi fissi su di lui.


"In tal caso è davvero eccellente." Sogghignò Ye Meixie per poi alzarsi e avvicinarsi lentamente a Yun Che. Le sue azioni fecero reagire la gente degli altri tre Luoghi Sacri, ma fortunatamente Ye Meixie fece solo quattro passi per poi girarsi verso Xuanyuan Wentian e dire con un'espressione impassibile: "Spadaccino Xuanyuan, ho cambiato idea riguardo alla gestione di Yun Che. A parte il fatto che è un demone, non sembra avere alcuna ostilità nei confronti della regione della Potente Spada Celestiale. Tuttavia lui e la nostra Sala Sun Moon Divine ha una grande ostilità nei suoi confronti! Forse sarebbe meglio che lo portassi con me nella Sala Sun Moon Divine."


"Sbagliato!"


L'Egemone dei Mari Qu Fengyi, che era rimasta in silenzio finora, avanzò gradualmente. La sua espressione era gelida come il ghiaccio. Si era fermata alla stessa distanza che c'era tra Yun Che e Ye Meixie. "Che si sia dimenticato di chi è questo territorio? Dato che è stato catturato dal mio Palazzo Supreme Ocean, naturalmente dovrebbe essere a disposizione del mio Luogo Sacro. Perché c'è bisogno di sprecare tempo a trasportarlo nella regione della Potente Spada Celestiale o nella Sala Sun Moon Divine?!"


"..." Huangji Wuyu sorrise ma non disse nulla. Tuttavia aveva fatto trenta passi dietro Yun Che e la sua aura nebbiosa come fumo era fissa su Yun Che.


Quattro figure, tutti grandi Maestri al pinnacolo del continente del Cielo Misterioso, al momento circondavano Yun Che, un giovane che a stento aveva compiuto più di vent'anni.


Inoltre tutti e quattro erano ad una distanza precisa... Se uno di loro si fosse mosso, gli altri tre avrebbero reagito all'istante.


"Ahahahah!" In tutta la storia del continente del Cielo Misterioso, Yun Che forse era il solo a parte Ye Mufeng a ricevere un trattamento del genere da parte dei capi dei Luoghi Sacri. Tuttavia non mostrò alcuna paura e iniziò a ridere sarcastico: "Come mi aspettavo dai Quattro Grandi Luoghi Sacri! Solo per uno Specchio del Samsara, le vostre espressioni serie sono diventate così orribili!"


I quattro capi rimasero impassibili. Avevano tutti più di mille anni, i loro volti non sarebbero arrossiti solo per qualche osservazione sarcastica. La loro concentrazione era fissa sugli altri tre.


L'espressione di Xuanyuan Wentian cambiò, ma alla fine sospirò internamente per poi rilassarsi: "Non dovreste biasimarmi per averlo nascosto. Naturalmente tutti desiderano un oggetto come lo Specchio del Samsara. Anche voi avreste fatto la stessa cosa. Tuttavia ora che siamo arrivati a questo punto, se permettessimo ad un mero Specchio del Samsara rovinasse i nostri rapporti, non diventeremmo gli zimbelli del mondo intero?"


"Allora? Lo Spadaccino Xuanyuan ha qualche opinione al riguardo?" Rispose con un tono ostile Ye Meixie.


L'espressione di Xuanyuan Wentian non cambiò mentre rispondeva: "Che ne dite di fare così, dato che questo è il Palazzo Supreme Ocean, dovremmo imprigionare Yun Che qui, ottenere lo Specchio del Samsara per poi svelarne i segreti insieme."


Huangji Wuyu, Qu Fengyi e Ye Meixie si scambiarono uno sguardo e rifletterono per un po' per poi annuire allo stesso tempo: "Allora lo accetteremo temporaneamente. Tuttavia se qualcuno prova a rubare lo Specchio del Samsara, allora non biasimatemi se sarò scortese!"


Stavano parlando a voce molto bassa, rendendo difficile alle persone attorno sentirli. Tuttavia Yun Che sentì chiaramente tutto e iniziò a ridere freddamente: "Ottimo idea. Nonostante tutti stiate puntando all'oggetto di un'altra persona, lo fate sembrare così morale, naturale, come se l'oggetto appartenesse a voi. I cosiddetti maestri dei Luoghi Sacri sono davvero persone prive del minimo pudore."


"Ahahahah." Ye Meixie rise fragorosamente: "Puoi parlare quando vuoi. Dopo non avrai più l'occasione di parlare nemmeno se volessi!"


Proprio quando Yun Che stava per rispondere, sentì un'aura familiare che possedeva una traccia di estraneità. Quest'aura gli fece tremare il cuore, ma allo stesso tempo tutta la sua rabbia, il suo odio, la sua preoccupazione svanirono.


Tutti i problemi sembrarono svanire.


Non si disturbò più a parlare con Ye Meixie, si girò e disse: "La regione della Potente Spada Celestiale ha causato la morte di mio nonno e ha quasi ucciso i miei genitori. Inoltre questo ha quasi fatto estinguere la famiglia di Xiao Yun! Anche la Sala Sun Moon Divine è stata complice e il loro Ye Xinghan ha provato ad uccidermi e senz'altro mi vendicherò di lui. Perciò ho già un'ostilità irriconciliabile con la regione della Potente Spada Celestiale e la Sala Sun Moon Divine."
"Sacro Imperatore del Santuario Absolute Monarch dài molto valore a Yuanba ed è anche disposto a prestargli la sua Divina Arca. Perciò nei suoi confronti porto ancora un po' di rispetto e gratitudine. Per quanto riguarda l'Egemone dei Mari del Palazzo Supreme Ocean, avete tutti protetto il Nido Diabolico Moon Slaughter da generazioni e questo è lodevole. Inoltre mi avete permesso di entrare nel Nido Diabolico Moon Slaughter, quindi ho anche un certo grado di gratitudine nei vostri confronti..."


L'espressione di Qu Fengyi si irrigidì: "Yun Che, speri stupidamente che ti perdoni?"


"Perdonare? Eheh..." Yun Che era freddo e duro: "Non ho alcuna ostilità con il Palazzo Supreme Ocean, quindi perché dovrei chiedere perdono? Quando sono entrato nel palazzo, l'Egemone dei Mari che ho visto era maestoso. Ora vedo solo un'espressione spietata e orribile piena di avidità. Se qualcuno dovesse perdonare, dovrei essere io a farlo!"


"Vuoi morire!" L'espressione di Qu Fengyi divenne cupa e lo spazio di fronte a lei si distorse vigorosamente.


"Perché dovresti essere arrabbiato?" Huangji Wuyu alzò la mano e rise: "Yun Che, dato che hai riportato lo Specchio del Samsara nel continente del Cielo Misterioso, allora dobbiamo prenderlo ad ogni costo. Nelle mani dei demoni sarebbe uno spreco di un tesoro celeste. Tuttavia non devi preoccuparti troppo. Dopo che consegnerai lo Specchio del Samsara e avremo distrutto la tua coltivazione... Posso garantire la tua sicurezza per Yuanba."


"Davvero? Allora dovrei davvero ringraziarti per la tua magnanimità!" Mormorò Yun Che gelidamente. Non si illudeva più che Huangji Wuyu e Qu Fengyi cambiassero idea. Così li guardò per poi dire con una voce ancora più fredda. "Huangji Wuyu, Qu Fengyi, ricordate ogni parola che avete detto oggi!"


Prima si riferiva ancora a loro come Sacro Imperatore ed Egemone dei Mari, ora li stava chiamando direttamente per nome.


"Inoltre, Xuanyuan Wentian e Ye Meixie! Io, Yun Che, sono una persona che ripaga le gentilezze che mi sono state fatte e che si vendica! Spero per voi che non lo rimpiangerete!"


"Ahahahahahah..." Ye Meixie rise istericamente: "Sei in trappola, eppure parli ancora con così tanta arroganza. Io sono vissuto per quasi duemila anni, però non ho mai visto qualcuno così arrogante. Non so nemmeno come scrivere la parola 'rimpianto'. Vorrei davvero sapere come mi faresti sentire rimpianto, userai il tuo maestro, il 'Vecchio Duotian'? Ahahah!"


Yun Che rispose con noncuranza: "In effetti non è il Vecchio Duotian, tuttavia sembra che non abbiate ancora scoperto chi sia il mio maestro. Non temete... che il mio maestro sia molto più forte del Vecchio Duotian?"


"Eheheheh..." Anche Xuanyuan Wentian iniziò a ridere: "Yun Che, ho sempre pensato che fossi particolarmente astuto, ma non avrei mai pensato che il tuo punto forte fosse dire ridicole assurdità. Anchese non so chi sia il tuo maestro, se lo incontrassi un giorno, visto che il suo discepolo mi ha riportato lo Specchio del Samsara, potrei considerare... di lasciarlo morire sotto la mia spada."


"Umpf, solo tu?!"


Risuonò la voce gelida di una ragazza, accompagnata da uno sbuffo freddo. Erano solo due parole, eppure tuonarono nelle orecchie di capi dei Luoghi Sacri.


nonostante la voce fosse penetrata nei loro cuori, non capirono da dove proveniva il suono, né avevano individuato l'aura della proprietaria della voce... Pareva che fosse provenuta da un fantasma e tutti i capi dei Luoghi Sacri rabbrividirono!


"Chi è? Chi va là?!"


"Chi sta parlando?!"


Gridarono allo stesso tempo i quattro. La loro aura si agitò e rilasciarono i loro sensi spirituali. Questa improvvisa reazione scioccò tutte le persone attorno.


"Chi sta cercando di prendersi gioco di noi qui?" Xuanyuan Wentian sondò un raggio di diversi chilometri, ma non individuò una sola aura. In quanto supremo esperto nella via della spada e una figura al pinnacolo del continente del Cielo Misterioso, nessuno poteva sfuggire alla sua percezione spirituale. Tuttavia quando aveva sentito la voce della ragazza, gli si erano rizzati i capelli.


"Esci fuori!"


Gridò Xuanyuan Wentian e l'ambiente attorno fu ricoperto da un'aura di spada. Si formarono migliaia di buchi a mezz'aria. In quel momento i quattro sembrarono individuare qualcosa e guardarono Yun Che. Le loro espressioni si irrigidirono.


Era apparsa una piccola figura rossa di fronte a Yun Che... No, avevano visto chiaramente che questa persona era apparsa dal nulla... camminando lentamente. Il suo vestito rosso fluttuava gentilmente come petali di fiori.


In seguito alla sua comparsa, l'intera Arena del Dio del Mare si ammutolì. Anche se il respiro di tutti era in sospeso. Sembrava che ogni cosa nel mondo si fosse bloccata nel momento in cui era apparsa.


Era piccola e non sembrava avere più di dodici-tredici anni. Tuttavia era estremamente bella... dai lineamenti delicati e raffinati, rendeva incapaci le persone di distogliere lo sguardo da lei. Inoltre non potevano credere a ciò che stavano vedendo.


La sua bellezza non toglieva il fiato come quella di Feng Xue'er, che era una presenza da sogno. Sembrava invece che potesse incantare l'anima. Il suo abito rosso e i suoi capelli scarlatti all'altezza della sua vita la facevano sembrare ancora più misteriosa e attraente.


Tutti i presenti qui erano coltivatori del continente del Cielo Misterioso e possedevano una forza mentale irremovibile e tenace. Non avevano mai provato desiderio per delle ragazzine, Tuttavia stavano fissando storditi questa giovane vestita di rossi, una forte passione si accese nei loro cuori e nella zona sotto i loro addomi. La loro determinazione stava collassando a causa dei loro desideri bestiali... Alcuni di loro dalla volontà leggermente più deboli, non poterono trattenersi dall'avanzare mentre i loro sguardi mostravano lussuria. Se avessero potuto prendere questa bellissima ragazza così attraente da fare perdere loro il controllo, anche se avessero perso tutta la loro reputazione e fossero morti lì, sarebbero stati disposti a farlo.


Tuttavia, quando videro i suoi occhi, tutta la passione che possedevano sembrava essere stata lavata via dalle acque di lago più gelide, scomparendo e lasciando solo profondo orrore e shock.


Erano un paio di occhi rossi... come il sangue.


Prima di incontrarla, nessuno avrebbe osato credere che una ragazza di soli dodici-tredici anni possedesse un tale fascino.


Non si sarebbero mai immaginati nemmeno che avrebbe anche emanato una sensazione così pericolosa e fredda.


"Jasmine, ci sei... riuscita?!" Gridò agitato Yun Che.


Proprio quando Jasmine aveva spiegato, il suo corpo era nato dalla sua anima. La Jasmine davanti ai suoi occhi era proprio uguale alla Jasmine con cui era familiare. In termini di aspetto, non c'era alcuna differenza con quella del passato.


La sola differenza era che la loro connessione mentale e tra le loro vite era stata tagliata e non poteva più sentire la sua presenza o le sue emozioni.


Nonostante fosse un po' deluso e riluttante, provava gioia per il fatto che Jasmine avesse ritrovato la libertà.


Non solo ci era riuscita, la quantità di tempo che ci era voluta era molto più corta di quanto si aspettasse.


"Quando la Conferenza della Spada Diabolica è iniziata, ero già qui." Disse Jasmine. "A causa del fisico del Dio Drago e del potere del Dio dell'Ira, la tua vitalità supera di gran lunga quella di un normale essere umano, questo ha ridotto la quantità di tempo necessaria a ricostruire il mio corpo... Altrimenti mi sarei persa questo spettacolo!"


Dopo aver detto queste parole, Jasmine strinse gli occhi e rilasciò un intento omicida che sembrava provenire dalle profondità dell'inferno. Alzò la mano e guardò il suo palmo bianco come la neve per poi mormorare: "Sono passati sette anni... le mie mani non si sono macchiate di sangue per così tanto tempo."
                                


                                



