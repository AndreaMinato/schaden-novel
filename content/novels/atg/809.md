---
weight: 809
title: Capitolo 809 – Jasmine la Sanguinaria (5)
pubDate: 2025-02-03T07:52:46.876Z
tags:
    - atg
---


<em>CAPITOLO SPONSORIZZATO, ringraziamo Fabio!
4 Capitoli in coda, 0/10,
da editare,
-Schadenfreude</em>


I tonfi dei cadaveri che cadevano a terra erano così forti da fare palpitare il cuore. Un'atmosfera inquietante calò sull'Arena del Dio del Mare e una paura indescrivibile sembrò diffondersi freneticamente come una pestilenza.


Erano rimasti tutti senza parole. La paura e lo shock facevano strabuzzare gli occhi della gente.


I Monarchi avevano un corpo duro come la roccia e possedevano anche una potentissima vitalità. Anche se i loro corpi fossero stati fatti a pezzi, potevano mantenere un breve periodo di coscienza e la loro Energia Misteriosa sarebbe scomparsa solo dopo un po'.


Quando i cadaveri dei tre Custodi della Spada caddero, ci fu solo un silenzio spettrale. Sia la loro vitalità che l'Energia Misteriosa erano scomparse completamente i corpi giacevano come sei pozze di fango mischiato a sangue. Guardandoli, nessuno avrebbe creduto che erano i tre Custodi della Spada che regnavano nel continente del Cielo Misterioso.


"Ahh... Ahhh... ahhhhh..." Xia Yuanba non riusciva a chiudere la sua bocca spalancata ed emetteva dei sussulti tremolanti. Dietro di lui, i Maestri Spirituali si erano dimenticati perfino di trattenerlo. Nel profondo dei loro occhi si poteva vedere un forte terrore... e un'incredulità che non avevano mai provato in tutta la loro vita.


Nonostante uccidere un Signore in un istante fosse scioccante, un Monarca di alto livello era capace di farlo.


Tuttavia massacrare un vero Monarca in un istante era qualcosa di cui nemmeno i guerrieri al pinnacolo dell'Illusory Demon Realm avevano mai sentito parlare.


Proprio di fronte ai loro occhi però, non solo erano stati uccisi dei normali Monarchi, ma persone al decimo livello del Stadio Sovrano Misterioso che potevano guardare il resto del mondo con arroganza!


Inoltre erano in tre!!


Questa era una forza di gran lunga superiore a ciò che potevano comprendere o immaginare! Era un livello di cui non si parlava nemmeno nelle loro più antiche leggende, né nelle loro più ridicole fantasie.


Tuttavia, una scena del genere era apparsa proprio di fronte ai loro occhi... ed era stata una ragazzina di circa dodici o tredici anni a causare un massacro del genere!


"Im... impossibile... dev'essere... un incubo...2


Un pezzo del corpo di un Custode della Spada atterrò proprio di fronte a Xuanyuan Wendao. Guardò il cadavere e la spada rotta ai suoi piedi mentre il suo viso impallidiva per il terrore.


Nonostante la forza complessiva della regione della Potente Spada Celestiale era inferiore agli altri tre Luoghi Sacri, possedevano quattro Monarchi di decimo livello e questo era ciò di cui andavano più fieri. Tuttavia i tre erano morti in un istante... Questo avrebbe senza dubbio danneggiato la loro reputazione e la loro forza.


"Pa... padre." Ye Xinghan barcollò per andare dietro a Ye Meixie, cercando di trovare un rifugio sicuro per la paura. Tuttavia scoprì che Ye Meixie si era raggelato e le sue mani stavano tremando lievemente.
Jasmine, che aveva causato tutto questo, sembrava ancora indifferente come prima. Non guardò nemmeno i corpi dei tre Custodi della Spada. Pareva che le persone morte per mano sua non fossero grandi coltivatori del continente del Cielo Misterioso, ma formiche insignificanti... E per Jasmine in effetti era vero.


Guardò Xuanyuan Wentian e camminò lentamente verso di lui.


I suoi passi erano lievi e lenti, ma più si avvicinava e più il cuore di Xuanyuan Wentian avrebbe palpitato con ferocia. Sentiva un terrore mai sentito prima vedendo i suoi occhi fissi su di lui. Sembrava che un demone dormiente fosse stato ridestato e stesse ringhiando ed espandendosi.


"Sei Xuanyuan Wentian?" Chiese freddamente Jasmine.


"Chi... sei tu?" Xuanyuan Wentian fece del suo meglio per rimanere composto in quanto capo di un Luogo Sacro, ma sotto lo sguardo di Jasmine la sua voce tremava e i muscoli del suo volto stavano fremendo incontrollabilmente.


Era una persona che dominava il mondo ed era uno degli impareggiabili capi dei Luoghi Sacri del continente del Cielo Misterioso. Non si sarebbe mai sognato che lo sguardo innocente di una ragazza lo avrebbe terrorizzato così tanto.


"Sono la maestra di Yun Che." Il viso niveo di Jasmine, che era ancora più delicato di quello di una bambola, rivelò fredda derisione: "Non hai appena menzionato che avresti fatto morire il maestro di Yun Che sotto la tua spada? Ora che sono qui, come farai morire una principessa come me sotto la tua spada?"


Dopo aver sentito queste parole, tutti i nervi di Xuanyuan Wentian si tesero. Anche Huangji Wuyu, Qu Fengyi e Ye Meixie tremarono.


Xuanyuan Wentian era una persona eccezionalmente astuta ed estremamente arrogante. Non aveva mai temuto nulla prima, ma non avrebbe mai pensato che esistesse qualcosa che potesse terrorizzarlo. Con la sua mentalità, anche di fronte ad un pericolo mortale, sarebbe rimasto composto e non avrebbe mai rivelato paura.


Tuttavia il livello di Jasmine era fin troppo superiore e il senso di pericolo che emetteva la ragazza era qualcosa a cui le sue convinzioni e la sua determinazione non avrebbero mai potuto resistere.


"Tu..." Xuanyuan Wentian stese la mano, le sue dita stavano formicolando... Conosceva bene la forza dei tre Custodi della Spada. Se si fossero coalizzati, sarebbero riusciti a rivaleggiare con lui. Questa ragazzina spaventosa poteva ucciderli in un istante, questo significava che se avesse voluto ucciderlo, l'avrebbe fatto senza fare alcuno sforzo!


Xuanyuan Wentian era stordito a causa del terrore. All'improvviso una luce astuta brillò nei suoi occhi e una luce viola brillò. Una spada profound brillante apparì e cercò di infilzare Jasmine accompagnata dal rumore di un tuono.


Ding...


L'arma di Xuanyuan Wentian si fermò di fronte a Jasmine emettendo un tintinnio.


Due dita bianche come la neve tenevano gentilmente la punta della spada viola.


In quanto ad arte della spada, Xuanyuan Wentian era indubbiamente il migliore al mondo. Ogni suo singolo fendente era capace di squarciare lo spazio ed era estremamente spaventoso. La mossa che aveva appena fatto era stata improvvisa e, a causa della sua paura, non si era trattenuto minimamente. Il suo obiettivo era solo a tre passi da lui...


Tuttavia un attacco eseguito in quel modo era stato fermato così elegantemente da Jasmine con solo due dita... In un istante il bagliore viola dell'arma, l'intento di spada e il rumore del tuono scomparirono senza lasciare traccia.


Xuanyuan Wentian strinse l'impugnatura della spada e le sue braccia iniziarono a tremare come pendoli. Rivelò un'espressione terrorizzata, non importava quanto le sue braccia tremassero, la spada viola non si mosse minimamente.


"Sacro... Sacro Imperatore..." Dietro a Huangji Wuyu, il viso del Maestro Spirituale Cuore Distaccato si arrossò e rivoli di sudore scorrevano lungo la sua fronte come una pioggia torrenziale.


"Presto... libera Yuanba... presto..." Disse con voce tremante Huangji Wuyu. Aveva sentito bene le parole di Yun Che. Dato che questa ragazza vestita di rosso sapeva della conversazione tra Xuanyuan Wentian e Yun Che, doveva aver sentito anche ciò che aveva detto lui stesso prima!


Questa ragazzina vestita di rosso che diceva di essere la maestra di Yun Che era molto più spaventosa del Diavolo Primordiale di cui si parlava nelle leggende! Anche se era riconosciuto come il più potente al mondo, Huangji Wuyu sapeva che se Qu Fengyi e Ye Meixie potevano essere lievemente inferiori a lui, Xuanyuan Wentian però poteva affrontarlo alla pari.
Il suo titolo di numero uno del continente del Cielo Misterioso era dovuto solo al fatto che il suo Santuario era più potente della regione della Potente Spada Celestiale. In termini di forza, sarebbe il numero uno insieme a Xuanyuan Wentian.


Eppure un pieno attacco del coltivatore più formidabile del continente era stato annullato con noncuranza da due dita.


Il divario che c'era tra di loro era immane!


Chi era... da dove proveniva... Come poteva esistere una persona così spaventosa in questo mondo?!


Yun Che era sicuramente una persona vendicativa... o forse si poteva dire che ripagasse con la stessa moneta gli affronti subiti. Inoltre era molto crudele mentre si vendicava. Questo lo sapeva il mondo intero perché c'erano fin troppi esempi cruenti. Se Yun Che avesse contato su questa ragazzina per vendicarsi del Santuario Absolute Monarch, le conseguenze sarebbero state impensabili.


Prima aveva rimproverato e impedito che Xia Yuanba proteggesse Yun Che, ma ora non aveva altra scelta se non riporre tutte le sue speranze nel rapporto che c'era tra di loro per arginare questa crisi imminente...


Inoltre, nei diecimila anni di storia del Santuario Absolute Monarch, questa era la crisi più spaventosa che avessero mai incontrato... e non era un'esagerazione!!
Bang!


Jasmine strinse le dita e apparirono numerose fessure sulla spada viola. L'arma che teneva Xuanyuan Wentian non era normale. Si chiamava "Potenza del Fulmine" ed era uno dei dieci famosi artefatti al Stadio Tiranno Misterioso nel continente del Cielo Misterioso. Era stata forgiata usando un meteorite dello spazio che aveva sopportato più di tremila colpi di fulmine. Possedeva una forza di spada illimitata e l'arma era estremamente resistente. Anche se avesse usato tutta la sua forza, Xuanyuan Wentian non sarebbe riuscito a danneggiarla minimamente.


Tuttavia, tra le mani di Jasmine, si era rotta all'istante come uno strato di ghiaccio sottile.


Bang!!


Dopo un'esplosione, la spada viola si ridusse in numerosi piccoli frammenti e si disperse. Solo la punta dell'arma rimase tra le dita di Jasmine. Xuanyuan Wentian gridò pateticamente mentre il sangue colava dal suo braccio destro. La pelle e la carne erano state strappate via completamente. Barcollò all'indietro e, dopo un ultimo passo, cadde a terra senza rialzarsi per un bel po' di tempo, mentre il suo corpo continuava a tremare.


Possedeva comunque duemila anni di coltivazione, così avrebbe ritirato istintivamente la mano una volta sentito un pericolo. Altrimenti, con la forza che Jasmine aveva applicato sulla spada, tutte le ossa della sua mano si sarebbero ridotte in briciole.


"Spadaccino... Spadaccino!!!"


"Spadaccino!!"


Xuanyuan Wentian crollò a terra schizzando sangue. La sua aura svanì quasi completamente. I vari Anziani della regione della Potente Spada Celestiale rimasero sbigottiti e si precipitarono in avanti senza badare alla propria sicurezza.


Jasmine li guardò e un sorriso crudele apparì sul suo volto. Le dita che tenevano la punta della sua spada si mossero gentilmente...


Ding!!


Una linea rossa si impresse nell'aria.


Riiiiiiiiiiiip!!


Il rumore degli schizzi di sangue fu così assordante che sembrava simile a quello di una cascata di mille metri. Tra la squadra della regione della Potente Spada Celestiale, i ventitré Anziani nei posti di fronte furono decapitati in un istante. Caddero a terra allo stesso tempo e, come fiaschi, rotolarono lontano.


Per quanto riguarda i ventitré corpi, schizzarono fiotti di sangue visto che avevano radunato la loro Energia Misteriosa prima di morire. Lo schizzo più alto arrivò a diverse decine di metri di altezza. Iniziò a riversarsi una pioggia di sangue nella parte orientale dell'Arena del Dio del Mare.


Queste persone nei posti di fronte erano indubbiamente le figure più importanti della regione della Potente Spada Celestiale. Ognuno di loro era un vero Monarca! Tuttavia, in quell'attimo, erano stati decapitati. Per tutto il processo, non ci fu alcuna esplosione assordante, né una tempesta distruttiva. C'era stata solo una linea rossa a mezz'aria.


"Non... non... non andate là... non andate laggiù!!!"


Xuanyuan Wendao non osò fare nemmeno mezzo passo avanti... Anche se avesse voluto farlo, probabilmente non avrebbe avuto la forza di farlo. Le gambe del potente giovane maestro della regione della Potente Spada Celestiale che non temeva nulla stavano tremando come setacci, sembrava che stessero per crollare in ogni momento. A causa del terrore, il suo viso era più bianco di un fantasma delle leggende.
                                


                                



