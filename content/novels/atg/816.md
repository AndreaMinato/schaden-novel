---
weight: 8160
title: Capitolo 816 – La Piaga della Sfera Diabolica
pubDate: 2025-02-03T07:52:46.877Z
tags:
    - atg
---


<em>CAPITOLO SPONSORIZZATO, ringraziamo Abes!
0 Capitoli in coda, 0/10,
da editare,
-Schadenfreude</em>


Anche se la mente di Xiao Yun aveva ricevuto un po' di danni, non c'erano ferite esterne sul suo corpo. Una volta che il suo respiro tornò regolare, Yun Che tirò un piccolo sospiro di sollievo mentre toglieva le mani dalle sue tempie.


In quel momento brillò una luce rossa di fronte a lui e Jasmine riapparì di fronte a lui come uno spirito.


"Sei tornata così velocemente?" Disse scioccato Yun Che alzandosi. Jasmine aveva detto di voler rimanere nel Palazzo Supreme Ocean per un altro giorno, così pensava che sarebbe passato molto tempo prima che tornasse.
"Ora possiamo andare." Disse con un'espressione indifferente Jasmine.


"Ora?" Yun Che era ancora scosso mentre chiedeva frettolosamente: "Così stai dicendo che hai già scoperto cosa stava rilasciando quell'energia diabolica nelle profondità del Nido Diabolico Moon Slaughter?"


"L'ho scoperto, ma è meglio se non lo saprai." Rispose Jasmine mentre si voltava.


"..." Data l'espressione e il tono di voce della ragazza, Yun Che sapeva che Jasmine non gli avrebbe detto i dettagli di cos'era accaduto, non importava quanto avrebbe insistito, così fare altre domande sarebbe stato fiato sprecato.


"La verità dietro questa questione riguarda cose che vanno ben oltre la tua comprensione." Disse Jasmine. "È qualcosa che non posso dire né a te, né a nessun altro. Posso saperlo solo io."


"È così serio..." Mormorò Yun Che mentre il suo sguardo diventava assorto.


"Dovresti preoccuparti per te prima." Disse accigliata Jasmine: "Non hai scoperto qualcosa in più annidato nelle tue Vene Misteriose?"


"L'ho notato." Disse Yun Che, la sua espressione si era tesa: "La scorsa notte l'ho scoperto quando stavo ancora guarendo le mie ferite. Cos'è quella cosa? Perché si è fusa con le mie Vene Misteriose?"


Ieri Yun Che aveva usato tutte le sue forze per uccidere il Sovrano Diabolico Moon Slaughter. Dopo averlo fatto, aveva esaurito tutta la sua Energia Misteriosa, ricevendo ferite per tutto il corpo e indebolendo tutti i suoi sensi. Così, anche se aveva notato che il Sovrano Diabolico aveva fatto qualcosa prima di morire, non sapeva bene cos'era successo. Dopo era svenuto subito.


La notte scorsa l'aveva scoperto all'improvviso mentre si stava occupando delle sue ferite, con sorpresa aveva scoperto che c'era una sfera avvolta da luce rossa annidata nelle sue Vene Misteriose. Yun Che aveva molta familiarità con la luce rossa, era il potere di Jasmine. Il potere di Jasmine era incredibilmente tirannico, aveva sigillato completamente l'oggetto senza lasciare trapelare un solo filo della sua energia.


Tuttavia ciò che lo scioccava di più era che questo oggetto non gli sembrava minimamente innaturale. Se non avesse ispezionato le sue Vene Misteriose, non ne avrebbe nemmeno scoperto l'esistenza... pareva che si fosse fuso con le sue Vene Misteriose, formando un'unione perfetta con esse.


"Sfera diabolica dell'origine." Disse con un tono piuttosto serio Jasmine.
"Sfera diabolica dell'origine?"


"Quando i diavoli della razza primordiale crescono nel ventre della loro madre, iniziano come una sfera diabolica dell'origine. Dopodiché la sfera inizierà a formare un corpo di diavolo, un'anima e un'energia vitale." Jasmine andò di fronte a Yun Che e puntò il dito verso il suo cuore per controllare se ci fosse stato qualche cambiamento nella sfera. "In altre parole una sfera diabolica dell'origine è la fonte della vita, dell'anima e del potere di un diavolo! Questo è il motivo per cui si chiama così."


"Detta così sembra proprio il nucleo profound di una bestia." Disse dubbioso Yun Che.


"Puoi scegliere di capirlo in quel modo." Disse Jasmine mentre toglieva la mano dal petto di Yun Che con un'espressione grave.


"Perché il Sovrano Diabolico Moon Slaughter avrebbe voluto inserire la sua sfera dell'origine nelle mie Vene Misteriose? Che pensasse di usare il potere della sfera diabolica per distruggere le mie Vene Misteriose? Inoltre le Vene Misteriose espellerebbero naturalmente qualunque energia estranea e questo si applica anche gli oggetti. Inoltre stiamo parlando delle Vene Misteriose del Dio Malvagio... ma ho la sensazione che la sfera diabolica dell'origine si sia fusa con esse e non sento alcuna resistenza dalle mie Vene Misteriose. Come mai?"


Dopo che il Sovrano Diabolico aveva gettato la sua sfera diabolica dell'origine, era morto velocemente. Altrimenti sarebbe riuscito ancora a sopravvivere per un po'. Inoltre, quando Yun Che si ricordava di ciò che aveva detto prima di morire, non poté non tremare mentre un brivido percorreva il suo corpo.


"Patetico umano... che ha anche ereditato il potere del Dio Malvagio... sacrificherò la mia sfera diabolica.... per dannarti in eterno!!"


Yun Che: "..."


"Hai ragione, non dovrebbe essere così facile per una sfera diabolica dell'origine fondersi con le tue Vene Misteriose del Dio Malvagio. Sospetto che sia perché il tuo livello di forza misteriosa è troppo bassa insieme alle tue condizioni indebolite a causa delle lesioni. Questi due fattori combinati probabilmente non ti hanno permesso di resistere, così le tue Vene Misteriose non sono riuscite ad impedire che la sfera diabolica dell'origine si fondesse con esse."


Jasmine non sembrava sicura della sua spiegazione. Anche se Yun Che era debole, si stava parlando delle Vene Misteriose del Dio Malvagio qui. Erano qualcosa allo stesso livello della sfera diabolica dell'origine, anche allora, a causa di quanto era potente il Dio Malvagio, il livello delle sue Vene Misteriose dovrebbe avere perfino superato quello della sfera del Sovrano Diabolico. In ogni caso non dovrebbero essere così facilmente invadibili e avrebbero dovuto almeno mostrare qualche segno di resistenza.


Specialmente perché... in quanto Vene Misteriose di un dio, dovrebbero avere una forte repulsione nei confronti di un "diavolo".


Ma a parte questo non poteva pensare ad una spiegazione.
"Per quanto riguarda lo scopo dietro le azioni del Sovrano Diabolico, scommetto che voleva usare l'energia diabolica per eroderti dall'interno. Inoltre, dato che si è fusa con le tue Vene Misteriose, anche se ci fosse un modo per rimuoverla, danneggerebbe gravemente le tue Vene Misteriose. Se la lascerai lì, non potrai controllare Energia Misteriosa d'oscurità, quindi finirà solo per riempirti di dolore finché non andrai incontro ad una morte orribile."


Anche queste erano le ipotesi di Jasmine, ma alla fine non era un diavolo e non aveva mai visto un vero diavolo a parte il Sovrano Diabolico. Così la sua comprensione riguardo alla sfera diabolica proveniva solo dai ricordi del dio stellare che aveva ereditato e, di conseguenza, non ne sapeva molto.


"Così... questo significa che non c'è modo per sbarazzartene?"


Jasmine rifletté per un momento per poi rispondere impassibile: "La mia comprensione riguardo alle sfere diaboliche dell'origine non è molto migliore rispetto alla tua. Inoltre si è già fusa con le tue Vene Misteriose, quindi non oso fare mosse avventate. Inoltre, data la mia forza attuale, è impossibile per me sbarazzarmi di una sfera diabolica dell'origine. Il solo aspetto positivo è che il potere di questa sfera si è esaurito quasi completamente, quindi posso sigillarlo facilmente con il mio potere, impedendogli di rilasciare energia oscura. Tuttavia il mio sigillo durerà al massimo per due o tre mesi, dopodiché dovrò sigillarlo di nuovo."


"Ah, allora va bene, no?" Le parole di Jasmine non solo non fecero agitare Yun Che, ma lo calmarono. "Quindi significa che dovrò contare sul suo potere per sigillare nuovamente la sfera diabolica ogni due o tre mesi?"


Jasmine alzò gli occhi al cielo e disse sbuffando: "C'è un oggetto che può ucciderti da un momento all'altro, eppure puoi ancora riderci sopra."


"E anche se fosse? Finché ci sei tu perché dovrei preoccuparmi?" Yun Che guardò la ragazza sorridendo allegramente: "Ora che ci penso, sette anni fa sei stata colpita dal veleno diabolico così sei stata costretta a contare su di me per sopravvivere. Ora che sei guarite e hai riformato il tuo corpo non devi più affidarti a me, ma ora è il mio turno di contare su di te."


Jasmine: "..."


Yun Che si sporse in avanti con fare innocente: "Negli ultimi sette anni non ti ho mai abbandonato. Ora sono stato ferito dalla sfera diabolica dell'origine, quindi se non ti occuperai di me, morirò in pochi mesi... Non mi abbandonerai vero?"


"Umpf!" Jasmine sporse le sue braccia delicate sbuffando con estremo sdegno, ma dopo cambiò argomento: "Come hai intenzione di occuparti di Xuanyuan Wentian e degli altri?"


"Xuanyuan Wentian è un uomo estremamente pericoloso. Ha anche causato indirettamente la morte di mio nonno e ha quasi ucciso anche i miei genitori, quindi non gliela lascerò passare liscia." Yun Che si incupì: "Suo figlio, Xuanyuan Wendao ha ucciso Xiao Ying, è stato lui ad aver causato la tragedia della famiglia Xiao... quindi arriverà il giorno in cui lo mutilerò personalmente e lo consegnerò al nonno e a Xiao Yun!"


"Anche la Sala Sun Moon Divine ha inseguito i miei genitori in passato, quasi uccidendoli. Quindi non la lascerò passare liscia nemmeno a loro." Il tono di Yun Che si ammorbidì dopo. "Per quanto riguarda il Santuario Absolute Monarch e il Palazzo Supreme Ocean, anche se Huangji Wuyu e Qu Fengyi si sono in effetti guadagnati il mio disprezzo, non è arrivato al punto da non poterli lasciare andare. Inoltre anche Yuanba è coinvolto... credo che abbia già dato loro una lezione al posto mio."


"Gestiscili come vuoi." Disse con un tono indifferente Jasmine: "Mi importa solo quando li ucciderai usando la tua forza. Dovresti sapere perché ho risparmiato le loro vite oggi."


Yun Che si portò la mano al mento e ponderò: "Hai continuato a sollecitarmi a diventare potente in passato perché il mio livello di forza avrebbe influenzato le mie possibilità di ricostituire il tuo corpo. Ora però... sembra che tu voglia ancora che diventi più potente."


"Questo perché sei il mio discepolo!" Jasmine gridò con severità: "In tutta la mia vita avrò solo te come discepolo. Quindi se il mio discepolo non potesse battere nemmeno della mera spazzatura al Stadio Sovrano Misterioso, allora la mia dignità... Umpf."


Jasmine smise di parlare e si limitò a sbuffare freddamente.


Stadio Sovrano Misterioso... spazzatura...


Innumerevoli coltivatori nel continente del Cielo Misterioso non osavano nemmeno sognarsi di arrivare al Stadio Sovrano Misterioso, ma agli occhi di Jasmine era solo mera spazzatura...


"Non devi preoccuparti." Disse Yun Che inspirando profondamente. "Dal momento in cui il nonno è morto, ho giurato di fronte al suo corpo che l'avrei vendicato. Solo per vendicarmi per lui, ucciderò personalmente Xuanyuan Wentian. Se volessi farlo, non dovrei solo battere lui... dovrei affrontare tutta la regione della Potente Spada Celestiale."


"Bene." Disse Jasmine annuendo lentamente: "Allora ti darò ventiquattro anni. Entro ventiquattro anni dovrai essere abbastanza forte da uccidere Xuanyuan Wentian e annientare la regione della Potente Spada Celestiale."


"Eh? Ventiquattro anni? Perché ventiquattro anni?" Chiese Yun Che con un tono stupito.


"Perché il Fiore Netherworld Udumbara nel Nido Diabolico Moon Slaughter fiorirà tra altri ventiquattro anni." Disse con un tono calmo Jasmine. "Allora lo raccoglierò personalmente e il mio corpo e la mia anima potranno fondersi perfettamente. Dopodiché... me ne andrò da qui e tornerò nel posto a cui appartengo. Se non sarai sufficientemente potente allora, potrai solo morire per mano di Xuanyuan Wentian o Ye Meixie."


"A parte questo, ci vorranno probabilmente ventiquattro anni per scoprire come liberarti dalla piaga della sfera diabolica dell'origine."


Mentre diceva tutto questo, Jasmine si era voltata senza accorgersene, così lui non poteva scorgere le emozioni intricate che emergevano dalle profondità dei suoi occhi.


Anche se era voltata, poteva sentire chiaramente un'agitazione che non poteva controllare.


"Bene! Ventiquattro anni di tempo... Non ti deluderò sicuramente." Disse Yun Che annuendo vigorosamente. Anche se era estremamente abile nel nascondere le proprie emozioni, Yun Che non poteva impedire alla sua gioia di trapelare da ogni sua parole e azione.
Dopo che Jasmine aveva ricostituito il suo corpo, la cosa che temeva di più era che partisse. In passato lei aveva menzionato più di una volta che quando avesse ricostituito il suo corpo se ne sarebbe andata. Aveva anche detto che non l'avrebbe mai più rivista perché era una persona che non apparteneva a questo mondo.


Ora però Jasmine gli aveva detto che sarebbe rimasta con lui per almeno altri ventiquattro anni!


Di fronte a questa occasione gioiosa, anche la sfera diabolica dell'origine annidata nel suo corpo, che poteva ucciderlo da un momento all'altro, sembrava completamente insignificante


"Bene, spero che sia così." Disse Jasmine mentre si comportava come un anziano esperto e si atteggiava a maestra sicura di sé. "Torna con Xiao Yun a clan della Nuvola Vagante prima. Da adesso fino alla cerimonia di fidanzamento... umpf, con Feng Xue'er, concentrati sul recuperare le forze e la tua forza misteriosa! Non ti permetterò di battere la fiacca nemmeno un momento!"


"Andrò a chiamare immediatamente Xue'er e Yuanba." Disse con entusiasmo Yun Che mentre si precipitava fuori.


Dopo che sentì il rumore delle porte che si chiudevano, Jasmine si girò e guardò la porta che nascondeva Yun Che dal suo sguardo. L'alterigia nei suoi occhi svanì rimpiazzata da uno sguardo velato...


"Cosa sono io..."


Yun Che portò Xia Yuanba, Feng Xue'er e Xiao Yun che era ancora svenuto con sé mentre usava l'Arca Primordiale Misteriosa per viaggiare dal Palazzo Supreme Ocean a clan della Nuvola Vagante.


Da quando Xiao Yun era scomparso, l'atmosfera nella famiglia Xiao si era riempita di spavento e ansia. Numero Sette Al Mondo avrebbe trascorso le giornate a piangere. Non poteva dormire o riposare in queste condizioni ed era quasi sul punto di collassare. Aveva portato Numero Uno Al Mondo con sé a fare ricerche senza speranze, ma dopo aver ricevuto notizie da Asgard Nuvola Gelida, si erano radunati tutti nel piccolo cortile di Xiao Lie dopo mezzogiorno. Aspettarono pazientemente con ansia e speranza.


Una volta che Yun Che apparì, Xiao Lingxi, Numero Sette Al Mondo e Numero Uno Al Mondo si precipitarono da lui. Una volta che Numero Sette vide Xiao Yun, portato da Yun Che, rilasciò un grido di gioia e lo abbracciò. Poi scoppiò a piangere e non disse nulla per un bel po' di tempo.


"Piccolo Che, Xiao Yun..." Chiese Xiao Lingxi tesa.


"Non ti preoccupare, sta bene." Disse con un lieve sorriso Yun Che.
"Settima Sorella, affiderò a te Xiao Yun. Nei prossimi giorni sarà davvero esausto e dovrà dormire per quattordici-sedici ore al giorno. A parte questo non ha perso un solo capello e dopo otto o dieci giorni tornerà come nuovo. Quindi puoi smettere di preoccuparti ora." Disse Yun Che con un'espressione rilassata.


Se un "dottore geniale" come Yun Che aveva detto che non ci sarebbero stati problemi, allora si poteva stare sicuri. Numero Sette Al Mondo singhiozzò e sorrise con gioia ed emozione mentre faceva del suo meglio per asciugarsi le lacrime: "Fratellone Yun, ti ringrazio. Siamo ancora..."


"Xiao Yun e io siamo fratelli. Salvarlo è solo naturale, quindi cosa c'è da ringraziarmi?" Disse sogghignando Yun Che. "Ora perché non ti sbrighi a portare il tuo carissimo fratello Yun nella vostra stanza... Oh, giusto, non dimenticate di dirlo anche al nonno, dev'essere preoccupatissimo."


"Sì!" Rispose ad alta voce Numero Sette Al Mondo per poi prendere Xiao Yun e andarsene velocemente.


"Fratello Yun, cos'è successo?" Disse con tono grave Numero Uno Al Mondo. L'ansia e la pressione che aveva sopportato negli ultimi giorni lo avevano riempito d'ira.


"È stato tutto a causa della mia negligenza." Disse con un lieve sospiro Yun Che. Pensavo di non aver lasciato punti deboli, ma non avrei mai pensato... ho davvero sottovalutato i Quattro Grandi Luoghi Sacri."


"Sono stati loro dopotutto!" Esclamò Numero Uno Al Mondo mentre stringeva i denti per la rabbia.


"Ma non devi preoccuparti. È stato tutto sistemato. Anche se continuassi a rimanere, non ci sarebbero pericoli. Dopo che Xiao Yun si sarà svegliato, vi dirò cos'è accaduto."
                                


                                



