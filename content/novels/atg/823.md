---
weight: 823
title: Capitolo 823 – Moonflower Infernale (1)
pubDate: 2025-02-03T07:52:46.877Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


Mentre Yun Che stava scendendo nella città della fenice, Feng Zukui, Feng Tianwei e Feng Hengkong, gli imperatori di tre generazioni stavano discutendo di qualcosa. Percependo l'aura di Yun Che, si girarono allo stesso tempo e mostrarono la stessa espressione, un lieve sorriso.


"ChÈer, sei arrivato appena in tempo. Il banchetto sta per iniziare." Disse Feng Hengkong deliziato. "Il Palazzo Supreme Ocean e la Sala Sun Moon Divine sono già arrivati e sono arrivati anche i loro capi. Abbiamo anche ricevuto una trasmissione del suono che dice che anche il Santuario Absolute Monarch e la regione della Potente Spada Celestiale sono giunti nella città della Divina Fenice e presto arriveranno in centro. L'onore che ci stanno dando è incredibile."


"Ah!" Sospirò Feng Zukui. "Lasciamo disperdere ogni ostilità passata. Il futuro della nostra setta della Divina Fenice dipende da Xue'er e lei prova profondo amore per te. Spero che la tratterai bene in futuro."


"Non posso fare promesse riguardo al resto, ma non deluderò mai Xue'er." Rispose con serietà Yun Che. "Maestro della setta, dov'è Xue'er ora?"


"Ohoh, perché lo stai chiamando ancora maestro della setta, è il momento di chiamarlo onorabile padre." Feng Tianwei rise.
"Non importa, un saluto non è importante." Disse frettolosamente Feng Hengkong con un po' di imbarazzo. Sei mesi fa, Yun Che lo aveva avvertito freddamente che, anche se si fosse sposato con Xue'er, non l'avrebbe mai riconosciuto come "onorabile padre". Questo perché non poteva dimenticare che era stato lui a causare la morte del padre di Cang Yue!


"Xue'er è nel Padiglione della Chiamata della Fenice. Qixuan, conduci il Signore di Asgard Yun nel Padiglione della Chiamata della Fenice." Ordinò Feng Hengkong.


"Sì maestro della setta." La discepola di nome Qixuan si avvicinò e fece strada a Yun Che.


"Lo Spadaccino Xuanyuan Wentian e il giovane maestro Xuanyuan Wendao della regione della Potente Spada Celestiale sono arrivati!"


Il ritmo con cui venivano annunciati gli ospiti sembrò velocizzarsi. Sembrava che fossero arrivati solo il capo e il giovane maestro della regione della Potente Spada Celestiale.


"È la regione della Potente Spada Celestiale. Onorabile padre, nonno, andrò io a riceverli." Feng Hengkong si mosse velocemente. Naturalmente poteva lasciare che gli Anziani ricevessero gli altri ospiti, ma doveva accogliere personalmente i membri dei Luoghi Sacri.


Il posto più importante della città della fenice era il Palazzo Divino al suo centro. Tuttavia era questo padiglione il vero "Luogo Sacro" per la setta visto che era diventata la residenza di Feng Xue'er da quando aveva lasciato la Divina Fenice. Tutti i discepoli, inclusi i principi potevano solo osservare da lontano. Non avevano l'opportunità di avvicinarsi... ed entrare nel padiglione era ancora più proibito.


Feng Xue'er era seduta di fronte allo specchio, sembrava nervosa. Quando Yun Che entrò nel Padiglione della Chiamata della Fenice, lo vide e si girò contenta: "Fratellone Yun!"


L'abito cremisi che indossava era adornato da fenici. Una cintura di color giada puro era avvolta attorno alla sua vita sottile e dall'aspetto fragile. I suoi lunghi capelli color notte erano sciolti ed erano adornati da una moltitudine di forcine che reggevano dei fiori viola chiaro. La sua pelle brillava come giada calda. Anche senza cosmetici, le sue morbide labbra erano rosse, dopo aver usato del rossetto erano diventate ancora più splendide.


Feng Xue'er era sempre perfetta e sembrava una fata anche senza trucco.


La sua straordinaria bellezza ora aveva perso un po' della sua delicata innocenza ed era diventata ancora più incantevole. Nonostante il cambiamento fosse stato minore, era sufficiente ad incantare lo spirito di chiunque. Questo valeva particolarmente per i suoi occhi che sembravano brillare come stelle e schizzi d'acqua. Poteva ammaliare migliaia di generazioni con un semplice sorriso.


Quando era caduto dal Precipizio della Fenice, prima di perdere i sensi, lo sguardo annebbiato che aveva dato ai suoi bellissimi occhi si era impresso fermamente nella sua mente. Non se lo sarebbe mai scordato.


Il cuore di Yun Che si agitò come una pozza d'acqua che si increspava a causa di una brezza gentile. Il giovane avanzò un po' di passi e abbracciò Feng Xue'er. Accarezzò il collo bianco della ragazza. L'abito che indossava era morbido e brillante, ma non poteva essere paragonato alla pelle di Feng Xuer'er. Perfino nel Padiglione della Chiamata della Fenice brillava come giada.


"Xue'er, dopo la cerimonia... ti porterò a porgere visita ai miei genitori, va bene?" Chiese a bassa voce Yun Che.


"Sì..." Rispose gentilmente Feng Xue'er. Nonostante fossero rimasti separati da poco più di dieci giorni, il desiderio di vederlo era aumentato sempre più.


La regione della Potente Spada Celestiale arrivò al di fuori della sala principale, c'erano solo Xuanyuan Wentian e suo figlio.


Dopo diciannove giorni le ferite sul braccio destro di Xuanyuan Wentian erano già guarite. Lui, che di solito era arrogante e guardava con sdegno tutti quanti si stava comportando in modo incredibilmente umile. Quando Feng Hengkong lo accolse, lo salutò quasi immediatamente. Questo fu ancora più ovvio per Xuanyuan Wendao. Non solo non aveva la sua solita arroganza, si guardava costantemente attorno pieno di paura.


Dopo un po' di convenvoli, Xuanyuan Wentian consegnò personalmente i doni per poi dire a bassa voce: "Maestro della setta della Fenice, dov'è il suo genero, il Signore di Asgard Yun?"


Feng Hengkong rispose: "ChÈer al momento è nel Padiglione della Chiamata della Fenice con mia figlia e presto dovrebbe tornare. Quali sono gli ordini dello Spadaccino Xuanyuan?"


"Non oserei dare ordini." Disse frettolosamente Xuanyuan Wentian e diede un'occhiata a suo figlio per poi continuare: "Tuttavia avrei una richiesta. Mio figlio Wendao ha una questione importante da discutere in privato con il Signore di Asgard Yun. Non so se..."


Feng Hengkong esitò: "Questo..."


"Ah." Xuanyuan Wentian sospirò. "A dirle la verità, ciò che è accaduto alla Conferenza della Spada Diabolica... Maestro della setta della Divina Fenice, l'ha visto lei stesso. Sia la mia vita che quella di mio figlio sono nelle mani del suo genero. Oggi è una rara occasione per noi di risolvere il conflitto. Se non mi aiuterà, temo che i mille anni di storia della mia regione della Potente Spada Celestiale saranno distrutti a causa mia e finirò per essere ricordato come il più grande colpevole della storia della regione della spada... Spero che la setta della Divina Fenice possa esaudire la nostra richiesta. Mio figlio e io ne saremmo estremamente grati."


Una volta che finì di parlare, Xuanyuan Wentian si inchinò profondamente.


In passato non sarebbe mai stato così umile di fronte a Feng Hengkong e porgergli i suoi rispetti sarebbe stato assurdo, tuttavia ora stava accadendo proprio questo.


Il distinto Spadaccino della regione della Potente Spada Celestiale si stava rivolgendo a Feng Hengkong con cortesia e si era perfino inchinato di fronte a lui... Feng Hengkong ne fu stordito. Si chiese se stesse sognando. Sentì un profondo orgoglio mentre aiutò frettolosamente Xuanyuan Wentian ad alzarsi e disse: "Non oso accettare il rispetto dello spadaccino Xuanyuan... tuttavia, in tal caso, per favore mi segua."


"Ringrazio il Maestro della setta per aver esaudito la mia richiesta."


Disse con gratitudine Xuanyuan Wentian e rimase fermo a guardare mentre Xuanyuan Wendao seguiva Feng Hengkong... La sua espressione e il suo sguardo si incupirono gradualmente.


Nonostante provasse un odio e un'insoddisfazione immani, Xuanyuan Wentian sapeva bene che ciò che aveva detto prima non era un'esagerazione... La sua vita e quella di suo figlio, insieme al fato della regione della Potente Spada Celestiale, erano tutti nelle mani di Yun Che.


La sola opzione rimasta era sopravvivere ad ogni costo... anche sacrificando tutto il loro orgoglio!


Solo da vivi si poteva avere un'opportunità!


Si girò e guardò Feng Ximing che era di lato. Quando i loro sguardi si incontrarono, il principe ereditario trasalì come se fosse stato colpito da un fulmine e guardò verso il basso tremando.


Feng Hengkong condusse Xuanyuan Wendao e, proprio quando si avvicinarono al Padiglione della Chiamata della Fenice, videro Yun Che camminare insieme a Feng Xue'er. Sembrava che la coppia si stesse dirigendo verso la sala principale. Feng Hengkong arrivò velocemente e disse: "ChÈer, il giovane maestro della spada Xuanyuan vorrebbe discutere in privato con lei. Sarebbe...?"


"Oh?" Yun Che diede un'occhiata a Xuanyuan Wendao. Sapeva esattamente il motivo per cui lo stava cercando e sorrise lievemente: "In tal caso sentirò ciò che ha da dire. Xue'er, aspettami qui. Non ci metterò molto."


Yun Che camminò a grandi passi e sorrise lievemente. Aveva già iniziato a dire ad alta voce: "Oh, è il Giovane Maestro della Spada Xuanyuan. Mi chiedo perché mi sta cercando?"


L'area attorno al padiglione poteva essere considerato il posto più tranquillo della città. Xuanyuan Wendao si guardò attorno. Quando non vide nessun altro discepolo, ne fu sollevato. Forzando un sorriso adulatorio, rispose: "Signore di Asgard Yun, sono venuto qui per due motivi. Primo, mi vorrei congratulare per il suo fidanzamento con la principessa Xue, secondo... sono qui per chiederle perdono."


"Perdono?" Yun Che strinse gli occhi.


Xuanyuan Wendao strinse i denti e rispose: "Io e mio padre abbiamo offeso continuamente il Signore di Asgard Yun nel Palazzo Supreme Ocean e l'abbiamo quasi recato danno. Questo è stato... davvero sciocco da parte nostra. Proviamo molta vergogna per questo e speriamo che il Signore di Asgard Yun sarà magnanimo e non si sia offeso per degli stolti come noi... Io e mio padre ricorderemo per sempre una tale gentilezza. D'ora in poi, indipendentemente dalla richiesta che il Signore di Asgard potrebbe avere in futuro, la nostra regione della Potente Spada Celestiale sarà a sua disposizione.


Yun Che si ammutolì. Le parole di Xuanyuan Wendao erano estremamente umili. Se qualcun altro avesse sentito parole del genere, non avrebbe mai creduto che potessero provenire dalla bocca di un membro di un Luogo Sacro.


"Il Giovane Maestro della Spada Xuanyuan è troppo serio." Rispose con calma Yun Che.


Xuanyuan Wendao stava tremando perché stava usando le sue stesse parole per schiacciare il suo orgoglio: "A parte nel Palazzo Supreme Ocean, io e mio padre un tempo abbiamo offeso, e perfino commesso una colpa, nei confronti della sua famiglia molti anni fa..."


"Molti anni fa?" Yun Che aggrottò lievemente le sopracciglia e la sua voce divenne molto più fredda. "Giovane maestro della spada, cosa intende? Perché non capisco?"


Nonostante stesse fingendo di non capire, Xuanyuan Wendao era certo che Yun Che sapesse già di cosa stava parlando. Non osava spiegarlo, invece abbassò il capo e disse con pazienza: "Il signore di Asgard Yun deve aver sentito questa frase prima: una persona viva è più utile di una morta! Nonostante la mia morte e quella di mio padre potrebbero calmare la sua rabbia... da vivi potremmo esserle più utili."


Yun Che non disse nulla.


"Ho finito di dire ciò che volevo dire. Credo che, con la sua intelligenza e magnanimità, il Signore di Asgard Yun deve aver già da pensare. Non la disturberò più. In futuro, se ha bisogno di qualcosa, per favore ce lo lasci sapere. Farò sicuramente del mio meglio per soddisfare le richieste del Signore di Asgard Yun..."


Xuanyuan Wentian finì di parlare, arretrò di due passi e poi si allontanò a testa bassa. Yun Che fissò la sua schiena accigliato. Il fatto che Xuanyuan Wendao temesse di morire era qualcosa che Yun Che aveva visto chiaramente quel giorno nell'Arena del Dio del Mare del Palazzo Supreme Ocean. Tuttavia la disponibilità di Xuanyuan Wendao un tempo non era a questo livello, doveva avere qualcosa a che fare con gli "insegnamenti" di suo padre.


"Fratellone Yun!" Feng Xue'er si avvicinò, prese il braccio di Yun Che e ridacchiò: "Sei incredibile. Il giovane maestro della spada Xuanyuan Wendao era così spaventato."


Nonostante non avesse sentito la discussione, Xue'er aveva visto chiaramente l'atteggiamento sottomesso del giovane.


"Non teme me." Yun Che scosse la testa e rise: "Ha paura della mia maestra. Io invece... sto solo contando sulla potenza della mia maestra. Puoi complimentarti con me quando conterò sulle mie forze per farli inchinare e per schiacciarli."


"Ehh, il fratellone Yun è estremamente potente, così quel giorno non è troppo lontano. Oh, giusto, la tua maestra verrà oggi?" Chiese Feng Xue'er. Il suo umore era radioso come un fiore appena sbocciato in un giardino.


"Sì, ma gli piace la tranquillità, quindi probabilmente non apparirà. Forse potrebbe osservarci in segreto da qualche parte." Rispose con una risata Yun Che. Tuttavia, mentre pensava alla strana sensazione che aveva sentito quando era con Jasmine, sentì un po' di oppressione.


Quando erano quasi le nove di mattina, Yun Che e Feng Xue'er andarono verso la sala principale.


"Sacro Imperatore Huangji Wuyu del Santuario Absolute Monarch, Maestri Spirituali Amaro Dolore, Nove Lamenti, Cuore Distaccato, Astinenza, Ancient Blue... un totale di quattordici distinti ospiti!"


Alla fine arrivò anche la gente del Santuario Absolute Monarch e la loro formazione era scioccante. Tra i tredici arrivati, non solo c'era il Sacro Imperatore, ma tutti e dodici i Maestri Spirituali e l'ultima persona era Xia Yuanba.
Anche gli Anziani del Santuario Absolute Monarch non erano degni di accompagnarli a questo banchetto di fidanzamento.
                                


                                



