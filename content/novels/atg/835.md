---
weight: 8350
title: Capitolo 835 – Rete da cui non si può sfuggire
pubDate: 2025-02-03T07:52:46.879Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


"Eheh!" Xuanyuan Wentian ridacchiò. "La mia conoscenza supera di gran lunga la tua immaginazione."


Dopodiché alzò la mano e una spada sottile che brillava di bianco e lunga approssimativamente sei piedi apparì nella sua mano. "Al momento sei stato già abbastanza degno da farmi usare questa spada. Non volevi uccidermi? Avanti allora, provaci più che puoi, portami ancora più estasi! Lasciami godere i frutti di mille anni di piani e preparazione!"


Un enorme intento di spada si diffuse da Xuanyuan Wentian. Mentre la spada sottile nella sua mano ondeggiava, lo spazio attorno a lui iniziò ad incresparsi, come se l'arma non stesse passando attraverso l'aria, ma del'acqua immobile.


L'intento della spada di Xuanyuan Wentian aveva raggiunto il picco del suo potenziale fino a arrivare ad un livello spaventoso e diventare incorporeo.


Le origini e i poteri di Fen Juechen erano un enorme segreto che solo lui sapeva, era fermamente convinto di questo. Le parole di Xuanyuan Wentian lo avevano inquietato, ma il suo odio e il suo intento omicida si intensificarono ancora di più.
l'Energia Misteriosa oscura iniziò ad agitarsi, ma lo spazio nel raggio di cinque chilometri era sotto un'enorme soppressione. Le nuvole prima bianche erano diventate cupe e pesanti per poi annerirsi completamente.


Inoltre questa oscurità iniziò silenziosamente a diffondersi come una piaga, estendendosi fino a diverse decine di chilometri.


Il cielo e le terre nel raggio di cinquanta chilometri erano diventate cupe e silenziose.


Inoltre questo non era il risultato del rilascio di Energia Misteriosa di Fen Juechen, era stato creato soltanto dalla potenza e dalla pressione irradiate da lui.


In confronto, Xuanyuan Wentian, che era stato colpito in pieno da questa forza, mostrava ancora un lieve sorriso. I suoi occhi socchiusi e la spada sottile nella sua mano erano coperti solo da un lieve bagliore bianco. Tutta la sua Energia Misteriosa si era ritirata nel suo corpo ed era calmo come una campana rimasta in silenzio per mille anni.


C'era una differenza inconfondibile tra le posture e le aure dei due.


Il silenzio continuò per molto tempo prima che Fen Juechen prendesse l'iniziativa. Tutta l'energia oscura nel suo corpo si scatenò come un vulcano in eruzione mentre si precipitava verso il cielo. In un istante il suo corpo diventò completamente nero... Era un effetto causato dal riflesso dell'Energia Misteriosa oscura!


Lo sguardo di Xuanyuan Wentian cambiò lievemente. La spada sottile nella sua mano tremò intensamente mentre l'aura tranquilla iniziò immediatamente a distorcersi. In seguito all'arrivo esplosivo della Divina Spada della Colpa, vide un inferno di sangue e fu assalito da uno sconfinato odio e intento omicida.


"Questo è... il potere dei diavoli!" Di fronte a questo cielo ricoperto d'oscurità, la sua anima stava tremando e poté perfino sentire un po' di paura nel suo cuore, ma il suo sguardo era pieno di estasi... Aveva visto l'Energia Misteriosa oscura dei diavoli mille anni fa, quando Ye Mufeng gliel'aveva lasciato sperimentare personalmente. Anche il Ye Mufeng di tutti quegli anni fa però non gli aveva dato una sensazione del genere.


In quanto forza, al momento Fen Juechen era di gran lunga inferiore al Ye Mufeng impazzito tutti quegli anni fa; si era risvegliato e aveva fuso il suo sangue e la sua anima diabolica, così poteva usare il vero "Divino Tomo Illusorio di Notte Eterna' e l'Energia Misteriosa che stava rilasciando era ancora più pura di quella di suo padre!


Mentre gridava per l'entusiasmo con la sua voce tremante, Xuanyuan Wentian fu respinto all'indietro dalla tempesta di oscurità che lo inseguiva, perché perfino lui non era completamente sicuro di poter affrontare Fen Juechen mentre stava rilasciando a piena potenza la sua Energia Misteriosa. Ogni volta che si ritirava dalla sua posizione precedente, lo spazio si sarebbe riempito di mille spade incorporee. Questo durò finché non creò una formazione composta da centomila raggi di spada.
Lo schieramento era così enorme da ricoprire il cielo. Come una tempesta furiosa, la formazione si avventò sull'oscurità che sembrava provenire dal purgatorio.


Lo spazio fu squarciato come un abito vecchio e lacero mentre l'energia oscura fu tagliata fino a diventare una fine ragnatela. Decine di raggi penetrarono nell'oscurità e trapassarono Fen Juechen... Il corpo del giovane era duro e fermo come acciaio divino, così quando fu colpito, risuonò un clangore metallico.
Dopodiché i raggi si spaccarono all'istante. Questi attacchi non avevano ferito minimamente Fen Juechen che aveva sentito solo un istante di dolore al momento dell'impatto.


Inoltre questi piccoli aghi avevano fatto solo scatenare con violenza l'energia di Fen Juechen. La Divina Spada della Colpa continuò a sferrare attacchi, mentre il mondo continuava ad inscurirsi e tutti i raggi di spada venivano attirati nell'oscurità.


"Notte Eterna!!"


.....


BOOM BOOM BOOM...


Le esplosioni assordanti risuonarono da dietro e la luce chiaramente si era spenta. Feng Xue'er si girò e vide che il cielo meridionale era diventato completamente nero, come se centinaia di chilometri di nuvole si fossero radunate lì. Anche se le aure terrificanti erano abbastanza lontane da lei, la fecero comunque rabbrividire.


"Fen Juechen?" Feng Xue'er poteva a stento crederci mentre stava mormorando tra sé e sé: "Sta... combattendo contro Xuanyuan Wentian?"


"Fratellone Yun..." Feng Xue'er si girò immediatamente. Percepì l'ultimo respiro vitale di Yun Che che aveva protetto con le sue fiamme della fenice per poi sussurrare: "Fratellone Yun, ti riprenderai sicuramente, ti prego, per favore resisti..."


Mentre volava verso nord, sembrava un arcobaleno rosso che lasciava una scia nel cielo blu.


Oscurità!


Raggi di spada!


Due poteri completamente diversi si scontrarono nel cielo. Queste energia impareggiabili e terrificanti facevano tremare il mondo.


I raggi di spada provenivano dallo spadaccino numero uno nel continente del Cielo Misterioso. Sotto i colpi di queste lame, la tempesta d'oscurità continuava a vorticare e a rompersi in frammenti. Anche così però avanzavano come una bestia feroce infuriata mentre continuava a sopprimere la formazione di spade di Xuanyuan Wentian. Non sembrava che nessuno dei due fosse in vantaggio.


Le montagne selvatiche sotto di loro avevano da tempo perso le loro cresce e le loro vette, il terreno anzi era affondato a causa di questo potere catastrofico. Erano rimaste solo le loro antiche basi che non avevano visto il sole per diecimila anni. Era praticamente una scena da apocalisse!


Qualunque battaglia tra Monarchi avrebbe causato una calamità, figuriamoci un conflitto tra persone al picco del Stadio Sovrano Misterioso. In passato, quando i maestri dei Luoghi Sacri duellavano occasionalmente, si sarebbero affrontati sempre nell'oceano, l'impatto dei loro pugni avrebbe causato delle enormi onde anomale. Questo tipo di potere avrebbe trasformato in un purgatorio un piccolo pezzo di terra.


Xuanyuan Wentian non si sarebbe mai aspettato che Fen Juechen fosse diventato alla pari con lui poco dopo aver ottenuto la Divina Spada della Colpa. Lui, lo spadaccino che aveva regnato supremo nel continente del Cielo Misterioso per più di mille anni e forse nemmeno Fen Juechen avevano previsto questo aumento di forza e coltivazione esplosivo dopo il risveglio del sangue diabolico.


Fen Juechen stava ululando mentre Xuanyuan Wentian era pieno di entusiasmo... Mentre i due continuavano a combattere, nessuno dei due si rese conto che tre figure erano apparse nel cielo sopra di loro.


I tre erano completamente illesi nonostante fossero assaliti dalle ondate di energia del duello. Inoltre le loro aure erano vaste e profonde come l'oceano.


Huangji Wuyu, Qu Fengyi, Ye Meixie!


I quattro capi dei Luoghi Sacri del continente del Cielo Misterioso si erano radunati in questo territorio colpito da una calamità.


"Quella persona... è Fen Juechen?" Disse con tono grave Ye Meixie, incredulità traspariva dal suo sguardo.


"Quando era arrivato al Palazzo Supreme Ocean, sono andato a controllare il livello della sua forza misteriosa. Era circa negli stadi intermedi del sesto livello del Stadio Sovrano Misterioso e quel risultato mi aveva già scioccato... Ma oggi è davvero alla pari con Xuanyuan Wentian? Cosa sta succedendo?" L'espressione di Qu Fengyi era grave e solenne e la sua voce era piena di stupore.


"Che abbia usato qualche tipo di tecnica proibita speciale?" Chiese a bassa voce Ye Meixie. "Esiste davvero una tecnica proibita del genere nel continente del Cielo Misterioso?"


Il motivo per cui questi tre erano apparsi qui era perché stavano inseguendo Feng Xue'er... ad essere più accurati, erano venuti per lo 'Specchio del Samsara'. Inoltre lo avevano tutti nascosto ai loro rispettivi Luoghi Sacri e ognuno di loro era venuto da solo.


"..." Huangji Wuyu rimase in silenzio per molto tempo per poi dire: "Il potere di Fen Juechen in effetti ha raggiunto un livello uguale al nostro, ma è ancora giovane dopotutto, quindi manca di esperienza.
Insieme al fatto che il suo potere è incredibilmente insolito, chiaramente non riesce a controllarlo completamente. In questo momento sembra che possa tenere testa a Xuanyuan Wentian, ma il risultato sarà chiaro una volta che l'incontro si prolungherà."


"Tuttavia il punto più importante è..." Il tono di Huangji Wuyu divenne più profondo e si accigliò: "Non vi siete resi conto che il suo aspetto e l'Energia Misteriosa che sta usando... è estremamente simile a quella che usava Ye Mufeng?!"


"Cosa?!" Qu Fengyi e Ye Meixie sussultarono per la sorpresa. Dopodiché esclamarono: "Quello è... il Divino Tomo Illusorio della famiglia reale Notte Eterna?!!"


"..." Huangji Wuyu guardò la Divina Spada della Colpa che Fen Juechen teneva in mano per poi continuare lentamente: "Molto probabilmente il potere bizzarro di Fen Juechen ha qualcosa a che fare con la Divina Spada della Colpa che ha... No! Ha sicuramente qualche rapporto con essa!"


"La Divina Spada della Colpa sicuramente nasconde un enorme segreto, ma dopo che abbiamo infranto il sigillo quel giorno, nessuno di noi ha individuato nulla e l'abbiamo trattata come una spada morta. Dopodiché quel demone vestito di rosso l'ha gettata verso Fen Juechen... e ora il potere del giovane è aumentato drasticamente e sta perfino usando la arte misteriosa della famiglia reale Notte Eterna. Le sue attuali condizioni sono estremamente simili a Ye Mufeng... È evidente!"


"Riuscire a fare arrivare al nostro livello una persona al sesto livello del Stadio Sovrano Misterioso in poche settimane... che contenga davvero il segreto del Stadio Divino Misterioso?!" Esclamò Ye Meixie mentre le sue pupille si dilatavano.


Ding!!


Il braccialetto sul braccio destro di Qu Fengyi brillò di luce blu. Le sopracciglia della donna fremettero e disse a bassa voce: "Abbiamo scoperto che Feng Xue'er al momento è a trecentocinquanta chilometri a nord. Continuiamo ad inseguirla o..."


Qu Fengyi mostrò un'occhiata eloquente mentre fissava Xuanyuan Wentian e Fen Juechen. Solo la Divina Spada della Colpa poteva spiegare i bizzarri cambiamenti di Fen Juechen. Dato che era così...


"Andiamocene! Inseguiamo Feng Xue'er!" Disse con decisione Huangji Wuyu dopo aver esitato per un breve momento.


"La penso come il fratello Huangji," Disse con una risata Ye Meixie. "Xuanyuan Wentian mirava a tenersi per sé lo Specchio del Samsara. Umpf, è stata la volontà del cielo a fare apparire Fen Juechen qui per trattenerlo. Se non fosse stato per questo incidente imprevisto, molto probabilmente la Divina Spada della Colpa cadrà di nuovo nelle mani di Xuanyuan Wentian. Allora, se noi tre combineremo le forze, potremo prendergliela."


"Va bene!" Disse Qu Fengyi annuendo lentamente. "Gli occhi e le orecchie della Gilda dei Mercanti Luna Nera sono state pienamente mobilitate, questa è la rete da cui non si può sfuggire più grande del continente del Cielo Misterioso. Finché Feng Xue'er e Yun Che saranno nel continente del Cielo Misterioso, possono scordarsi di nascondersi da noi! Prima che il cielo si inscurisca, lei e Yun Che cadranno sicuramente nelle nostre mani!"


"Dopo che otterremo lo Specchio del Sasmara, condivideremo i suoi segreti tra di noi. Per quanto riguarda Xuanyuan Wentian..." Huangji Wuyu rise. "Senza nemmeno menzionare i suoi metodi astuti, al momento la regione della Potente Spada Celestiale non ha più i suoi tre Custodi della Spada e la sua regione settentrionale è stata completamente distrutta. Così non è più degno di stare al nostro stesso livello. Ripagheremo pienamente le molte volte che ha cercato di complottare contro di noi nel giorno in cui gli prenderemo la Divina Spada della Colpa... Andiamo!"


I tre non tardarono ulteriormente. Né pensarono troppo a Fen Juechen mentre sfrecciavano ad inseguire Feng Xue'er.


Riip!!


Un arco bianco filò per il cielo tagliando la tenda oscura che ricopriva il cielo e oscurava il sole. Sotto la luce dell'arcobaleno, le pupille di Xuanyuan Wentian brillarono con una luce strana. Sorprendentemente, il suo sguardo puntò nella direzione in cui se n'erano andati Huangji Wuyu e gli altri.


"Questo potere è così grande da essere incredibile. Se sei arrivato a questo punto in un breve periodo di diciannove giorni, allora... se la userò io, non diventerei impareggiabile al mondo nell'arco di una sola notte?"


Mormorò tra sé e sé Xuanyuan Wentian. Dopodiché ringhiò sinistramente: "Questo potere mi ha deliziato, ma è un tale peccato che il tuo controllo sia così insufficiente... credo che sia il momento di raccogliere i frutti di mille anni di lavoro!!"
                                


                                



