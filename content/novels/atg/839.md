---
weight: 8390
title: Capitolo 839 – Immane Intento Omicida
pubDate: 2025-02-03T07:52:46.879Z
tags:
    - atg
---


<em>CAPITOLO SPONSORIZZATO, ringraziamo Venturola!
0 Capitolo in coda, 0/10,
-Schadenfreude</em>


Un'aura scioccante e una grande potenza respinsero i due capi dei Luoghi Sacri. Huangji Wuyu, Qu Fengyi e Ye Meixie indubbiamente ne furono scioccati. Inoltre quest'aura ovviamente non apparteneva a Xuanyuan Wentian... Da quando una figura del genere era apparsa nel continente del Cielo Misterioso?!


Quando guardarono la ragazza vestita con abiti colorati discendere dal cielo, rimasero tutti esterrefatti.


Una ragazza?


Per un attimo ripensarono a Jasmine e si inquietarono. Tuttavia, nonostante questa persona possedesse un'aura spaventosa, non era come l'assoluta soppressione di Jasmine che li faceva sentire come formiche insignificanti. Nonostante questo, era comunque sufficiente ad innervosirli, quindi significava che la sua forza era al loro stesso livello.


Tuttavia, in quanto capi di Luoghi Sacri che regnavano sul continente del Cielo Misterioso, non avevano mai visto questa ragazza dagli abiti colorati prima. Non sapevano che esistesse una persona del genere che potesse rivaleggiare con loro.


In effetti non l'avevano mai vista... perché non apparteneva al continente del Cielo Misterioso, ma proveniva dal distante Illusory Demon Realm.


La piccola Imperatrice Demoniaca!


Mentre catturava il Duca Ming e rimuoveva questa grande minaccia, si era resa conto che erano rimaste delle spie del Palazzo Supreme Ocean e della regione della Potente Spada Celestiale durante il processo di ripulitura della città imperiale. Da ciò aveva dedotto che i Luoghi Sacri potevano sapere dei cambiamenti accaduti nel Regno Demoniaco Illusorio e questo avrebbe causato un enorme pericolo per Yun Che.


Nel momento in cui l'Anello Squarcia Spazio si era riattivato, si era diretta da sola al continente del Cielo Misterioso perché era preoccupata per lui. Contando sull'aura emessa dal sangue del Corvo Dorato, finalmente l'aveva trovato. Tuttavia lo aveva visto ricoperto di sangue e in condizioni estremamente critiche.


Huangji Wuyu avanzò e disse sorridendo: "Signorina, chi sei? Non sembra che ci conosciamo, perché vuoi attaccarci?"


La piccola Imperatrice Demoniaca discese e non badò a lui. Allungò le dita e le premette gentilmente sulla fronte di Yun Che senza muoversi per un po'.


Feng Xue'er non la fermò, ma chiese con sorpresa: "Ragazzina, chi... sei?"


La ragazza accanto a lei era così bella da sembrare un'illusione. Il suo viso, che avrebbe potuto fare ingelosire il sole e la luna, era freddo e aveva un'espressione agghiacciante. Non mostrò la minima reazione alla domanda mentre rimaneva a fissare Yun Che. Era impassibile. Tuttavia Feng Xue'er notò che la mano con cui aveva toccato Yun Che sembrava tremare lievemente.


Bang!


Sulla punta delle dita della piccola Imperatrice Demoniaca si era accesa una sfera di fiamme dorate, che attivò anche l'impronta sulla fronte di Yun Che. Tuttavia il segno prima brillante si era spento.


La piccola Imperatrice Demoniaca si accigliò. Iniziò velocemente ad iniettare Energia Misteriosa nel corpo di Yun Che. Questo fece illuminare lievemente la pelle del giovane.


I tre si scambiarono un'occhiata accigliati perché questa ragazzina misteriosa ovviamente conosceva Yun Che. Tuttavia stava cercando di fare del suo meglio per aiutare un uomo morto a guarire... era semplicemente ridicolo.


"Signorina." Disse di nuovo Huangji Wuyu. "Anche se vorrei davvero sapere chi sei, l'uomo morto ai tuoi piedi è molto più importante per noi. Suggerisco che te ne vada immediatamente. Non metterti nei guai per un morto."


"Umpf, specialmente offendendo tre delle persone che non dovresti offendere in questo mondo." Aggiunse in tono piatto Ye Meixie.


Il fuoco sulla punta delle dita della piccola Imperatrice Demoniaca si spense.


Gradualmente si girò ed emanò un intento omicida così intenso da sembrare provenire dall'inferno. Le nuvole smisero di muoversi, la brezza di montagna non soffiò più; la polvere e le foglie cadute rimasero immobili a mezz'aria. Un freddo incredibilmente agghiacciante sembrò congelare ogni cosa.


L'espressione dei tre sembrò cambiare immediatamente. La giovane dagli abiti colorati aveva un'aura estremamente forte, per questo Huangji Wuyu aveva cercato di persuaderla ad andarsene. Tuttavia non si immaginava che avrebbe scatenato all'improvviso un intento omicida così spaventoso.


Il suo sguardo rimase calmo e spento, come se non contenesse mai alcuna emozione. Tuttavia il suo intento omicida rivelava chiaramente che voleva distruggerli a tutti i costi!


"Interessante. Umpf, la tua aura in effetti è spaventosa, ma è un peccato che tu non sappia chi hai di fronte." Rise freddamente Ye Meixie.


La piccola Imperatrice Demoniaca tremò e apparì all'istante di fronte a loro. Alzò il suo braccio delicato e la temperatura sembrò alzarsi con un ritmo spaventoso.


"Lasciate che me ne occupi io." Qu Fengyi avanzò e disse accigliata: "Voi andate a prendere il corpo di Yun Che prima. Sarà meglio se potrete prendere anche Feng Xue'er. È probabile che Yun Che le abbia consegnato lo Specchio del Samsara prima di morire."


"Non sia imprudente." Avvertì Huangji Wuyu. "Questa signorina non è normale. Non vi ha fatto arretrare per un colpo di fortuna."


"Im... per... do... nabile!!"


Alla fine la piccola Imperatrice Demoniaca parlò. Era solo una parola eppure li fece rabbrividire nonostante l'aria fosse diventata ardente.


Qu Fengyi si incupì e gridò con severità: "Umpf! Ti sopravvaluti!"


Non si mosse, ma il suo corpo brillò di luce viola. Sopra il sole risuonò all'improvviso il rimbombo di un tuono e caddero dei fulmini. Il cielo era diventato viola. In un batter d'occhio si era formato un enorme drago di fulmini lungo trecento metri. Un enorme artiglio apparì tra i fulmini viola facendo sfrigolare le scariche elettriche. Lo spazio si contorceva con violenza ad ogni fulmine.


"Sembra che Qu Fengyi non abbia sottovalutato questa ragazzina. Ha usato direttamente la sua 'Bestia del FulminÈ." Mormorò Huangji Wuyu.


La cosiddetta "Bestia del Fulmine" ovviamente non era un vero drago. Era il livello più alto della arte misteriosa principale del Palazzo Supreme Ocean: la "Trasformazione del Fulmine in Bestie".


Nel continente del Cielo Misterioso questa abilità sarebbe stata sufficiente a rendere una persona un granmaestro. Al suo livello, Qu Fengyi poteva fare apparire una bestia così spaventosa!


Roarrrrr!


Risuonò un ruggito spaventoso mentre due artigliate puntarono verso la piccola Imperatrice Demoniaca accompagnate da un rimbombo assordante.


"Ahh! Stai attenta!!" Gridò con shock Xue'er mentre abbracciava Yun Che e si ritirava.


I normali praticanti del mistero non potevano nemmeno sperare di vedere qualcosa come una "Bestia del Fulmine" in tutta la loro vita. La sua potenza spaventosa era inimmaginabile per un comune coltivatore. Semplicemente l'aura da sola poteva separare l'anima dal corpo.


In quango Egemone dei Mari, Qu Fengyi era già da tempo abituata a primeggiare sugli altri. Nonostante fosse arrogante, non era una persona irrazionale. Di fronte all'aura insolita della piccola Imperatrice Demoniaca, non era stata minimamente imprudente. Quando aveva attaccato, aveva usato il più alto livello delle leggi dei fulmini.


Mentre la bestia attaccava, Qu Fengyi si trasformò in una scia di fulmini viola e avanzò verso il nemico. Diciannove giorni fa, nel Palazzo Supreme Ocean, in presenza di Jasmine, aveva giurato di non attaccare mai più Yun Che. Visto i numerosi guerrieri presenti allora, non poteva permettere che venisse rivelato che stavano cercando di rubare lo Specchio del Samsara. La sua bestia del fulmine era stata evocata apposta da poter eliminare all'istante l'ostacolo apparso dal nulla.


Il drago del fulmine piombò dal cielo e la sua pressione era così spaventosa che sembrò che stesse per avvenire la fine del mondo Tuttavia Qu Fengyi, che si stava precipitando verso la piccola Imperatrice Demoniaca, si rese conto all'improvviso che non stava guardando nemmeno il drago nel cielo. Il suo sguardo cupo la stava fissando privo di emozione. Gli occhi sembravano brillare come stelle nel cielo.


Qu Fengyi si raggelò.


La piccola Imperatrice Demoniaca alzò il palmo e le fiamme del Corvo Dorato si accesero nel cielo... All'istante il mondo di fronte a Qu Fengyi si trasformò in un mare di fuoco dorato.


Vedendo le fiamme apparire di fronte ai suoi occhi, ancora prima che riuscisse a sentire il calore ardente delle fiamme, tutte le vene del suo corpo sussultarono e la donna sentì un'intensa paura... Aveva sentito un'emozione del genere solo due volte nella sua lunga vita. La prima volta era stata diciannove anni fa nell'Arena del Dio del Mare. Stavolta non era intensa come quella precedente, ma era comunque paura.


Il suo istinto le diceva che le fiamme di fronte a lei erano più spaventose di qualunque fuoco che avesse mai visto... le fiamme erano così forti da potere ridurre in cenere lei, un'esistenza al picco del mondo.


Qu Fengyi si fermò frettolosamente e il suo attacco prima feroce cambiò. Convertì la sua forza in difesa in breve tempo formando una grande formazione di fulmini.


Booom!


Le fiamme dorate si scontrarono con la formazione fatta in fretta da Qu Fengyi. Con un rumore acuto, l'energia dei fulmini sembrò inghiottita da un'enorme bestia per poi disperdersi velocemente, lasciando solo metà della sua forza. Questo scioccò Qu Fengyi, facendo cambiare drasticamente la sua espressione. Scatenò tutta l'energia del fulmine mentre si ritirava frettolosamente.


La piccola Imperatrice Demoniaca rimase ferma e non sembrò muoversi minimamente. Poi mosse il palmo verso l'alto e creò un'altra sfera di fuoco. Da lontano, guardando nel cielo, sembrava che ci fosse un altro sole dorato.


Il "sole" sembrò inghiottire la bestia del fulmine di Qu Fengyi.


Roarrrrrr!


I ruggiti della bestia divennero frenetici e un istante dopo divennero delle grida. Il corpo pieno di Energia Misteriosa di tipo fulmine fu consumato facilmente dalle fiamme dorate. Si dimenò dolorante, ma dopo due secondi gli enormi artigli si ruppero tra le fiamme dorate...
Il fuoco radunato sul corpo del drago si mosse di nuovo dopo un movimento della mano della piccola Imperatrice Demoniaca, dopo aver inghiottito il drago del fulmine non era rimasto nemmeno un bagliore purpureo.


Si era trasformato in un drago di fuoco.


Quando Qu Fengyi si era precipitata sulla piccola Imperatrice Demoniaca, Huangji Wuyu e Ye Meixie si stavano preparando a prendere il corpo di Yun Che. Tuttavia, ancora prima che potessero girarsi, le loro espressioni cambiarono drasticamente vedendo la scena.


Boom!!


Dopo un rumore sordo, il drago di fuoco esplose riempiendo il cielo di braci. Qu Fengyi bloccò le fiamme dorate e si ritirò velocemente accanto a Huangji Wuyu e Ye Meixie. La sua espressione era estremamente scontenta, mentre Huangji Wuyu e Ye Meixie si erano incupiti, non potevano più sorridere.


Si resero conto che questa giovane era fuori dal comune. Pensavano di averla già sopravvalutata ritenendola al loro livello visto che poteva respingere due capi di Luoghi Sacri, tuttavia non si aspettavano che Qu Fengyi avrebbe avuto la peggio durante lo scontro.


Inoltre Qu Fengyi aveva attaccato a piena forza... mentre l'altra parte non si era nemmeno mossa fin dall'inizio.


"Tu... chi sei?" Qu Fengyi inspirò profondamente. Il suo sguardo, l'espressione e il suo tono erano completamente diversi rispetto a prima.


"..." La piccola Imperatrice Demoniaca rispose con un intento omicida intenso e un mare di fuoco.


Boom!


Quindici chilometri di cielo si trasformarono in un mare di fiamme che avvolse i tre capi dei Luoghi Sacri in un purgatorio di fuoco. La foresta sotto di loro scomparì completamente... si trasformò immediatamente in cenere.


I tre capi dei Luoghi Sacri guardarono il cielo e si incupirono. Qu Fengyi mormorò a bassa voce: "Sembra che non ci dirà la sua identità. Io probabilmente non potrei affrontarla da sola. Sembra che non abbia altra scelta se non coalizzarmi con uno di voi."


I capi dei Luoghi Sacri che affrontavano insieme un avversario, era accaduto solo quando avevano affrontato Ye Mufeng.


"Non c'è bisogno che lavoriate insieme." Huangji Wuyu guardò verso l'alto e disse: "..Attacchiamo insieme!"


Provava già un'intensa paura perché quando la ragazza aveva rilasciato il suo intento omicida, la pressione che aveva emanato... non era inferiore al Ye Mufeng di allora!


Feng Xue'er abbraccio Yun Che e scappò in lontananza. Tuttavia non fuggì via. Il cielo si era trasformato in un mare di fuoco, ma non era stata avvolta dalla pressione. Guardò stordita per un po' il mare di fuoco, mentre la sua stirpe sentì una sensazione estranea e pulsante.


Quest'aura... le fiamme del Corvo Dorato del fratellone Yun...


Che fosse...


Che fosse davvero...


La piccola Imperatrice Demoniaca?


<em>Nota dell'autore: Ovviamente qualcuno potrebbe chiedere: i tre capi dei Luoghi Sacri hanno già combattuto contro l'Illusory Demon Realm prima, perché non hanno riconosciuto le fiamme del Corvo Dorato della piccola Imperatrice Demoniaca? È molto semplice, loro pensano che le fiamme del Corvo Dorato abbiano lo stesso colore scarlatto del fuoco della fenice. La piccola Imperatrice Demoniaca è l'unica in grado di creare fiamme dorate nella storia del continente del Cielo Misterioso. Per questo quella feccia non le ha collegate immediatamente al fuoco del Corvo Dorato.</em>
                                


                                



