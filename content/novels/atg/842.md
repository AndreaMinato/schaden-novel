---
weight: 8420
title: Capitolo 842 – Ultima Speranza
pubDate: 2025-02-03T07:52:46.880Z
tags:
    - atg
---


<em>Capitolo regolare,
4 Capitoli in coda, 0/10,
-Schadenfreude</em>


Anche se portava sei persone con sé, la piccola Imperatrice Demoniaca era comunque estremamente veloce. Prima che tutti si riprendessero, erano già volati via per diverse centinaia di chilometri.


In quel momento la piccola Imperatrice Demoniaca iniziò a rallentare il passo e chiese: "Yun Che ha una moglie nel continente del Cielo Misterioso ed è anche la principessa di un paese. Dov'è?"


"È la sorellona Cangyue." Disse Feng Xue'er. "Ma non è più una principessa, è l'imperatrice. Al momento risiede nella città imperiale."


"..." La piccola Imperatrice Demoniaca si girò. "Dimmi dov'è, ci dirigeremo nella città imperiale prima!"


La piccola Imperatrice Demoniaca cambiò direzione e arrivò nella città imperiale Ventoblu. Caricò immediatamente verso il palazzo imperiale e, senza dare una spiegazione, prese Cangyue che non capì nemmeno cos'era successo. Poi puntò dritto verso nord precipitandosi verso la Regione del Ghiaccio Estremo.


Al momento Asgard Nuvola Gelida era ancora freddo e tranquillo come al solito e i cuori di qualunque visitatore sarebbe diventato calmo come il ghiaccio sconfinato e la neve.


Tutte le ragazze a Asgard Nuvola Gelida provavano un profondo rispetto, gratitudine e dipendenza da Yun Che e tutti adoravano Feng Xue'er. Il loro fidanzamento era stata un'occasione felice per la setta. Tuttavia non sapevano che la situazione si era già aggravata di molto.


Al crepuscolo, una terrificante raffica di vento si sollevò nella tranquilla Regione del Ghiaccio Estremo. Murong Qianxue e le altre ragazze di Asgard Nuvola Gelida lo percepirono allo stesso tempo e si radunarono insieme per poi dirigersi ai cancelli.


"Chi va là?!" Gridò Murong Qianxue. Con il rinforzo della sua Energia Misteriosa, la sua voce si diffuse da diverse decine di chilometri. Tuttavia, un istante dopo, diverse figure umane apparirono di fronte a loro come se si fossero teletrasportate.


"Maestre, sbrigatevi... sbrigatevi e portateci nella Sorgente Gelida!!" Feng Xue'er balzò dal cielo con Yun Che tra le braccia e gridò con ansia visto che era a corto di tempo.


"principessa Xue? Cosa... Chi sono?" Murong Qianxue e le altre rimasero sbalordite. Asgard Nuvola Gelida riceveva raramente visitatori ed era sempre stato così per mille anni. Anche se era il Signore di Asgard, anche Yun Che aveva portato pochi visitatori a causa del suo rispetto nei confronti della setta. A parte Feng Xue'er, aveva solo portato Xiao Yun una volta ed anche allora l'aveva fatto per una questione importante.


Stavolta Feng Xue'er aveva portato così tanti volti sconosciuti. Inoltre oggi doveva essere il giorno del fidanzamento tra il Signore di Asgard e Feng Xue'er, perché sarebbero tornati all'improvviso?


Tuttavia la loro sorpresa durò per un momento, si resero conto che la persona tra le braccia di Feng Xue'er era Yun Che. In un istante, come se fossero state colpite da un fulmine, le sei fate si avvicinarono spaventate. "Si... Signore di Asgard?! Cos'è successo?! Chi ha ferito il Signore di Asgard..."


"Non avete sentito le sue parole prima?!" Rimproverò freddamente la piccola Imperatrice Demoniaca. "Se non volete che muoia, allora portateci immediatamente in quel posto di nome Sorgente Gelida Frozen Cloud."


"Maestre... sbrigatevi... è il solo posto rimasto che può salvare il fratellone Yun." Disse con un tono addolorato Feng Xue'er.


"Sbrigatevi e venite con noi!" Murong Qianxue non indagò ulteriormente e scatenò tutta la sua Energia Misteriosa. Spinse in avanti i palmi nel momento in cui si girò e rimosse in un istante tutte le restrizioni sul cancello. Più velocemente che poteva, avanzò e allo stesso tempo disse con voce autoritaria che portava un lieve tremolio: "Wu Xuexin, Shui Hanyin... e tutte le discepole vicino alla Sorgente Gelida, ascoltate il mio ordine! Togliete subito le restrizioni attorno alla Sorgente Gelida! Questa questione riguarda la vita del nostro Signore di Asgard, non perdete tempo!!"


Da quando avevano superato il momento di crisi in passato, Asgard Nuvola Gelida aveva posto molte restrizioni e questo valeva specialmente per la Sorgente Gelida Frozen Cloud che era nel nucleo della setta. Se Feng Xue'er avesse voluto rompere queste restrizioni, avrebbe dovuto trascorrere una grande quantità di tempo per farlo.


Tuttavia, dai cancelli della Sorgente Gelida, ogni blocco fu rimosso da Murong Qianxue e le altre sei e quando arrivarono al centro del palazzo di ghiaccio, tutte le restrizioni attorno alla Sorgente Gelida erano state già tolte. Sentendo l'energia fredda, la piccola Imperatrice Demoniaca prese Yun Che dalle mani di Feng Xue'er e lo lanciò nella Sorgente Gelida da cui si stava levando nebbia bianca.


"Piccola Imperatrice Demoniaca... sorella, può davvero salvare il fratellone Yun?" Chiese preoccupata Feng Xue'er.


"..." La piccola Imperatrice Demoniaca rimase in silenzio per un momento e poi disse: "Un anno fa è rimasto gravemente ferito dall'attacco del Duca Huai ed è stato costretto ad entrare nel Mare della morte con me. Il Mare della Morte era un posto letale, ma non solo è rimasto illeso, le sue ferite sono guarite rapidamente. Dopodiché gli ho fatto domande in merito e un tempo ha detto che non solo l'energia di fuoco non può ferirlo, può perfino assorbirla per guarire rapidamente la sua vitalità e la sua Energia Misteriosa. Allo stesso tempo aveva anche detto che perfino il ghiaccio aveva un effetto simile."


"Anche se il grado di concentrazione e di potere di questa sorgente è lontana dall'essere paragonabile al Mare della Morte, contiene davvero una energia di ghiaccio ricca e pura. Si può dire che non mi ha deluso troppo."


"In tal caso, il fratellone Yun... può essere salvato?" Disse con entusiasmo Feng Xue'er.


La piccola Imperatrice Demoniaca fissò Yun Che che era sommerso nell'acqua e disse con tono gelido. "Il potere che causa le sue ferite è estremamente forte e al momento è ancora nel suo corpo. Figuriamoci guarirlo, non posso nemmeno disperdere questa energia. Questa mera Sorgente Gelida non può salvarlo. Potrebbe morire tra un secondo... Ciò che spero è che questa Sorgente Gelida possa donargli un po' di vitalità, permettendogli di risvegliarsi e poi attivare l'Arca Primordiale Misteriosa e tornare nel Regno Demoniaco Illusorio... Questa è la nostra sola speranza."


Murong Qianxue e le altre cinque erano rimaste esterrefatte dalla conversazione. Chu Yueli avanzò e disse con ansia: "principessa Xue, cos'è successo? Chi... chi ha ferito il Signore di Asgard?"


"Non lo so." Feng Xue'er scosse la testa addolorata. "Ero vicina al fratellone Yun allora, ma non ho visto chi ha inferto questo attacco fatale."


"Dovreste ritirarvi tutti ora. Non c'è bisogno che siano presenti troppe persone." Ordinò la piccola Imperatrice Demoniaca. Ogni parola che diceva conteneva una potenza a cui gli altri non potevano opporsi. Le sei fate Frozen Cloud erano diventate tutte Signore, ma sotto questa potenza non riuscivano a respirare. Non rrimase nessuna di loro.


"Al momento, a parte la gente della setta, i cari di Yun Che sono qui. Dovreste trovare tutti un posto in cui sistemarvi. Specialmente i tre che sono più deboli, non potete sopportare il freddo qui." Disse gelidamente la piccola Imperatrice Demoniaca.


Solo allora Feng Xue'er si riprese e disse con ansia: "Ah... il nonno Xiao, la zietta e la sorellona Cangyue sono ancora fuori. Se rimarranno ancora a lungo, saranno feriti dal freddo. Maestre, devo disturbarvi e far portare via il nonno Xiao e gli altri. Proteggeremo il fratellone Yun qui, non ci allontaneremo di un solo passo."


Murong Qianxue esitò per un breve momento, poi annuì lentamente. "Va bene... se il signore di Asgard si risveglierà, dovete informarci immediatamente."


"Hanyue, sbrigati e sigilla tutte le porte, attiva le formazioni difensive. Hanxue, dirigiti nella sala Snow Congealing e recupera tutta la giada liquida rigenerante della Sala della Neve Congelante! Lianqie, Lanyi, allerta tutte le discepole. Yueli, andiamo."


Murong Qianxue sapeva bene che l'attuale crisi non era limitata alle ferite di Yun Che, ma anche al pericolo ancora più terrificante che si celava dietro questo attacco.


Quando le sei fate Frozen Cloud se ne andarono, la piccola Imperatrice Demoniaca si girò e guardò Feng Xue'er con i suoi occhi che assomigliavano alle stelle silenziose nel cielo. Era la prima volta che la osservava con attenzione: "Sei Feng Xue'er?"


"Sì." Feng Xue'er annuì lievemente: "Sorella piccola Imperatrice Demoniaca, ho sentito spesso il fratellone Yun menzionarti e so anche che vi siete sposati quando era nel Regno Demoniaco Illusorio."


"...Non hai davvero visto chi l'ha ferito?"


"No." Feng Xue'er scosse la testa avvilita. "Ero accanto a lui allora. Anche l'onorabile padre, il nonno e il bisnonno erano lì, ma nessuno di noi ha capito cos'è accaduto. Ho sentito solo il fratellone Yun gridare e poi spingermi via. Quando mi sono voltata, il fratellone Yun era già... già..."


"..." La piccola Imperatrice Demoniaca divenne silenziosa. Poi disse con un'espressione impassibile: "Dimmi tutto ciò che è accaduto da quando è tornato in questo continente. Dimmi tutto ciò che sai senza tralasciare un solo dettaglio."


"Sì." Feng Xue'er accettò senza la minima esitazione.


Nella piccola Imperatrice Demoniaca aveva visto un potere capace di sconfiggere i tre capi dei Luoghi Sacri, una forza e una freddezza che potevano soffocare chiunque. Anche di fronte alle condizioni critiche di Yun Che era ancora calma e impassibile, come se non fosse preoccupata per lui.


Tuttavia aveva visto chiaramente che, da quando aveva incontrato la piccola Imperatrice Demoniaca, tutte le sue azioni, le sue parole e anche la sua compostezza spaventosa, erano volte a salvare Yun Che.


La sua aura era soffocante, ma Feng Xue'er, che era estremamente agitata, poteva affidarsi a qualcuno.


L'esistenza della Sorgente Gelida Frozen Cloud era molto più antica di Asgard Nuvola Gelida. Era situata al centro della setta ed era anche il nucleo della Regione del Ghiaccio Estremo. Anche se era in una terra gelida, rimaneva liquida. L'acqua era incredibilmente limpida e si poteva vedere ogni granello di sabbia sul fondo. Inoltre l'aura fredda che conteneva superava quella del ghiaccio profound. Questo posto di solito era il posto in cui le ragazze di Asgard Nuvola Gelida si facevano il bagno e potevano calmare i loro cuori e perfino la loro aura fredda in questo luogo.


Negli ultimi giorni però Asgard Nuvola Gelida rimase in allerta e la Sorgente Gelida Frozen Cloud era diventata perfino un luogo proibito. Non solo le discepole non potevano avvicinarsi, non si sentiva un solo rumore provenire da lì.


Asgard Nuvola Gelida era ancora più silenzioso rispetto a prima, come se fosse avvolto da un'atmosfera soffocante.


Un giorno... due giorni... tre giorni... sette giorni... dieci giorni...


In questo periodo di tempo Yun Che era ancora sommerso nella Sorgente Gelida e, in queste acque, perfino un cadavere sarebbe rimasto intatto anche dopo un milione di anni. In questi dieci giorni la piccola Imperatrice Demoniaca rimase sopra la Sorgente Gelida e non fece un passo fuori. la sua aura era connessa al corpo di Yun Che, non distoglieva l'attenzione per un solo momento.


Mentre passavano i dieci giorni, Yun Che rimase immobile e non sembrava che si potesse risvegliare. Le ferite sul suo corpo non guarivano minimamente e anche l'ultimo filo di forza vitale era incredibilmente debole. Tuttavia, grazie alla sua tenacia assoluta, quel briciolo di forza vitale continuò a rimanere nel suo corpo senza disperdersi. Era l'ultima speranza che rimaneva in questo momento difficile.
                                


                                



