---
weight: 846
title: Capitolo 846 – Spada Diabolica, Notte Eterna
pubDate: 2025-02-03T07:52:46.880Z
tags:
    - atg
---


<em><strong>CAPITOLO SPONSORIZZATO, ringraziamo Marco!</strong>
2 Capitoli in coda, 0/10,
-Schadenfreude</em>


Boom, boom, boom, boom, boom, boom...


Le fiamme dorate divorarono l'oscurità mentre pilastri di fuoco precipitarono dal cielo distorcendolo. Le grida acute del Corvo Dorato risuonavano con forza insieme alle urla di dolore di Xuanyuan Wentian.


Feng Xue'er stava galleggiando a mezz'aria, era concentrata a proteggere tutte le persone attorno a lei prestando attenzione a cosa stava succedendo dietro di loro. La sua espressione tesa iniziò ad allentarsi e gridò di gioia: "La sorellona ha vinto... Ha colpito Xuanyuan Wentian con così tanta forza che non gli è rimasta nemmeno l'energia per contrattaccare!"


Le parole di Feng Xue'er furono come una pioggia rinfrescante che calmò il terrore del gruppo. Rallentarono il passo mentre guardavano verso sud. Il cielo lì era avvolto da luce dorata e potevano vedere a stento l'oscurità. Anche l'energia cupa che li aveva inquietati si era indebolita di molto.


"Grandioso... è grandioso!" Gridò con emozione Murong Qianxue mentre stringeva Yun Che tra le braccia.


"Ahahahah." Numero Uno Al Mondo sospirò di sollievo per poi ridere. "Cosa avevo detto, la piccola Imperatrice Demoniaca ha ereditato la forza degli dei, come può esserci qualcuno al mondo capace di affrontarla?"


"Fiuu!" Numero Sette Al Mondo si diede una pacca sul petto e poi si toccò la pancia che stava iniziando a sporgere. Sorrise allegramente e disse: "Piccolino, non c'è bisogno di aver paura. Va tutto bene, la piccola Imperatrice Demoniaca ha già picchiato il malvagio."


"Xuanyuan Wentian era ancora più terrificante del duca Ming ed era ancora più vile. La piccola Imperatrice Demoniaca si è infuriata e lo avrà sicuramente ridotto in cenere." Disse Xiao Yun, le sue sopracciglia fremettero mentre diceva con sospetto. "Xuanyuan Wentian ha ammesso che il suo corpo è quello di Fen Juechen e la sua aura è incredibilmente simile a quella di Fen Juechen... Cosa sta succedendo esattamente?"


"In effetti non abbiamo davvero capito come sia stato possibile." Disse Numero Uno Al Mondo mentre ponderava. Ora che il pericolo era stato debellato, stavano fuggendo più lentamente.
La sua attenzione iniziò a concentarsi su altri aspetti che lo avevano stupito: "Tuttavia ho sentito parlare di qualcosa di simile nei miti e nelle leggende. Era una tecnica di 'possessionÈ terrificante che permette ad un'anima di invadere il corpo di un'altra persona.
Dopodiché lo spirito diventa il nuovo padrone del corpo, spazzando via la volontà originale che lo controllava. Prima il corpo di Fen Juechen era controllato dalla volontà di Xuanyuan Wentian... se dovessimo spiegarlo, forse è davvero qualche tipo terrificante di 'possessionÈ."


"Quindi significa che Fen Juechen... è già scomparso completamente?" Chiese Xiao Yun ad occhi spalancati.


"Il suo corpo è ancora vivo, ma la sua anima è stata già spazzata via. Quindi è scomparso." Disse a bassa voce Numero Uno Al Mondo. Allo stesso tempo guardò con discrezione verso Xiao Lingxi...


Come previsto, la vide mordersi le labbra mentre le si arrossavano gli occhi, ma rifiutò di fare un solo suono.


Le fiamme continuarono ad esplodere e ogni rombo era accompagnato da un pilastro di fuoco che trapassava l'orizzonte. Numero Uno Al Mondo gettò un'occhiata a lato per poi ridere freddamente. "Sembra che la piccola Imperatrice Demoniaca sia davvero infuriata stavolta. Anche se Xuanyuan Wentian avesse dieci vite, dovrebbe essere stato già ridotto in cenere... Ah, morire così è già una punizione più lieve di quella che si merita."


"..." Tuttavia, in quel momento, il sorriso di Feng Xue'er svanì lentamente. Guardò a sud mormorando con una voce piena di sospetto. "È strano... come mai l'aura di Xuanyuan Wentian c'è ancora, inoltre... inoltre..."


Boom boom boom boom boom boom boom boom boom boom...


La piccola Imperatrice Demoniaca stava scagliando centinaia di Purgatorio Red Lotus uno dopo l'altro, trasformando il terreno sotto di lei, racchiuso in eterno dal ghiaccio, in un terrificante mare di fiamme del purgatorio, era ancora più spaventoso di qualunque vulcano che esisteva nel continente del Cielo Misterioso.


Se avesse continuato così, l'intera Regione del Ghiaccio Estremo sarebbe scomparsa completamente. La piccola Imperatrice Demoniaca stava per fermarsi ma in quel momento le sue ciglia lunghe e delicate fremettero.


L'aura oscura che era stata seppellita dal mare di fuoco e quasi incenerita al punto di scomparire, si scatenò all'improvviso...


BOOOOOOOOMM!!!!!


Sembrava che un vulcano in eruzione fosse stato strappato via dal terreno, i loti di fuoco della piccola Imperatrice Demoniaca furono respinti dalla luce nera. Anche il mare di fuoco che aveva sciolto la terra fu spazzato via dal bagliore oscuro. Questa luce nera era così densa da assomigliare ad uno dei buchi neri del caos primordiale. Mentre si gonfiava gradualmente, tutte le fiamme del Corvo Dorato furono respinte all'indietro con una forza incredibile.


Nel cuore della luce nera c'era una figura umana. I suoi abiti erano rovinati e la maggior parte delle sue sopracciglia e dei suoi capelli erano stati bruciacchiati. Metà del suo volto sembrava carbonizzata ed era terrificante, il suo corpo era metà rosso brillante e metà nero. Dal suo aspetto e dal suo profilo però era proprio Xuanyuan Wentian.


Le pupille limpide come sorgenti della piccola Imperatrice Demoniaca si contrassero.


Teneva una spada nera come la pece e sull'impugnatura si erano aperti degli occhi cupi e sinistri. Una volta che Xuanyuan Wentian riapparì, la sua aura che era stata quasi soppressa dalle fiamme, si riprese con un ritmo terrificante. Superò direttamente l'aura che aveva irradiato in precedenza e divenne il doppio rispetto a prima.


La luce nera che circondava il suo corpo era così potente e resistente che sembrava aver creato un suo piccolo mondo indipendente. Quando le fiamme dorate piene della potenza del Corvo Dorato e della furia della piccola Imperatrice Demoniaca si avvicinavano alla sfera di luce nera, venivano respinte e anche spente.


La piccola Imperatrice Demoniaca: "..."


"Tu... hai davvero..." l'espressione di Xuanyuan Wentian era terrificante e sinistra. Quando aprì la bocca, del fumo bianco uscì dalla sua bocca. "Mi hai davvero ridotto... in queste condizioni così patetiche..."


Era ben lontano dal "sembrare patetico". Quando Xuanyuan Wentian era stato intrappolato nel mare di fuoco della piccola Imperatrice Demoniaca, costretto a sopportare lo scoppio di centinaia di Red Purgatorio Lotus, aveva potuto a stento evocare la Divina Spada della Colpa, era quasi morto durante il processo.


"Non ho altra scelta che ammettere... che mi sbagliavo completamente sul tuo livello... e pensare che mi hai costretto... che mostrare la spada diabolica... Ssss..." Anche se possedeva un corpo di diavolo, Xuanyuan Wentian sentiva ancora dolore. Il tormento dell'essere stato bruciato dalle fiamme gli stava ancora causando un immenso dolore.


Prima di aver preso la sua spada diabolica, lui e la piccola Imperatrice Demoniaca avevano contato sulle loro forze durante questo duello. Nessuna delle due parti aveva preso in prestito il potere di un artefatto profound o un'altra energia esterna, eppure era finita con la sua sconfitta patetica e miserabile.


A quanto pare non era un degno avversario per la piccola Imperatrice Demoniaca!


Inoltre, se non avesse disperatamente rilasciato il potere della Divina Spada della Colpa, avrebbe rischiato di essere bruciato dalle fiamme del Corvo Dorato.


Alla fine Xuanyuan Wentian aveva ottenuto il potere e il corpo di un diavolo, così aveva pensato di essere già impareggiabile e si era definito con arroganza come 'sovrano assoluto'. Quindi questo esito era stato un enorme colpo per il suo ego e la sua più grande umiliazione.


Una cupa solennità iniziò a rivelarsi negli occhi freddi della piccola Imperatrice Demoniaca mentre le sue lunghe e delicate sopracciglia iniziarono ad accigliarsi. Anche se Xuanyuan Wentian aveva irradiato un'aura potente e bizzarra, non aveva un pesante effetto soppressivo.


Tuttavia, anche se al momento stava stringendo la lama diabolica, Xuanyuan Wentian era ricoperto di ferite e sembrava che fosse in condizioni miserabili, era la prima volta che la piccola Imperatrice Demoniaca aveva una sensazione così opprimente. Un'aura estremamente cupa e soffocante si stava già diffondendo nel cielo e nella terra. Pareva che stesse per scatenarsi una tempesta apocalittica.


"Anche se usare la spada diabolica per ucciderti è una vergogna per me e rallenta il ritmo con cui il mio sangue si risveglierà... Come può un sovrano assoluto come me... risparmiare una persona... come te?!!"


Il grido di Xuanyuan Wentian era orribile come il ruggito di un diavolo. Fu anche in questo istante che il mondo di fronte alla piccola Imperatrice Demoniaca diventò completamente nero come la pece.


Questo cambiamento terrificante non accadde gradualmente, ma avvenne in un attimo e il mare di fuoco dorato fu avvolto completamente da questa oscurità densa come l'inchiostro. La piccola Imperatrice Demoniaca non ebbe nemmeno il tempo di reagire e ora non poteva vedere nulla.


Ad un po' di centinaia di chilometri di distanza, anche il luogo attorno a Feng Xue'er e gli altri si oscurò rapidamente. Sembrava che fossero calate di colpo le tende della notte, anche se non era completamente buio, ogni persona poteva distinguere a stento i volti delle persone vicino a loro.


Questo buio oscurò la loro vista e spense anche l'entusiasmo di prima, facendoli piombare in un abisso di terrore ancora più profondo.


"Cosa... cosa sta succedendo?!"


"Che... Xuanyuan Wentian sia..."


"Dobbiamo muoverci più velocemente!!" Gridò Xiao Yun mentre teneva d'occhio Xiao Lie.


"Non dobbiamo fare mosse imprudenti!" Urlò con ansia Feng Xue'er. Stese le mani e rilasciò tutto il suo potere senza riserva formando una gigantesca barriera di fuoco che avvolse tutti quanti. "Se questo potere orribile può subito raggiungerci a questa distanza, allora diventerà solo più spaventoso quando si attiverà completamente. Non solo continuare a fuggire sarebbe assolutamente insignificante, ma aumenterebbe i rischi. Tutti devono rimanere dentro questa barriera, userò tutto il mio potere per proteggervi."


Anche se la forza di Feng Xue'er non era lontanamente al livello di Xuanyuan Wentian, erano comunque a centinaia di chilometri di distanza. Dato che questa barriera era stata costruita da Feng Xue'er che era all'ottavo livello del Stadio Sovrano Misterioso, sarebbe stato impossibile romperla da così lontano.


Il mondo attorno a lei era diventato completamente buio anomalo e la piccola Imperatrice Demoniaca si sentì come se fosse stata risucchiata in una palude nera. L'aria attorno era diventata estremamente viscosa e perfino muovere le dita era incredibilmente difficile. Allo stesso tempo aure sinistre e gelide la assalirono da ogni parte, insinuandosi direttamente nel suo cuore e nella sua anima.


Se Yun Che fosse stato cosciente in quel momento, avrebbe riconosciuto subito questa mossa. Era il Dominio Oscuro che Fen Juechen aveva rilasciato quando era stato sconfitto, la Notte Eterna!


"Piccola Imperatrice Demoniaca... svanisci... per sempre... in questa oscurità!!" La voce spettrale di Xuanyuan Wentian che sembrava il gemito di uno spirito malvagio risuonò dalle profondità di questo mondo. Dopodiché si sentì una risata sinistra e piena di dolore: "Ahahahahahahahah..."


La piccola Imperatrice Demoniaca alzò la mano, ma non riuscì nemmeno a vedere il suo palmo. Estese la sua percezione spirituale, ma non poteva percepire i confini di questo mondo oscuro. Sembrava che fosse sconfinato. Allo stesso tempo il raggio della sua percezione stava diminuendo ad ogni secondo e l'atmosfera di questo posto stava diventando sempre più viscosa. L'aura mortale stava aumentando, iniziò a sentire un lieve stordimento e perfino una sensazione di disperazione.


Inoltre non poteva percepire la presenza di Xuanyuan Wentian. Si stava sicuramente nascondendo in qualche angolo di questo mondo oscuro e poteva lanciare un attacco fatale in ogni momento.


Clang!!


Il marchio del Corvo Dorato sulla fronte della piccola Imperatrice Demoniaca stava bruciando, ma in questo mondo cupo la sua luce abbagliante ora si stava spegnendo gradualmente. La piccola Imperatrice Demoniaca aprì gli occhi e riversò il suo potere formando un dominio color oro.


Era stata inghiottita da questa oscurità e, se avesse voluto andarsene da qui, avrebbe dovuto usare il suo dominio per divorarlo!
                                


                                



