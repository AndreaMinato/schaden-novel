---
weight: 848
title: Capitolo 848 – Prigione di Disperazione
pubDate: 2025-02-03T07:52:46.881Z
tags:
    - atg
---


<em><strong>CAPITOLO SPONSORIZZATO, ringraziamo Marco!</strong>
0 Capitoli in coda, 0/10,
-Schadenfreude</em>


Dal momento in cui la piccola Imperatrice Demoniaca aveva sconfitto Xuanyuan Wentian a quando era precipitata nell'abisso oscuro il gruppo era passato dal sollievo al panico, ma poi aveva visto le fiamme riaccendersi nuovamente, bruciando la cappa cupa che ricopriva il cielo...


Numero Uno Al Mondo e gli altri avevano sopportato una serie di forti colpi.


l'Energia Misteriosa e l'aura di Xuanyuan Wentian erano svanite completamente e non era rimasta la minima traccia di neve. Proprio quando stavano per saltellare per l'entusiasmo, si resero conto che le fiamme che si allungavano all'orizzonte si stavano rimpicciolendo velocemente. Inoltre, proprio mentre avevano sentito che l'aura di Xuanyuan Wentian stava scomparendo, riuscirono a percepire a stento quella della piccola Imperatrice Demoniaca.


"Sorella piccola Imperatrice Demoniaca!"


Gridò con ansia Feng Xue'er mentre alzava la mano per rilasciare la sua barriera e volare verso di lei, lasciando una scia scarlatta lungo il suo cammino.


Feng Xue'er attraversò velocemente la distanza di centocinquanta chilometri, arrivò nel luogo dello scontro e presto vide la piccola Imperatrice Demoniaca tra le fiamme. Giaceva nel terreno arso e secco, i suoi abiti erano ancora perfetti. Tuttavia il rivolo di sangue colava dalla sua bocca era inquietante e la sua aura stava diventando così debole da poter resistere a stento.


Feng Xue'er discese rapidamente arrivando accanto alla piccola Imperatrice Demoniaca. Una volta che determinò che stava bene, si rilassò lievemente, ma la sua espressione divenne piena di emozioni contrastanti.


Prima di incontrarla, Feng Xue'er era stata molto curiosa nei suoi confronti a causa del rapporto che aveva con Yun Che e al suo titolo. Oggi l'aveva finalmente incontrata... Aveva superato di gran lunga le aspettative di Feng Xue'er in quanto a forza, capacità di inspirare venerazione, freddezza, decisione e calma.


In confronto all'immaturità puerile e all'ignoranza che Feng Xue'er doveva ancora lasciarsi alle spalle, la piccola Imperatrice Demoniaca le dava la sensazione di essere irraggiungibile.


Ora giaceva a terra, debole e fragile come una persona comune, ma Feng Xue'er la considerava ancora più misteriosa e maestosa di prima.


Con la sua forza, la piccola Imperatrice Demoniaca li aveva salvati tutti.


Feng Xue'er si chinò e sollevò con cautela la sua schiena per poi chiamarla piano: "Sorella piccola Imperatrice Demoniaca..."


Visto che anche lei aveva ereditato del sangue del fuoco divino, poteva accorgersi con una sola occhiata che la piccola Imperatrice Demoniaca aveva bruciato il suo sangue Origin del Corvo Dorato. Anche se era estremamente debole ora, non aveva subito gravi ferite. Il solo effetto collaterale sarebbe stato che il suo sangue del Corvo Dorato sarebbe rimasto dormiente per un mese almeno e non sarebbe riuscita ad evocare le sue fiamme.


"Sto bene." Il viso della piccola Imperatrice Demoniaca era mortalmente bianco, ma la sua voce era ancora calma e fredda. Dopo aver detto questo, chiuse gli occhi stanchi e non li aprì per molto tempo. Il suo petto si sollevava e si abbassava piano. Non solo il sangue del Corvo Dorato era diventato dormiente, aveva anche esaurito tutta la sua Energia Misteriosa.


Feng Xue'er sorresse la piccola Imperatrice Demoniaca. Il peso che stava sostenendo era leggero come il cotone, Feng Xue'er poteva immaginare a stento come un corpo così fragile e delicato potesse contenere un potere così terrificante. "L'aura di Xuanyuan Wentian è già scomparsa completamente, questo grande malvagio è finalmente andato incontro alla fine che si meritava."


"Stanno... bene, vero?" Chiese a bassa voce la piccola Imperatrice Demoniaca.


"Mnn!" Feng Xue'er rispose annuendo. "Stiamo tutti bene grazie alla sorellona la piccola Imperatrice Demoniaca. Andremo immediatamente a trovare un luogo in cui potremo riposare per il momento... il fratellone Yun si sveglierà sicuramente."


Mentre parlava, Feng Xue'er premette un palmo sul petto della piccola Imperatrice Demoniaca trasferendole senza riserve la sua energia vitale.


La piccola Imperatrice Demoniaca non rifiutò. Presto il suo viso riprese un po' di colore e il suo respiro tornò regolare.


"Piccola Imperatrice Demoniaca!!"


Numero Uno Al Mondo e Xiao yun si erano precipitati da loro di fretta e stavano quasi incespicando. Dopo essere scesi, non persero tempo a riprendere respiro e dissero ansimando: "La piccola Imperatrice Demoniaca, lei... come sta..."


"Non dovete preoccuparvi." Disse Feng Xue'er sorridendo lievemente, spostando la mano dal petto della piccola Imperatrice Demoniaca. "La sorella piccola Imperatrice Demoniaca è davvero potente. Non ha subito gravi ferite ed è solo indebolita a causa dello scontro. Inoltre..." Esitò per un momento, ma dopo aver ricordato l'identità di Numero Uno Al Mondo e di Xiao Yun, disse con semplicità: "Non riuscirà ad usare le sue fiamme del Corvo Dorato per almeno un mese."


Queste parole fecero capire a Numero Uno Al Mondo che la piccola Imperatrice Demoniaca aveva bruciato il suo sangue del Corvo Dorato. Tirò un lieve sospiro di sollievo, poi strinse i pugni e i denti: "Va bene. Una volta che torneremo nel Regno Demoniaco Illusorio, nessuno potrà torcere un solo capello alla piccola Imperatrice Demoniaca finché ci saranno le famiglie guardiane."


"Umpf!" La piccola Imperatrice Demoniaca aprì gli occhi e sbuffò freddamente: "Se le famiglie guardiane fossero davvero così potenti, allora la famiglia imperiale non si sarebbe ridotta così e non avrei rischiato di morire io stessa!"


Si appoggiò al braccio di Feng Xue'er mentre si alzava lentamente. Anche se non aveva la sua normale forza misteriosa e stava contando solo sull'energia vitale che Feng Xue'er le aveva dato, la sua maestosità fece chinare il capo a Numero Uno Al Mondo e a Xiao Yun.


"È... è colpa mia." Balbettò Numero Uno Al Mondo con un'espressione piena di senso di colpa e rimorso. Se non fosse stato per Yun Che, oggi la famiglia imperiale non sarebbe nemmeno esistita...


"Finché la piccola Imperatrice Demoniaca sta bene, allora va tutto bene." Disse Xiao Yun in tono di scusa senza osare rialzare la testa.


Aveva affrontato questo enorme pericolo con un metodo disperato. Il prezzo che avevano pagato non era stato solo l'ibernazione del sangue del Corvo Dorato della piccola Imperatrice Demoniaca e l'esaurimento della sua Energia Misteriosa. Erano scomparsi anche Asgard Nuvola Gelida e la Regione del Ghiaccio Estremo.


Il fuoco si era spento, ma i suoi effetti persistevano. L'aria prima gelida ora era soffusa da un calore ardente quasi intollerabile.


Feng Xue'er portò la piccola Imperatrice Demoniaca e i quattro a riunirsi con Numero Sette Al Mondo, Cang Yue, Xiao Lie, Xiao Lingxi e le signorine di Asgard Nuvola Gelida.


Murong Qianxue arrivò di fronte alla piccola Imperatrice Demoniaca e si inchinò: "Se non fosse stato per lei, il nostro Asgard Nuvola Gelida sarebbe stato annientato. Ha salvato tutte le nostre vite e tutte le duemila discepole della nostra setta terranno bene a mente questa gentilezza."


"Non c'è bisogno!" Rispose freddamente la piccola Imperatrice Demoniaca. "Xuanyuan Wentian era una persona che dovevo uccidere. Che viviate e moriate non ha niente a che fare con me."


Murong Qianxue sussultò. Dopodiché annuì lievemente e non disse altro, si girò a controllare le condizioni di Yun Che.


La piccola Imperatrice Demoniaca aveva sconfitto Xuanyuan Wentian e Feng Xue'er aveva usato tutta la sua potenza per proteggerli. Quindi a parte la piccola Imperatrice Demoniaca, nessuno di loro aveva sostenuto delle ferite. Anche Yun Che non sembrava essere stato influenzato in alcun modo. Questa era indubbiamente la più grande fortuna accaduta durante questa calamità.


"Lasciamo prima questo posto così da poter trovare un luogo dove riposare per un po'. Un trambusto del genere sicuramente allerterà molte persone." Disse Numero Sette Al Mondo, la sua espressione mostrò un po' di trepidazione. Stese una mano verso la pancia per poi dire: "Quel vile Xuanyuan Wentian, chi avrebbe pensato che sarebbe stato così potente? E pensare che era qualcuno ancora più sinistro e vile del Duca Ming! Se mio padre e gli altri lo sapessero, ne sarebbero rimasti sicuramente scioccati. È davvero troppo magnanimo farlo morire così!"


"Vero!" Numero Uno Al Mondo ringhiò a denti stretti. "Avremmo dovuto riservargli lo stesso trattamento del duca Ming. Mutilare la sua forza misteriosa e tutti e quattro i suoi arti, infliggendogli la più crudele delle torture ogni giorno, ma assicurandosi che non muoia. Avremmo dovuto lasciarlo vivere nel dolore e nella disperazione!"


"Eheh... questo è davvero un ottimo suggerimento."


Una risata roca e fredda risuonò, era così cupa che sembrava provenire dalle profondità dell'inferno.


In un attimo di secondo il cuore di tutti quanti smise di battere. Il calore ardente sembrava essersi trasformato in un gelo intenso mentre innumerevoli aghi di energia fredda affondarono in ogni loro poro, arrivando nelle profondità delle loro anime.


Boom!!


Il suolo esplose e un pilastro di luce nera scoppiò da sottoterra sollevandosi al cielo. Dopo che il bagliore nero si dissipò, una figura nera apparì dal buco nel terreno. Il suo corpo era carbonizzato e il suo viso era macchiato di sangue. Un'energia nera si agitò attorno a lui, lo spadone nella sua mano rilasciava una luce strana e densa.


"Ah... ah... ah..." Xiao Yun rimase a bocca spalancata, incapace di proferire parola.


"Xuanyuan... Wentian!!" Le pupille di Numero Uno Al Mondo si contrassero. Si sentiva come se fosse precipitato in un abisso gelido.


"Tu..." La piccola Imperatrice Demoniaca barcollò. Anche lei poteva credere a stento a cosa stava succedendo.


Prima che potessero rilassarsi, erano stati travolti nuovamente da un terrore ancora più grande. Xuanyuan Wentian non era morto e ora sembrava essere tornato dalle profondità dell'inferno, portando con sé risentimento e una freddezza sinistra.


Inoltre la piccola Imperatrice Demoniaca, la sola che poteva resistergli... non aveva più energie.


"Sono già diventato un dio dei diavoli... ma tutti voi... mi avete fatto sperimentare il sapore della morte e del terrore! Imperdonabile.. IMPERDONABILE!!"


Xuanyuan Wentian trascinò la spada diabolica dietro di sé mentre avanzava. I suoi passi erano lenti e pesanti e stava barcollando, la sua aura era ben lontana dall'essere come prima, ma ora conteneva un risentimento, una furia e un intento omicida decine di volte più intensi rispetto a prima.


"Dovete fuggire tutti velocemente!!"


Feng Xue'er gridò con ansia mentre una forte raffica spinse tutti all'indietro. Il suo corpo si trasformò in una figura ardente della fenice e attaccò Xuanyuan Wentian con un "Danza Empirea Ala di Fenice."


Gli occhi iniettati di sangue di Xuanyuan Wentian si spalancarono e rilasciò un ululato simile ad una bestia selvaggia mentre la sua spada diabolica si sollevò per incontrare le fiamme di Feng Xue'er.


Boom!


Le fiamme si ruppero e apparì una fessura di diversi chilometri nel terreno. In mezzo alla luce rossa, Xuanyuan Wentian fu respinto a più di dieci passi, mentre Feng Xue'er cadeva come una foglia soffiata via dal vento... Riuscì a stento a discendere, ma prima che potesse riprendersi, un getto di sangue scarlatto schizzò dalla sua bocca, macchiando di rosso il terreno di fronte a lei.


Anche se Xuanyuan Wentian aveva subito gravi ferite e aveva esaurito la maggior parte della sua forza misteriosa, era comunque una persona che stava arrivando al Stadio Divino Misterioso. Inoltre stava brandendo la Spada Diabolica Notte Eterna, Feng Xue'er non avrebbe potuto rivaleggiare con lui.


"principessa Xue!!" Tutti impallidirono per lo shock e Feng Hanxue e Feng Hanyue si precipitarono a sostenerla.


"Sto... sto bene." La vista di Feng Xue'er si sfocò e tutta la sua Energia Misteriosa divenne caotica come lava che ribolliva. Aveva lanciato quell'attacco con tutta la sua forza, quindi il contraccolpo che aveva sopportato naturalmente era forte. Anche se si era scontrata con Xuanyuan Wentian solo una volta, aveva già subito gravi ferite interne.


Tuttavia l'Energia Misteriosa della piccola Imperatrice Demoniaca si era esaurita completamente e quindi era l'unica che poteva bloccare Xuanyuan Wentian.


La piccola Imperatrice Demoniaca non aveva esitato a bruciare il suo sangue del Corvo Dorato per loro... quindi come poteva crollare così.


Feng Xue'er cercò di riprendersi mentre le fiamme della fenice attorno a lei tornarono a divampare. La luce abbagliante fece alzare alla testa a Xuanyuan Wentian. Ansimò per un secondo per poi ululare: "Solo tu... una piccola fenice... che non è ancora maturata... ti ritieni degna di scontrarti con me?!!"


"Prigione... dell'Oscurità!!"


La luce si offuscò mentre innumerevoli raggi neri spuntarono dal nulla. Prima che chiunque potesse reagire, erano già stati tutti avvolti da questo bagliore freddo e sinistro.


Le fiamme della fenice di Feng Xue'er quasi si spensero in un istante. La luce nera attorno la faceva sentire come se una mano dalla forza irresistibile stesse sopprimendo la sua forza misteriosa. Bloccava il suo corpo e, anche se usava tutta la sua potenza, non poteva liberarsi dalle restrizioni su di lei.


Non poteva nemmeno muovere le gambe o alzare le braccia, figuriamoci scagliare un attacco. Si sentiva come se ogni parte del suo corpo fosse intrappolata in una prigione di disperazione da cui non poteva liberarsi.


Se anche Feng Xue'er che possedeva la forza misteriosa più potente, era in questo stato, allora per gli altri non avrebbero avuto la minima possibilità di resistere.


"Sh... eheh..." Xuanyuan Wentian, che aveva finito di rilasciare la Prigione dell'Oscurità, si sentì debole e, mentre barcollava, stava per cadere in ginocchio. Riuscì a sostenersi lentamente usando la spada diabolica, poi fece una risata rumorosa e sinistra: "Ahah... Ahahahah... Sono già un dio dei diavoli... solo voi persone comuni... come potreste... sfuggirmi... Ahahahahah..."
                                


                                



