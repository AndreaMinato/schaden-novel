---
weight: 849
title: Capitolo 849 - Spirito Inestinguibile
pubDate: 2025-02-03T07:52:46.881Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


"Xuanyuan Wentian... Farai sicuramente... una brutta fine!!"


Xiao Yun cercò di resistere nonostante provasse dolore. Anche se Numero Sette Al Mondo era accanto a lui, non riusciva nemmeno a toccarla.


"Davvero... è un peccato che stiate per morire e non lo vedrete!"


Il grido di Xuanyuan Wentian mostrava la sua rabbia e il suo intento omicida. Il suo obiettivo principale era prendere lo Specchio del Samsara. Avrebbe anche eliminato la piccola Imperatrice Demoniaca e Feng Xue'er, le due persone che rappresentavano una minaccia per lui. Non aveva sopravalutato sé stesso, ma aveva sottostimato la forza della piccola Imperatrice Demoniaca e questo lo aveva quasi ucciso, riducendolo in condizioni miserabili.


Nonostante avesse ripreso il controllo e potesse ucciderli, la paura e la vergogna che aveva sofferto gli facevano sentire più rabbia che felicità.


Xuanyuan Wentian avanzò un passo alla volta, il suo sguardo feroce era fisso sulla piccola Imperatrice Demoniaca: "Sei molto più forte di quella patetica spazzatura dell'Imperatore Demoniaco. Hai intrapreso la via divina prima di me... Tuttavia, dopo la tua morte, non ci sarà più nessuno che potrà minacciarmi!"


"In origine volevo distruggere la tua coltivazione e lasciarti vivere per farti vedere personalmente come avrei sottomesso l'Illusory Demon Realm!"


"Ma ora... voglio vederti morta!!" Gridò Xuanyuan Wentian. La Spada Diabolica Notte Eterna emanò un bagliore nero e puntò verso la piccola Imperatrice Demoniaca che non poteva muoversi.


Dato che era bloccata dalla Prigione Oscura, non poteva muoversi. Di fronte alla morte imminente, non disse nulla e il suo sguardo rimase calmo, non mostrava alcun segno di paura. Provava più un intenso odio e insoddisfazione.


"Sorella piccola Imperatrice Demoniaca!!" Feng Xue'er lottò disperatamente, ma poté solo chiudere con disperazione i suoi occhi.


"Fermo!!" Gli occhi di Numero Uno Al Mondo erano iniettati di sangue, urlava così tanto che quasi perse la voce.


Rippp!


L'aura oscura fece uno squarcio nero a mezz'aria per poi fermarsi all'improvviso. Xuanyuan Wentian ritrasse lentamente la mano con un'espressione scontenta: "Tsk... mi sono quasi dimenticato di una questione importante. Prima di consegnare lo Specchio del Samsara, non puoi morire."


Piccola Imperatrice Demoniaca: "..."


"Dimmi, dov'è lo Specchio del Samsara?" Xuanyuan Wentian allungò la mano verso la piccola Imperatrice Demoniaca e chiese a bassa voce. Nonostante fossero tutti intrappolati, non era detto che avrebbe potuto trovare lo Specchio del Samsara dopo aver ucciso tutti. Inoltre non lo aveva mai visto, quindi era impossibile trovarlo seguendo la sua aura.


Lo sguardo della piccola Imperatrice Demoniaca era ancora gelido: "Anche se ci uccidessi tutti, non potrai mai trovarlo."


"Eheheheh, è così?" Xuanyuan Wentian arricciò le labbra e sorrise in modo inquietante: "Ottimo. Ci sono così tante persone qui, se le uccidessi tutte allo stesso tempo sarebbe troppo noioso. Dato che hai scelto di essere testarda, facciamo un gioco. Chiederò pazientemente la stessa domanda. Puoi scegliere di non rispondere, ma... ogni volta che ti ostinerai a non rispondere, farò a pezzi una persona! Ti farò vedere come moriranno tutti senza lasciare un cadavere completo a causa della tua stupidità!"


"Xuanyuan Wentian... diavolo spregevole!!" Numero Uno Al Mondo quasi si spaccò i denti da quanto li stringeva.


"Sorella piccola Imperatrice Demoniaca, non dire nulla, non devi preoccuparti per noi!" Feng Xue'er si stava ancora dimenando con furia.


"Ridicolo!" La piccola Imperatrice Demoniaca guardò verso l'alto e lo derise: "Dato che sono destinata a morire, perché dovrei aver paura delle tue minacce di morte? Lo Specchio del Samsara è l'artefatto sacro del mio clan. Non è qualcosa che un patetico umano come te può toccare!"


Lo sguardo della piccola Imperatrice Demoniaca inquietò Xuanyuan Wentian. Gli angoli delle sue labbra fremettero e poi iniziò a ridere in modo ancora più inquietante. "Molto bene! Molto bene... è solo interessante in questo modo! Ora ho tempo. Fatemi vedere per quanto tempo potrete resistere."


Il suo sguardo puntò sulle persone dietro la piccola Imperatrice Demoniaca. "Allora da dove inizierò... eheh, un gioco deve avere una difficoltà sempre maggiore per essere divertente. Allora iniziamo... dalla persona più inutile!!"


Lo sguardo di Xuanyuan Wentian si fissò sulla persona dalla forza misteriosa più debole. Con una fredda risata, il suo palmo si chiuse e la attirò.


La persona dalla coltivazione più debole era...


Xiao Lingxi!!


Mentre gridava nel panico, una forza irresistibile la spinse di fronte a Xuanyuan Wentian. Lei, Cang Yue e Xiao Lie in origine erano protetti dietro il gruppo. Nonostante fossero tutti pronti a morire, nessuno si sarebbe mai immaginato che la prima persona che Xuanyuan Wentian avrebbe attaccato sarebbe stata Xiao Lingxi.


"Lingxi!!"


"Zietta!!"


"Noo!!!"


Questa scena fece gridare per la disperazione Xiao lie. Le lacrime scorrevano sul suo viso invecchiato e questo fece addolorare tutti. Anche gli altri erano amareggiati. Le loro reazioni fecero intensificare il bagliore cupo negli occhi di Xuanyuan Wentian, che stava iniziando a provare contentezza... Questa era la scena che voleva vedere di più!!


"Ahahahahah..." Xuanyuan Wentian non poté controllarsi e iniziò a ridere freneticamente. Era contento di non aver ucciso tutti per la rabbia. Altrimenti non si sarebbe potuto godere una scena così soddisfacente.


Alzò il palmo avvolto da un'aura oscura e disse lentamente: "Piccola Imperatrice Demoniaca, guarda come sarà fatta a pezzi per mano mia... Eheh, ragazzina non dovresti biasimare me dopo che andrai all'inferno. Prima saresti potuta morire velocemente, tuttavia, visto che insiste a rimanere testarda, non rimarrà nemmeno un corpo intatto di te. AHAHAHAHAH..."


Mentre rideva di cuore, il palmo di Xuanyuan Wentian puntò verso la fronte della ragazza.


"Fermo!!"


"Zietta!!"


"Ahhh!!!"


Risuonarono grida di disperazione, ma visto che i loro corpi erano intrappolati nella Prigione dell'Oscurità, a parte urlare non potevano fare nulla.


Il palmo di Xuanyuan Wentian arrivò sulla fronte di Xiao Lingxi. Gli altri poterono solo chiudere gli occhi mentre il dolore invadeva il loro spirito...


"Ahhh... ahhhhhhhhh!!!"


Ci fu un grido assordante e miserabile, ma... non proveniva da Xiao Lingxi!


Ma da... Xuanyuan Wentian?!


Xiao Lingxi, che aveva tenuto gli occhi chiusi, poteva sentire la morte imminente avvicinarsi... Tuttavia, dopo, non sentì alcun dolore. Sembrava che anche l'aura letale fosse scomparsa. Inaspettatamente sentì delle grida miserabili e aprì gli occhi confusa...


Il palmo di Xuanyuan Wentian era rimasto sopra la sua testa, ma l'aura sembrava essere scomparsa. Con l'altra mano si stava afferrando la testa e il suo corpo stava tremando. Stava perfino rilasciando delle urla miserabili come se stesse soffrendo intensamente.


Tutti aprirono gli occhi e rimasero scioccati nel vedere il cambiamento così strano di Xuanyuan Wentian. Tuttavia nessuno capì cosa stava accadendo.


"Im... impossibile... Ugh... Ahhhh... Ahhhhhhhhhhhhhhhhhhhh!"


Xuanyuan Wentian si sentì come se la sua anima fosse stata trafitta da migliaia di coltelli. Si stava tenendo la testa con così tanta forza che quasi si ferì il capo.


"Im... impossibile..." Gridò addolorato. "Chiaramente... avevo... già... Ughhhhhh..."


"Che cos'è successo?" Mormorò scioccato Xiao Yun.


"Che sia... il contraccolpo della sua energia?" Mormorò Numero Uno Al Mondo per poi negarlo immediatamente: "Non può essere... Non sembra affatto un contraccolpo..."


Thump!


"Ahh... ahhhhhhh... ahh..." Xuanyuan Wentian si chinò su un ginocchio. Il suo corpo stava tremando intensamente e le nocche delle sue mani erano sbiancate. Sembrava stesse soffrendo la tortura più crudele.


Xiao Lingxi, che era la più vicina a lui, sussultò e impallidì... e in quel momento Xuanyuan Wentian sembrò aver capito qualcosa e la fissò fermamente."Sei... tu... sei tu! Io... ti ucciderò!"


Alzò la mano destra e cercò di colpire Xiao Lingxi.


“Ahhhh!!”


“Ughhhaaahhhhhhhhhhhhhh!!”


Risuonarono due grida miserabili, una proveniva da Xiao Lingxi e un'altra ancora più intensa da Xuanyuan Wentian. Stava per attaccarla, ma cadde a terra in un istante. Si afferrò la testa con le mani e rotolò a terra come un lupo spaventato con le zampe rotte. Non poteva alzarsi e urlò sempre più miserabilmente come se fosse intrappolato nelle profondità dell'inferno.


Più e più volte, sfiorando l'orlo della morte, senza sapere cosa stesse succedendo, il visino di Xiao Lingxi era impallidito. Voleva ritrarsi e aveva il cuore in gola.


"Cosa... sta succedendo? Che il cielo lo stia punendo?" Xiao Yun e gli altri erano completamente sbalorditi.


"Ughaahhhhhhh... Ahhhhahhh... Ahhh..."


Xuanyuan Wentian si rotolò a terra dimenandosi. Le sue urla stavano diventando sempre più frequenti. All'improvviso una voce risuonò nelle orecchie di Xiao Lingxi.


“Lingxi... Presto... vai..."


Questa voce era incredibilmente debole e roca e sembrava estremamente addolorata.


Il suono indistinto stordì Xiao Lingxi che ripensò ad una persona.


"Fratellone Fen..." Mormorò istintivamente Xiao Lingxi per poi tremare intensamente, poi gridò agitata: "Fratellone Fen! Sei tu... sei tu?!"


Il grido di Xiao Lingxi fu come una spada che infilzò l'anima di Xuanyuan Wentian, facendolo tremare intensamente. Si rotolò a terra ancora di più e le sue grida divennero ancora più spaventose. Sorprendentemente stava lasciando delle tracce di sudore dove stava rotolando.


"Fen Jue... chen?!" Xiao Yun e Numero Uno Al Mondo non potevano credere alle loro orecchie. Numero Uno Al Mondo mormorò scioccato: "Che... l'anima di Fen Juechen non fosse stata sradicata completamente da Xuanyuan Wentian?"


"Sbrigatevi e andatevene..." La voce era ancora più debole e addolorata.


Dopo che Xuanyuan Wentian perse il controllo del suo corpo, la sua anima sprofondò nel dolore e la forza della Prigione dell'Oscurità iniziò a diminuire. Feng Xue'er sentì che l'Energia Misteriosa che la vincolava stava diminuendo grandemente. Attivò la sua energia e, dopo un grido di fenice, l'aura nera attorno a lei si dissipò.


Feng Xue'er, che aveva riottenuto la libertà, scatenò immediatamente la sua Energia Misteriosa e riportò indietro Xiao Lingxi per poi scagliare una freccia di fuoco verso Xuanyuan Wentian.


Boom!!


Xuanyuan Wentian ululò miserabilmente mentre veniva respinto. Incapace di radunare Energia Misteriosa, il suo corpo fu travolto dalle fiamme. Feng Xue'er scattò agilmente evocando tutte le sue forze e scagliò diversi Fiamma Celeste della Fenice verso Xuanyuan Wentian.


Questa era la prima volta che non si era trattenuta minimamente e stava usando spietatamente tutte le sue fiamme!


In un batter d'occhio il cielo fu illuminato dalle fiamme e l'area in cui era Xuanyuan Wentian si trasformò in un mare di fuoco. Tuttavia gli attacchi di Feng Xue'er non si fermarono. Un enorme Loto Demoniaco Inferno Astrale discese dal cielo e fiorì nel mare di fuoco.


Boom!!


Una scia di luce nera brillò in mezzo alle fiamme e distrusse la tecnica di Feng Xue'er. Dall'apertura nel mare di fuoco, la Spada Diabolica Notte Eterna si levò al cielo. Sull'arma c'era Xuanyuan Wentian che sembrava sull'orlo della morte. La spada diabolica brillò di luce nera e si diresse verso sud.


"Un giorno... io.. vi manderò tutti all'inferno!!"


Riecheggiò da lontano la voce debole di Xuanyuan Wentian piena di odio. Proprio quando Feng Xue'er stava per inseguirlo, la sua vista si oscurò. Cedette e quasi crollò a terra.


Dopo essersi liberata dalla Prigione dell'Oscurità e aver attaccato senza trattenersi, aveva aggravato le sue ferite interne. A giudicare dalle sue condizioni attuali, inseguire Xuanyuan Wentian era quasi impossibile.
                                


                                



