---
weight: 851
title: Capitolo 851 – Distrutto
pubDate: 2025-02-03T07:52:46.881Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


"Questo è il piccolo mondo che ha creato lo spirito del Corvo Dorato?" Chiese Feng Xue'er. Aveva sentito Yun Che parlare della Valle del Fuoco e del Fulmine prima, ma questo spettacolo aveva superato di gran lunga la sua immaginazione.


"Mnnn." Annuì la piccola Imperatrice Demoniaca alzando lievemente le sopracciglia. Questo perché poteva sentire che l'aura del fuoco della valle era diventata molto più debole rispetto alla scorsa volta.


Dopo aver superato innumerevoli mari infuocati, video finalmente un terrapieno. Di fronte a questa montagna c'era una formazione profound che roteava lentamente circondata da fiamme dorate.


"Eccola!"


Atterrarono di fronte alla formazione e la piccola Imperatrice Demoniaca si allontanò dal supporto di Feng Xue'er per poi inginocchiarsi lentamente a terra:


"Il dodicesimo Imperatore della famiglia imperiale, l'undicesimo successore della stirpe del Corvo Dorato, Huan Caiyi, prega di essere ricevuta dal divino spirito del Corvo Dorato."


Anche Feng Xue'er si inginocchiò frettolosamente mentre teneva Yun Che tra le braccia. Di fronte alla sua sola speranza di salvarlo, non avrebbe esitato minimamente ad inginocchiarsi come una misera formica.


La voce della piccola Imperatrice Demoniaca fu inghiottita velocemente dal rumore delle fiamme che divampavano nella Valle del Fuoco e del Fulmine. Tuttavia, anche dopo aver aspettato a lungo, non ricevettero alcuna risposta.


La piccola Imperatrice Demoniaca si riempì di stupore e inquietudine. Questo era il mondo indipendente che aveva creato lo spirito del Corvo Dorato, quindi la sua percezione dovrebbe coprire ogni angolo di questo mondo. Qualunque cosa accadesse non sarebbe dovuta sfuggire alla sua percezione. Avrebbe dovuto sentire la loro presenza dal momento in cui erano entrati nella Valle del Fuoco e del Fulmine.


Specialmente dato che aveva espresso un tale interesse per Yun Che la scorsa volta...


Quindi perché non aveva fatto ancora la sua comparsa?


"Huan Caiyi della famiglia imperiale Illusory Demon Realm prega di essere ricevuta dal divino spirito del Corvo Dorato."


Chiamò di nuovo la piccola Imperatrice Demoniaca, che però non ricevette ancora risposta anche dopo molto tempo.


"Sorella piccola Imperatrice Demoniaca, lo spirito del Corvo Dorato... non c'è?" Chiese con un tono preoccupato Feng Xue'er.


Proprio quando finì di parlare, una voce di donna acuta e sconvolgente risuonò da ogni angolo del luogo: "Huan Caiyi, perché sei venuta qui a disturbare il mio sonno?!"


Questa voce era ancora più intensa e violenta della lava e sembrava infuriata.


"Ah!" Gridò allarmata Feng Xue'er. La piccola Imperatrice Demoniaca alzò la testa e guardò verso l'alto per poi dire con un tono estremamente rispettoso e riverente. "Sono disposta ad accettare ogni punizione per aver disturbato inavvertitamente il sonno del divino spirito del Corvo Dorato, ma... Yun Che ha subito gravi ferite ed è sull'orlo della morte. Il solo al mondo che può salvarlo è il divino spirito del Corvo Dorato, quindi la prego di mostrarsi e salvargli la vita. Huan Caiyi è disposta a pagare qualsiasi prezzo. Anche se volesse la mia vita, sarei disposta ad offrirgliela."


Feng Xue'er spalancò la bocca e fissò stordita la piccola Imperatrice Demoniaca. Aveva detto parole del genere in un tono così calmo e tranquillo.


Poteva sembrare fredda al punto da parere priva di emozioni, ma i sentimenti che provava per Yun Che erano impareggiabili... Anche se era una monarca nobile e suprema che governava l'Illusory Demon Realm, la piccola Imperatrice Demoniaca considerava Yun Che più importante perfino della sua stessa vita.


"Lui? Gravemente ferito e sull'orlo della morte? Ahahahahah..."


Lo spirito divino non si materializzò e le parole della piccola Imperatrice Demoniaca provocarono solo una risata fragorosa e sdegno: "Idiota! Yun Che possiede la stirpe del Dio Drago e ha la protezione del potere del Dio dell'Ira. Quindi non importa quanto sono gravi le sue ferite, anche se è all'ultimo respiro, finché non è morto, si riprenderà sicuramente. Tuttavia volete che lo salvi? Questo è semplicemente ridicolo!"


"No, in questo caso non è così." Pregò ad alta voce la piccola Imperatrice Demoniaca. "Non è stato un potere qualunque a fargli del male. È rimasto sull'orlo della morte per dieci interi giorni. Si è svegliato solo una volta e potrebbe morire in qualunque momento. In questo mondo solo il divino spirito può salvarlo ora."


"...Dieci giorni?" La voce del Corvo Dorato era chiaramente sospettosa. Visto che Yun Che aveva il corpo del Dio Drago e i poteri del Dio dell'Ira, in questo piano non dovrebbe esistere alcun potere in grado di ridurlo in queste condizioni.


Clang!


In quel momento un paio di occhi dorati e scarlatti si aprirono all'improvviso nel cielo color oro spento, dei raggi di luce discesero dall'alto. Sembrava che un sole ardente fosse sorto nella valle mentre il posto si illuminava e si scaldava sempre di più.


Lo spirito alla fine apparì e la piccola Imperatrice Demoniaca si inchinò profondamente in sua presenza. Anche Feng Xue'er lo fece, ma dopo aver posato Yun Che di fronte a lei, pregò: "Grande e magnanimo divino spirito del Corvo Dorato, la prego di salvare il fratellone Yun. Io, Feng Xue'er, sono disposta a fare di tutto per ripagare questo favore."


La luce degli occhi scarlatti e dorati si posò su Feng Xue'er per molto tempo... Perché il suo corpo stava rilasciando un'aura della fenice fin troppo densa, densa al punto da essere anormale.


Tuttavia non le chiese nulla. Invece gli occhi dorati scorsero la piccola Imperatrice Demoniaca per poi fermarsi per breve tempo. Dopodiché lo spirito del Corvo Dorato chiese con voce grave: "Hai davvero bruciato il tuo sangue? Umpf, dato il potere che ti ho donato, c'è stato davvero qualcuno che ti ha spinto fino a questo punto?!"


"Anche se sono stata costretta a bruciare il mio sangue del Corvo Dorato, non sono rimasta ferita. Mi riprenderò entro un mese. Prego il divino Corvo Dorato di salvare Yun Che." Implorò ancora una volta la piccola Imperatrice Demoniaca.


Di fronte allo spirito, ogni parola che aveva detto riguardava la salvezza di Yun Che.


"Umpf, allora fammi vedere che tipo di ferita può rendere una persona, che possiede il fisico del Dio Drago e i poteri del Dio dell'Ira, privo di sensi per dieci giorni!"


Un raggio dorato cadde dal cielo per trasformarsi in una debole fiamme che ricoprì il corpo di Yun Che.


In un solo istante tutte le fiamme che avevano toccato il giovane sussultarono per poi disperdersi. Gli occhi dorati a mezz'aria rilasciarono una strana luce mentre lo spirito diceva: "Questo è..."


Il tono del Corvo Dorato cambiò: "Perché è stato ferito da questo tipo di potere? Cosa avete incontrato?"


"Non lo sappiamo nemmeno noi." Feng Xue'er scosse la testa. "Allora ero accanto al fratellone Yun, ma non ho nemmeno visto chi lo ha ferito. Non ho potuto sentire nemmeno tracce di qualcosa di strano o di energia anormale attorno a lui. Il fratellone Yun è... diventato così all'improvviso."


"..." Lo spirito del Corvo Dorato rimase in silenzio per molto tempo.


L'aura del Corvo Dorato divenne soffocante.


Il suo silenzio inquietò la piccola Imperatrice Demoniaca e Feng Xue'er. Feng Xue'er alla fine non riuscì a sopportare questa sensazione soffocante. Alzò la sua testa delicata e disse con tono implorante: "È il grande e magnanimo divino spirito del Corvo Dorato, quindi deve avere un metodo per salvarlo. La prego di mostrarci la sua grande pietà, non importa cosa..."


"Non c'è bisogno di dire altro."


Il Corvo Dorato interruppe Feng Xue'er e continuò con voce fredda: "Sapete da che tipo di potere è stato danneggiato?"


"..." Entrambe scossero la testa allo stesso tempo.


"La persona che lo ha ferito ha usato il potere del Dio Stellare del Veleno Celeste!" La voce dello spirito era come un fuoco impetuoso. "Tuttavia, in questo piano non dovrebbe esistere nessuno che ha sentito il nome del 'Dio Stellare del Veleno CelestÈ."


"Allora... come possiamo salvarlo esattamente?" Non erano preoccupati di chi fosse quel Dio Stellare o perché avesse voluto uccidere Yun Che, ciò che volevano sapere era come salvarlo.


"Salvarlo?" Lo spirito del Corvo Dorato sbuffò. "Non sapete nemmeno che tipo di esistenza è il Dio Stellare del Veleno Celeste, quindi è naturale che non vi possiate immaginare quanto sia terrificante. È un potere divino incredibilmente forte e ancora più malvagio, è al pinnacolo della malvagità!"


"Il potere che ha ferito Yun Che è sufficiente a ridurre qualsiasi altra creatura di questo piano in polvere. Tuttavia Yun Che possiede il midollo del Dio Drago e le sue ossa sono forti e resistenti come l'acciaio stella, per questo non si è disintegrato completamente."


"Il potere del Dio Stellare del Veleno Celeste contiene anche un veleno aggressivo. Il solo motivo per cui Yun Che non è rimasto avvelenato è perché ha la Perla del Veleno Celeste."


"Dopo che questo potere ha ferito qualcuno, l'energia rimasta dopo l'attacco non si dissiperà. Anzi, scaverà nel suo corpo come un verme e, anche se la persona non morisse immediatamente, continuerebbe a lacerare la sua anima e a divorare la sua forza vitale. Solo un potere allo stesso livello può costringerlo a dissiparsi. Questo è anche il motivo per cui Yun Che non si è ripreso. Alla fine comunque ha la protezione del Dio Drago e il potere del Dio dell'Ira, quindi per questo ha sopportato questa pressione senza soccombere."


"Il fatto che sia riuscito a sopravvivere sotto l'influenza del potere del Dio Stellare del Veleno Celeste è già un miracolo. Se foste state attaccate voi, sareste già morte diecimila volte! Ma anche se è sopravvissuto, è solo all'ultimo respiro! Salvarlo... è soltanto una pia illusione!"


Queste parole furono come una secchiata d'acqua fredda versata sulle loro teste. Feng Xue'er iniziò subito a piangere. Fece del suo meglio per trattenersi e disse: "Divino spirito del Corvo Dorato... è vero che nemmeno lei... può fare nulla?"


"Il talento innato di Yun Che è speciale e unico e, non solo ha ereditato il mio sangue, ma è anche la persona in cui ho riposto tutte le mie speranze. Se lo potessi salvare, lo farei sicuramente, ma anche se avessi un potere cento volte superiore, sarebbe ancora ben lontano dall'energia del Dio Stellare che lo ha ferito."


"Sarebbe facile per me svegliarlo temporaneamente, ma anche se consumassi tutte le mie forze, sarebbe impossibile salvarlo."


Anche se la sua voce era esplosiva come il fuoco, sembrava avere un tono cupo e impotente.


Feng Xue'er si accasciò subito a terra, abbracciando Yun Che mentre singhiozzava. Il loro ultimo raggio di speranza era stato distrutto spietatamente. Se anche il divino spirito non può salvarlo, allora non esisteva davvero un metodo per salvarlo in questo mondo...


"A proposito, c'era qualcuno in grado di salvarlo, ma dato che è apparso il Dio Stellare del Veleno Celeste, allora è naturale che questa persona non sia riuscita a rimanere in questo luogo." Disse lo spirito, la sua voce e il bagliore dei suoi occhi si erano attenuati di molto.


La persona a cui si era riferita naturalmente era Jasmine, ma ora non poteva più percepire la presenza dell'anima di Jasmine nel corpo di Yun Che. Aveva dedotto che il Dio Stellare del Veleno Celeste doveva essere venuto per cercarla ed era anche questo il motivo per cui avrebbe cercato di uccidere Yun Che.


Feng Xue'er sapeva che la persona di cui stava parlando lo spirito del Corvo Dorato era la potente ragazza dall'abito rosso, ma... se n'era già andata e non sarebbe mai più riuscita a tornare. Anche se Feng Xue'er avesse voluto andare a cercarla, non sarebbe riuscita a trovarla.


"Dovreste andarvene." Disse con tono cupo il Corvo Dorato. "È morto e in effetti è davvero una disgrazia, ma così è il fato. Data la sua tenacia, dovrebbe riuscire a lottare per altri dieci giorni... In questa vita ha già sperimentato una fortuna a cui persona normale non potrebbe mai sperare nemmeno per dieci vite. Anche se è nato con un fato sfortunato, si può dire che non abbia vissuto la sua vita invano."


La piccola Imperatrice Demoniaca si alzò, il suo sguardo era tetro e senza vita. Disse cupamente: "Xue'er, andiamo. Non ha visto suo padre o sua madre... da molto tempo."


feng Xue'er era stordita, il suo campo visivo era offuscato dalle lacrime. Abbracciò gentilmente Yun Che mentre avanzò confusa, non sapeva nemmeno in che direzione stesse andando.


"Aspettate un momento!!"


La voce del Corvo Dorato risuonò nell'aria come un fulmine improvviso, fermando le due.


Due luci dorate caddero su Feng Xue'er mentre il Corvo Dorato la fissava. Il bagliore dorato nei suoi occhi era diventato molto più intenso.


"Divino spirito del Corvo Dorato?" Mormorò con tono spento Feng Xue'er.


"Feng Xue'er, rispondi ad una domanda." La voce dello spirito aveva riacquistato il suo tono esplosivo. "Sei ancora vergine?"
                                


                                



