---
weight: 852
title: Capitolo 852 – Ripetere lo Stesso Vecchio Trucco
pubDate: 2025-02-03T07:52:46.881Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


"Ah..." Feng Xue'er rimase sbalordita dalla domanda e non sapeva nemmeno come rispondere.


"Rispondi, sei ancora vergine?" Ripeté con tono solenne lo spirito divino del Corvo Dorato. "La salvezza di Yun Che dipende dalla risposta a questa domanda."


Per le due ragazze che avevano già abbandonato la loro ultima speranza, queste ultime parole furono sconvolgenti. La piccola Imperatrice Demoniaca si girò all'istante e la confusa Feng Xue'er si riprese dal suo stordimento. Aprì le sue morbide labbra mentre annuiva freneticamente con imbarazzo: "Io... io... lo sono..."


Anche se Feng Xue'er era pura come la carta bianca per quanto riguarda le relazioni tra gli uomini e le donne, capiva chiaramente il significato di quella parola.


"Ahahahahah..." La risposta della ragazza suscitò la risata fragorosa dello spirito del Corvo Dorato. Inoltre l'atmosfera opprimente di prima fu spazzata via: "Yun Che ha il sangue del Dio Drago, combinato con le fiamme del Corvo Dorato, rendono la sua energia Yang incredibilmente ricca e vigorosa. Inoltre sei incredibilmente bella e sembra che provi profondi sentimenti per lui. E pensare che non ti abbia ancora toccato, questa è un'occasione estremamente rara!"


Piccola Imperatrice Demoniaca: "..."


"Io..." Feng Xue'er arrossì e tentennò: "Il potere del mio sangue non si è ancora... ancora pienamente risvegliato... Quindi non posso... il fratellone Yun mi ha sempre trattato con amore... Quindi... quindi..."


"Umpf, semplicemente assurdo!" Disse con tono stizzito lo spirito del Corvo Dorato. "Se perdessi il tuo yin vitale della fenice con un altro uomo, questo rallenterebbe seriamente il risveglio del potere del tuo sangue, ma come può la costituzione di Yun Che essere paragonabile a quella di un uomo normale?! Solo per la stirpe del suo Dio Drago, non solo può cambiare fondamentalmente il tuo fisico, ma può aiutare il risveglio del potere del tuo sangue della fenice."


"Ora hai risvegliato circa il quaranta per cento del potere della stirpe della fenice. Se rimarrai in queste condizioni avrai bisogno di almeno quindici anni in più per risvegliare pienamente il tuo potere. Tuttavia, se coltiverai in coppia con lui, risveglierai il novanta per cento del tuo potere in meno di tre mesi! Dopo sei mesi potrai ridestare completamente il tuo potere. Allora la tua forza supererà di gran lunga quella di Huan Caiyi e lo Spirito della Fenice che ti ha donato questo sangue. Tre anni dopo potrai percorrere la via del divino e raggiungere un nuovo orizzonte!"


"Desideri risvegliare il tuo potere, eppure non sapevi nemmeno che avevi un incubatore perfetto proprio accanto a te. Invece di rifiutare ciò che hai a disposizione, punti a qualcosa di molto lontano. È semplicemente ridicolo."


"Ah...?" Il tono acceso e strano dello spirito del Corvo Dorato sbalordì Feng Xue'er, lasciandola di sasso.


"Divino spirito del Corvo Dorato, ha menzionato che esisteva un modo per salvare Yun Che. È vero?" Chiese con tono ansioso la piccola Imperatrice Demoniaca.


"Umpf, credo che questo ragazzino sia proprio fortunato dopotutto." Disse con indifferenza lo spirito del Corvo Dorato. "Se avesse toccato questa ragazza, allora sarebbe destinato alla morte ora. Non solo questa ragazza è innamorata profondamente di lui, è così bella da sconvolgere un paese intero. Dato che ha un'energia Yang così intensa, riuscire a controllarsi non dev'essere stato facile, ma facendo così ha ottenuto una nuova possibilità di salvezza."


Gli occhi dorati che galleggiavano a mezz'aria si spalancarono mentre una luce rossa divampò: "Ora c'è davvero un metodo per salvarlo. Inoltre è un metodo che non solo gli permetterà di riprendersi, ma aumenterà la sua coltivazione in poco tempo."


"Che metodo?!" Urlarono allo stesso tempo sia Feng Xue'er che la piccola Imperatrice Demoniaca. L'aumento improvviso del loro entusiasmo fece ribollire il loro sangue.


"Ho già detto abbastanza eppure non capite ancora? Naturalmente è il tuo yin vitale della fenice!" Tuonò lo spirito del Corvo Dorato mentre fissava Feng Xue'er. "Quando si parla di potere distruttivo, le fiamme della fenice erano di gran lunga inferiori a quelle del Corvo Dorato, ma quelle della fenice hanno un'abilità di purificazione speciale.
Yun Che non può riprendersi dalle sue gravi ferite perché il potere del Dio Stellare del Veleno Celeste sta ancora imperversando nel suo corpo. Data la debolezza delle tue fiamme della fenice, sarebbe indubbiamente da sciocchi cercare di purificare un potere superiore al tuo livello. Tuttavia il tuo yin vitale può accendere una volta la fiamma primordiale della fenice nel suo corpo."


"Viene anche chiamata la Fiamma del Nirvana!"


"Le Fiamme del Nirvana... ho già sentito menzionare queste parole dalla Divina Fenice." Fisse stordita Feng Xue'er.


"Sono fiamme divine e uniche per la Fenice, possiedono la migliore abilità di purificazione dell'intero universo. Inoltre perfino la Fenice stessa può accendere queste fiamme solo due volte in tutta la sua vita. La prima volta quando nasce e la seconda quando rinasce. Inoltre, se le accendesse prima della sua rinascita, allora quando morirà non potrà rinascere."


"Le Fiamme del Nirvana non possono essere accese da una persona normale, ma tu sei diversa." Anche se il Corvo Dorato era disgustato dalle fiamme della fenice, era molto interessato e stupito da Feng Xue'er. "Perché non hai solo ereditato il sangue della Fenice, ma anche il suo spirito! Quindi il tuo yin vitale è sufficiente ad accendere una debole Fiamma del Nirvana per una volta."


"Anche se è debole e durerà solo un istante, è sufficiente per disperdere il potere del Dio Stellare che percorre il suo corpo!" Il tono dello spirito del Corvo Dorato cambiò all'improvviso. "Tuttavia, in tal caso, se in futuro morirai non potrai rinascere. A te, che dovresti avere il fisico della Fenice dalle due vite, rimarrà solo una vita come a tutti gli altri."


"Allora... allora cosa dovrei fare? Cosa posso fare per salvare il fratellone Yun?" Feng Xue'er non si preoccupò di cosa avrebbe perso. Se fosse riuscita a salvarlo, non avrebbe esitato. Anche se poteva intuire qualcosa, la sua comprensione riguardo ai rapporti tra uomo e donna era limitata ai momenti d'intimità tra lei e Yun Che. Non aveva la minima idea riguardo al resto e non sapeva cosa fare.


"Non importa se non sai cosa fare. La persona accanto a te non può insegnarti ciò che devi sapere?!" Dichiarò con soddisfazione il Corvo Dorato.


"Ah?" Feng Xue'er sussultò mentre la piccola Imperatrice Demoniaca ne fu scioccata.


"Sei inesperta, quindi è naturale che tu non sappia cosa fare, ma Huan Caiyi, anche se non avevi un insegnante, hai preso l'iniziativa e hai imparato da sola. E dopo aver sposato Yun Che, l'avete fatto giorno e notte, quindi sei diventata un'esperta. Sarà compito tuo guidare Feng Xue'er... Inoltre la persona che lei vuole salvare è anche il tuo uomo!"


"!@#￥%..." La piccola Imperatrice Demoniaca aprì lievemente la bocca. Stava mostrando un'espressione colta agitata che Yun Che non aveva mai visto prima.


L'atmosfera cupa e opprimente delle ragazze all'improvviso si assottigliò. Gli occhi del Corvo Dorato brillarono e poi risuonò uno sbuffo: "Umpf, quanto è seccante!"


Whoosh!!


Un anello di fuoco si allargò attorno ai tre, circondandoli. Dopo che le fiamme divamparono, formarono una gigantesca barriera.


Non era la prima volta che la piccola Imperatrice Demoniaca aveva visto questa barriera... Lo spirito aveva usato questo metodo per bloccare lei e Yun Che la scorsa volta... Dicendole che aveva un limite di tempo di due mesi per ottenere il suo yang vitale per almeno cinquecento volte prima di poter uscire.


"Huan Caiyi, farai meglio ad ascoltarmi bene." La voce grave e seria del divino spirito del Corvo Dorato risuonò nelle sue orecchie. "Se vuoi solo salvare Yun Che, allora puoi contare sulle Fiamme del Nirvana accese dallo Yin vitale di Feng Xue'er per disperdere il resto del potere del Dio Stellare nel suo corpo. Dopodiché le abilità di rigenerazione di Yun Che gli permetteranno di riprendersi in qualche giorno.
Feng Xue'er però non è una normale erede del sangue della fenice e il suo fisico può essere definito un vero 'corpo della Divina FenicÈ. Per questo il suo Yin vitale è incredibilmente prezioso,  perderne anche solo un briciolo sarebbe una perdita incalcolabile e irrimediabile."


"Se Yun Che potrà ottenere perfettamente il suo yin vitale della fenice, allora aumenterebbe sicuramente la sua forza misteriosa in breve tempo. Allora potrebbe perfino superarti."


"Il nemico che hai incontrato ti ha costretto a bruciare il tuo sangue dell'origine. Data la forza attuale di Yun Che, anche se si riprendesse, nel momento in cui si scontrerà con quel nemico, morirà sicuramente. Se non vuoi che muoia miserabilmente dopo che è riuscito a sopravvivere a stento, allora dovresti aiutarlo ad ottenere perfettamente lo Yin vitale della fenice di Feng Xue'er. Allo stesso tempo aiuterà Feng Xue'er accelerando il risveglio del potere della sua stirpe."


"Questa barriera durerà per tre mesi. Dato che Feng Xue'er ha il corpo della Divina Fenice, consumerà completamente il suo Yin vitale della fenice dopo tre mesi. Per quanto riguarda come permetterai a Yun Che di ottenere perfettamente il suo Yin vitale... Eheh, dovresti avere molta più esperienza di me. I risultati dipenderanno da te, quindi non mi devi deludere assolutamente."


"Ahahahahah..." Lo Spirito del Corvo Dorato rise soddisfatto. Dopodiché gli occhi brillarono con luce dorata e la barriera sotto si chiuse completamente, intrappolando i tre nei suoi confini.


In passato aveva bloccato la piccola Imperatrice Demoniaca e Yun Che nella barriera e non li aveva lasciati andare prima che raggiungessero l'obiettivo che aveva posto.


Non più di due anni dopo stava facendo la stessa cosa. Stavolta cambiava solo il numero di persone e il limite che ora era temporale.


Ciò che era ancora più diverso era il suo stato mentale.


Dopo aver donato l'ultimo sangue dell'origine del Corvo Dorato e la sua anima a Yun Che, lo spirito aveva iniziato a spegnersi. In passato avrebbe rilasciato la sua percezione spirituale per osservare l'Illusory Demon Realm, ma durante questo periodo aveva trascorso la maggior parte del suo tempo a dormire per ridurre il ritmo con cui sarebbe scomparso.


Anche se era così, sarebbe svanito per sempre prima di dieci anni... Insieme al Mare della Morte e all'intera valle del Fuoco e del Fulmine del Corvo Dorato.


"Ah."


Dopo aver sigillato quelle tre persone nella barriera, il divino spirito del Corvo Dorato non tornò immediatamente nel suo sonno. Rimase fermo in silenzio per molto tempo per poi sospirare.


"In quanto frammento della Fenice, anche se era sull'orlo della morte, ha trascurato la sua dignità di bestia divina e ha donato tutto sé stesso ad un misero mortale. Assurdo. In quanto spirito come lui, anche se sto per disperdermi, non potrei fare una cosa del genere..."


"Ma sembra che abbia sentito sicuramente quell'aura orribile, quindi alla fine ha fatto questa scelta. Dedicare tutte le sue forze a dare a questo mondo la possibilità di resistere, dare a questo mondo una debole speranza che non equivale nemmeno ad un briciolo di sabbia..."


"Il Muro incrinato del Caos Primordiale... Cosa c'è esattamente dietro di esso..."
                                


                                



