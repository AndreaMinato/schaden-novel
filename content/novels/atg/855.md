---
weight: 8550
title: Capitolo 855 – Crisi dell'Illusory Demon Realm
pubDate: 2025-02-03T07:52:46.881Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


La Regione delle Cinque Vie era localizzata a nord-ovest dell'Illusory Demon Realm. Non c'erano città in quel territorio ed era semplicemente una landa desolata. Tuttavia c'era un grande esercito a proteggere la regione giorno e notte per tutto l'anno perché in passato era stato il punto di partenza dell'infiltrazione del continente del Cielo Misterioso nel Regno Demoniaco Illusorio. Allora i Quattro Grandi Luoghi Sacri avevano pagato un caro prezzo per costruire una formazione spaziale e la sua uscita era proprio qui.


Allo stesso tempo questo poteva essere considerato anche il punto finale dell'invasione. Anche se i Quattro Grandi Luoghi Sacri erano potenti, il numero delle persone che potevano essere trasferite era limitato. Visto che la città imperiale non era il loro territorio, la gente dei Quattro Grandi Luoghi Sacri era stata respinta fino a qui e si era svolta una battaglia feroce in questa Regione delle Cinque Vie.


Ancora fino ad oggi c'erano ancora tracce di quel violento conflitto di cento anni fa.


Non troppo tempo dopo la scomparsa del piccolo Imperatore Demoniaco, l'uscita della formazione spaziale era scomparsa. Tuttavia l'Illusory Demon Realm non era ancora riuscito a capire se i Quattro Grandi Luoghi Sacri avevano chiuso completamente il passaggio. Per impedire che l'altra parte riaprisse il varco, avevano stazionato un grande esercito d'élite che sorvegliava il posto giorno e notte. Tra di loro c'erano anche diversi discepoli delle famiglie guardiane.


Erano passati cento anni e non era accaduta alcuna anomalia. Figuriamoci la comparsa della formazione profound, non c'era stata nemmeno un'increspatura dello spazio.


Dopo che il caos portato dal duca Huai si era calmato, la piccola Imperatrice Demoniaca aveva ripreso la sua autorità e aveva anche ottenuto una forza sbalorditiva. La pressione sulle guardie era calata di molto. In passato questo era un territorio pericolosissimo, ma ora era spesso pieno delle risate delle guardie contente. L'atmosfera non era affatto opprimente.


Qualche ora fa il cielo si era illuminato. Un anno fa molto probabilmente ci sarebbe stato il cambio della guardia, tuttavia, al momento i vari potenti distretti guardiani della Regione delle Cinque Vie erano pieni di gente che russava e anche le guardie che facevano il turno di notte avevano abbassato la guardia. Era quasi impossibile trovare una persona che aveva mantenuto la lucidità ed era rimasta in allerta. Perfino i capi provenienti dalle Famiglie Guardiane dormivano profondamente.


Proprio in quel momento, nel cielo sopra il distretto centrale della Regione delle Cinque Vie, lo spazio si distorse all'improvviso. Una luce profound anormale brillò debolmente e poi, nell'arco di pochi secondi, rilasciò un bagliore che creò delle piccole formazioni di solo un metro di lunghezza.


Una formazione spaziale che avrebbe permesso il passaggio di una sola persona!!


Nell'istante in cui si formò, una figura discese da essa.


Un'aura opprimente che sembrava provenire dal purgatorio avvolse la Regione delle Cinque Vie, svegliando le guardie addormentate per lo spavento.


Città imperiale dei Demoni, Famiglia Yun.


Erano passati esattamente tre mesi e non c'erano ancora notizie di Yun Che e della piccola Imperatrice Demoniaca da quando erano entrati nella Valle del Fuoco e del Fulmine del Corvo Dorato. Anche se Yun Qinghong stava ancora consolando Mu Yurou con calma, era pieno d'ansia.


Oggi aveva passato un'altra notte senza dormire mentre rimaneva in silenzio nel cortile fissando con sguardo vacuo il cielo che si illuminava. Alla fine non riuscì più a trattenersi e si preparò a dirigersi verso la Valle del Fuoco e del Fulmine del Corvo Dorato.


In quel momento una giada di trasmissione rilasciò un'increspatura d'energia.


Con il cuore colmo di inquietudine, prese la giada di trasmissione. Dall'impronta della trasmissione del suono si rese conto che proveniva da Yun Zheng, un discepolo della famiglia Yun collocato nella Regione delle Cinque Vie!


Le sopracciglia di Yun Qinghong fremettero. Non c'erano molti discepoli nella Regione delle Cinque Vie, ma ognuno di loro era il capo di grandi e piccoli gruppi di soldati e Yun Zheng era il capo di tutti i discepoli della famiglia Yun che sorvegliavano la Regione delle Cinque Vie. Di solito avrebbe mandato una trasmissione del suono di routine alla fine di ogni mese per fare rapporto sulla situazione e non era mai successo che mandasse un messaggio in un altro momento.


"Patriarca... Ci... salvi..."


La voce della trasmissione aveva un tono agonizzante e roco, come se stesse parlando una persona sull'orlo della morte, sembrava terrorizzata e piena di disperazione.


Yun Qinghong ne fu scioccato e ringhiò: "Yun Zheng, cos'è successo?!"


"Eheheheh..." Sentì una risata cupa in risposta.


Anche se era solo il suono di una risata e non conteneva alcuna aura, inquietò Yun Qinghong, perfino il suo respiro stava accelerando.


"Chi sei?" Disse con voce cupa Yun Qinghong.


"Perché non indovini... Yun Qinghong." Insieme alla voce sinistra si poteva sentire i lamenti deboli e pieni di amarezza di Yun Zheng.


A Yun Qinghong si rizzarono i capelli e le sue mani tremarono come se da un momento all'altro potesse rompere la giada di trasmissione perché aveva perso il controllo della sua forza. Gli venne in mente il nome che lo aveva inquietato negli ultimi giorni...


"Xuanyuan... Wentian?!"


"Ben fatto." Lo lodò la voce dell'altra parte che continuò con tono divertito: "Yun Qinghong, informa la piccola Imperatrice Demoniaca che tra un'ora arriverò nella Città Imperiale dei Demoni. Arriverò solo io. Falle portare lo Specchio del Samsara e dare il benvenuto personalmente ad un sovrano impareggiabile come me. Potrei perfino considerare di perdonare la Città Imperiale dei Demoni allora. Altrimenti vi farò vedere cos'è la vera paura."


"WUARGH!!"


L'ultimo rumore che si sentì fu il grido di Yun Zheng e il suono di una giada di trasmissione che si rompeva.


"!!!"


Bang!!


Anche la giada di trasmissione del suono di Yun Qinghong si ruppe perché il patriarca perse il controllo della sua Energia Misteriosa. La sua schiena era diventata fredda e il suo cuore sembrava oppresso da un macigno di centocinquanta tonnellate.


Se fosse stato tre mesi fa... figuriamoci Xuanyuan Wentian, anche se avesse ricevuto notizie di un'altra invasione dei Quattro Grandi Luoghi Sacri, sarebbe rimasto incredibilmente calmo. Tuttavia stavolta Xuanyuan Wentian stesso lo aveva informato che era da solo. Questo fece tremare intensamente le sue mani e solo dopo aver fatto diversi respiri profondi riuscì a calmarsi.


Xuanyuan Wentian non era più quello di un tempo, era una persona capace di sconfiggere la piccola Imperatrice Demoniaca!!


La forza della piccola Imperatrice Demoniaca era impareggiabile e aveva perfino superato il record della storia dell'Illusory Demon Realm. Il duca Ming che prima sembrava imbattibile, aveva potuto solo fuggire di fronte a lei. Durante questo periodo, l'Illusory Demon Realm l'aveva considerata uno spirito divino. Le Dodici Famiglie e gli innumerevoli Palazzi del Duca erano diventati ubbidienti e nessuno osava mostrare la minima slealtà.


Dopo che la situazione nel regno si era calmata, vendicarsi del continente del Cielo Misterioso non sarebbe stato più un sogno, ma qualcosa di fattibile.


Sconfiggere la piccola Imperatrice Demoniaca... Quell'immenso potere era qualcosa che Yun Qinghong e il resto del regno non riusciva ad immaginare!


Inoltre la piccola Imperatrice Demoniaca era ancora nella Valle del Fuoco e del Fulmine del Corvo Dorato. Se Xuanyuan Wentian avesse invaso la città imperiale, allora le conseguenze sarebbero state inimmaginabili!


L'espressione di Yun Qinghong cambiò drasticamente. Poi strinse i denti mentre faceva una decisione importante. Alzò la mano a cielo e un fulmine si scatenò sopra la residenza della famiglia Yun, rilasciando un bagliore che sembrò riempire il cielo dell'Illusory Demon Realm di un bagliore viola.


"L'Ordine... l'Ordine della Tribolazione Purple Cloud!!"


Per la famiglia Yun questo fulmine era importante quanto un segno che proveniva dal cielo. Dai superiori e dai Sommi Anziani al più ordinario dei discepoli, tutti scattarono nella direzione in cui era Yun Qinghong.


L'Ordine della Tribolazione Purple Cloud era un ordine di convocazione usato per le emergenze. Non era stato usato nemmeno durante il caos portato dal continente del Cielo Misterioso cento anni fa perché questo ordine sarebbe stato usato solo quando la famiglia Yun sarebbe stata sull'orlo della morte!


L'improvvisa comparsa dell'Ordine della Tribolazione Purple Cloud non sorprese solo la famiglia Yun, ma l'intera città imperiale, le Dodici Famiglie e specialmente i Duchi del Palazzo. Quando videro il fulmine sopra le residenze della famiglia Yun, impallidirono tutti per lo stupore. I vari patriarchi, Anziani e Duchi non persero tempo, interruppero ciò di cui si stavano occupando e si diressero verso la famiglia Yun a tutta velocità.


La famiglia Yun era nel caos e il cielo sopra l'Illusory Demon Realm si riempì di persone che stavano volando come uno sciame di locuste.


Tutti gli Anziani della famiglia Yun si avvicinarono freneticamente e dissero emozionati: "Patriarca! Cos'è successo?!" Nel momento in cui videro l'espressione di Yun Qinghong, sobbalzarono perché era cupa come non mai.


"Padre!!" Xiao Yun accorse tenendo Numero Sette Al Mondo per braccio. La pancia di sua moglie era già gonfia, il bambino era cresciuto e la donna poteva partorire in ogni momento.


"..." Yun Qinghong tuttavia non disse nulla per molto tempo. Attorno arrivarono ansimando sempre più discepoli della famiglia Yun.


Erano passate solo poche decine di secondi da quando era stato rilasciato l'Ordine della Tribolazione Purple Cloud e tutti i discepoli si erano radunati nell'area, senza alcuna eccezione. Tutti guardarono Yun Qinghong, le loro espressioni erano inquiete e spaventate. Anche dopo che arrivarono gli allievi, il patriarca rimase in silenzio.


Per un momento le persone quasi non riuscirono a respirare a causa dell'atmosfera opprimente.


"Patriarca Yun!!"


Diversi ruggiti risuonarono da ogni direzione. I vari Patriarchi, Anziani e Duchi erano arrivati e circondarono Yun Qinghong. Vedendo tutti quanti, iniziarono ad agitarsi. Sapevano che non avrebbe fatto una cosa del genere se non fosse stato per una questione importantissima.


"Qinghong, cos'è successo?" Disse con un'espressione rigida Mu Feiyan.


"Che sia... successo qualcosa alla piccola Imperatrice Demoniaca?" Chiese con ansia Massima Ambizione Al Mondo.


Yun Qinghong scorse con lo sguardo la folla. La maggior parte delle persone che dovevano essere qui erano arrivate. Inspirò profondamente: "Sembra che nessuno di voi abbia ricevuto il rapporto dalla Regione delle Cinque Vie?"


"Regione delle Cinque Vie?" Tutti i presenti si guardarono a vicenda: "Cos'è successo nella Regione delle Cinque Vie?!"


"..." Yun Qinghong ora era assolutamente certo che le truppe della Regione delle Cinque Vie fossero tutte morte per mano di Xuanyuan Wentian. Inoltre in così breve tempo nessuno era riuscito a trasmettere un messaggio d'avvertimento. Per quanto riguarda Yun Zheng, era stato risparmiato apposta.


Yun Qinghong disse con tono cupo: "Xuanyuan Wentian si è già infiltrato nella Regione delle Cinque Vie... in meno di un'ora arriverà qui nella Città Imperiale dei Demoni!"


"Co... cosa?!!"


Tutti rimasero sbigottiti, mentre Massima Ambizione e Mu Feiyan ruggirono ed impallidirono.


"Fratello Yun, quante persone ha portato stavolta Xuanyuan Wentian? Comprende solo la regione della Potente Spada Celestiale o ha tutti i Quattro Grandi Luoghi Sacri al suo seguito?" Disse con ansia Su Xiangnan.


"...Solo lui." Disse Yun Qinghong.


Nel momento in cui lo disse, la folla sospirò di sollievo. Su Xiangnan si calmò e poi disse: "Da solo? Umpf, è qui per morire?!"


"Ma perché è venuto da solo? Che ci sia stato un problema con la formazione profound spaziale?" Disse con scetticismo Yan Zijing.


"No, la questione non è semplice come credete. Nonostante sia da solo... è Xuanyuan Wentian!!" Disse con agitazione Massima Ambizione Al Mondo, il sudore stava già colando per la sua fronte.


"Cosa... Perché?" La folla era dubbiosa.


"Dato che siamo arrivati a questo, non c'è più bisogno di nasconderlo ulteriormente." Mu Feiyan sospirò. Volevano aspettare il ritorno della piccola Imperatrice Demoniaca e fare decidere a lei. Non si sarebbero mai aspettati che dopo tre mesi non ci sarebbero stati ancora movimenti dalla Valle del Fuoco e del Fulmine del Corvo Dorato. Strinse i pugni e disse con tono solenne: "Al momento Xuanyuan Wentian non può essere più trattato come lo stesso Xuanyuan Wentian di cento anni fa. Sapete perché la piccola Imperatrice Demoniaca è rimasta nella Valle del Fuoco e del Fulmine del Corvo Dorato negli ultimi tre mesi?"


"Non era perché ha portato il Giovane Patriarca Yun nella Valle del Fuoco e del Fulmine del Corvo Dorato per guarire le sue ferite? ...Che ci siano altri motivi?"


"Esatto!" Massima Ambizione Al Mondo strinse i denti con forza: "Non è rimasto ferito solo il Giovane Patriarca Yun... Anche la piccola Imperatrice Demoniaca ha subito gravi ferite, al punto... al punto da essere stata costretta a bruciare il suo sangue dell'origine. E la persona che l'ha costretta a farlo è stato esattamente Xuanyuan Wentian!"


"In altre parole, al momento Xuanyuan Wentian è qualcuno che nemmeno la piccola Imperatrice Demoniaca... può sconfiggere!"


Questa dichiarazione fu come un fulmine a ciel sereno per tutti. I vari Patriarchi e Duchi a mezz'aria e la folla dei discepoli della famiglia Yun a terra rimasero tutti sbigottiti.


"Questo... è impossibile! Com'è possibile..." Disse Su Xiangnan con voce tremante. "Anche se Xuanyuan Wentian ha una forza incredibile e potrebbe aver superato il precedente Imperatore Demoniaco... come può rivaleggiare con la piccola Imperatrice Demoniaca?! In soli cento anni, anche se avesse incontrato un'occasione fortunata, la sua forza potrebbe non arrivare a tal punto."


"Questo è vero." Disse con tono severo Numero Uno Al Mondo. "Questo è qualcosa che Xiao Yun e io, insieme alla piccola Sette, abbiamo assistito personalmente nel continente del Cielo Misterioso! Non abbiamo capito che tipo di tecnica demoniaca Xuanyuan Wentian abbia usato, ma è riuscito ad entrare in possesso del corpo di un'altra persona e la sua forza è aumentata drasticamente. Anche dopo aver bruciato il sangue dell'origine del Corvo Dorato, la piccola Imperatrice Demoniaca è stata comunque sconfitta... Inoltre è quasi morta per mano di Xuanyuan Wentian."


Xiao Yun e sua moglie annuì velocemente.


"Se Xuanyuan Wentian osa tornare, significa che le sue ferite sono guarite completamente... Questo è un disastro." I pugni stretti di Numero Uno Al Mondo tremarono. Aveva visto lui stesso il terrore portato da Xuanyuan Wentian...


"..." Le espressioni di tutti rivelarono stupore e incredulità. Molti stavano sussultando.


Dopo che la piccola Imperatrice Demoniaca aveva risvegliato il suo sangue, la sua forza era cresciuta drasticamente e solo rilasciare la sua energia poteva scuotere i corpi e gli spiriti di questi Monarchi, ammutolendoli. Credevano fermamente che la forza della piccola Imperatrice Demoniaca fosse stata donata dallo Spirito Divino del Corvo Dorato. Nessuno nella storia dell'Illusory Demon Realm poteva rivaleggiare con lei e nessuno tra gli innumerevoli esperti del regno poteva affrontarla.


Gli innumerevoli cittadini dell'Illusory Demon Realm avevano perfino iniziato a venerare la piccola Imperatrice Demoniaca come uno spirito divino.


Non si sarebbero mai aspettati che...


Se le notizie della sconfitta della piccola Imperatrice Demoniaca si fossero diffuse, avrebbe seminato sicuramente il caos.


"Se è davvero da solo, come potremmo temerlo comunque?" Disse un duca, ma il suo tono sembrava fragile e senza convinzione.


Yun Qinghong scosse lentamente la testa e disse con calma: "Allora, quando il Duca Huai era quasi riuscito a prendere il trono, alla fine chi è stato a ribaltare la situazione? Non siamo stati noi, ma la piccola Imperatrice Demoniaca stessa!"


"Il Palazzo del Duca Huai si è preparato pazientemente per così tanti anni e ha conquistato il favore di innumerevoli organizzazioni ed esperti. Allora, anche se l'Imperatore Demoniaco precedente fosse ancora vivo, avrebbe avuto difficoltà a ribaltare la situazione. Tuttavia la piccola Imperatrice Demoniaca ci è riuscita. Non è stato a causa del suo prestigio, ma della sua forza assoluta che ha fatto perdere ogni possibilità di opposizione al Palazzo del Duca Huai. Li ha sconfitti tutti in un batter d'occhio come se fossero bambini!"


"Chiunque dovrebbe sapere che la sua forza ha già superato il livello dei Sovrani e molto probabilmente ha raggiunto la leggendaria via del divino. Questa forza assoluta non può essere affrontata usando dei meri numeri. Altrimenti il potere che il Palazzo del Duca Huai aveva accumulato per diversi secoli non sarebbe caduto in un batter d'occhio solo grazie al potere della piccola Imperatrice Demoniaca."


"E dato che Xuanyuan Wentian è riuscito a sconfiggere la piccola Imperatrice Demoniaca, sicuramente la sua forza ha raggiunto quel livello...Inoltre è ad grado superiore. Non è un nemico che possiamo affrontare coalizzandoci!"


Il tono di Yun Qinghong era molto calmo, ma ogni singola parola era stata pronunciata con un tono incredibilmente solenne, tutti i presenti si inquietarono.


"Qinghong, hai già pensato ad una contromisura?" Disse Su Feiyan.


"C'è solo un'ultima risorsa." Sospirò lievemente Yun Qinghong.
                                


                                



